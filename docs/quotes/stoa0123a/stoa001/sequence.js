var sequence = {"name":"Firmicus Maternus, Julius. De errore profanarum religionum","data":"** quod in fabricatione hominis artifex effecit, ut antea diximus,\nannuis perditorum commonitionibus * * specialiter retexenda\nsunt. in testificationem ueritatis manifestis rationibus exemplorumque\ntestimoniis diuinationem probabimus per diabolum esse\ninuentam et perfectam, ut per hoc spiritus maculata cogitatione\nspe fluxae felicitatis, peruersa discretione peruerteret miseros\nhomines perpetuis calamitatibus implicitos.\nQuattuor elementa esse principia creaturarum nemo inuenitur\nqui dubitet, id est ignem, aquam, aerem et terram. sed haec elementa\ndiuersa sunt uel in potestate contraria. in errore sunt itaque\n\n\n\n\n\n\ngentes, quae cum elementis tribuant principatum, adhuc deputant\nignem quasi summum deum, quasi cetera ex ipso habeant\nsubstantiam calore, nescientes quod omnia elementa ex ipsa sint\nsua contrarietate coniuncta et quod et ipsa habeant fabricatorem\ndeum, qui singula suis locis ordinibusque constituens creauit, quod\naut mente aut cogitatione colligimus aut certe quod oculis cerni-\n. mus diuina uerbi sui societate compositum, aequata corporum\nmoderatione in hoc toto.\nAegypti incolae aquarum beneficia percipientes aquam colunt,\naquae supplicant, aquas superstitiosa uotorum continuatione uenerantur.\nsed in sacris suis, quae mysteria uocant, addunt tragica\nfunera et funesta calamitatis metuendae certamina: incestum\ncum sorore adulteriumquecommissumethoc facinus seueris mariti\nanimaduersionibus uindicatum. Isis soror est, Osiris frater, Tyfon\nmaritus.\nis cum comperisset Isidem uxorem incestis fratris cupiditatibus\nesse corruptam, occidit Osirim artuatimque lacerauit et\nper omnes Nili fluminis ripas miseri corporis palpitantia membra\nproiecit. Isis repudiato Tyfone, ut et fratrem sepeliret et coniugem,\nadhibuit sibi Nephthum sororem sociam et Anubim uenatorem, cui\nideo caninum caput inpositum est, quia lacerati corporis partes\nartificio canis uestigantis inuenit. sic inuentum Osirim Isis tradidit\nsepulturae.\nfuerunt sane hi aput Aegyptum reges pariter ac\ntyranni: sed Osiris iustus praeter illud quod cum sorore commisit,\nTyfon furiosus, impotens ac superbus: ideo ille colitur, iste\nuitatur. haec est Isiaci sacri summa: in adytis habent idolum\nOsiridis sepultum, hoc annuis luctibus plangunt, radunt capita,\nut miserandum casum regis sui turpitudine dehonestati defleant\ncapitis, tundunt pectus, lacerant lacertos, ueterum uulnerum\nresecant cicatrices, ut annuis luctibus in animis eorum funestae ac\n\n\n\n\n\n\nmiserandae necis exitium renascatur: et cum haec certis diebus\nfecerint, tunc fingunt se lacerati corporis reliquias quaerere et cum\ninuenerint, quasi sopitis luctibus gaudent.\no misera et caduca mortalitas!\nut regibus tuis per annos singulos funestas mittas inferias,\nneglecto Deo summo, qui omnia diuina artificii moderatione composuit,\net spem tuam perdis et uitam, nec ostensi tibi luminis\nsplendore corrigeris nec recuperatae libertatis quaeris insignia\nnec spem redditae tibi salutis agnoscis nec ex paenitentia praeteritorum\ncriminum indulgentiam postulas.\nfrustra tibi hanc aquam\nquam colis putas aliquando prodesse: alia est aqua qua renouati\nhomines renascantur. hanc aquam, quam colis per annos singulos,\nuis alia decoctis uenarum meatibus siccat aut certe funestus regis\ntui sanguis inmaculat: illam quam despicis ignitam, uenerandi\nspiritus maiestate decoratur, ut ex ipsa per ueteres conscientiae\ncicatrices credentibus hominibus salutaris sanitas inrigetur.\nsed\nin his funeribus et luctibus, quae uera sunt funera, quae facta\nsunt, quorum extant hodieque reliquiae — nam et sepulchrum\nOsiridis hodieque in Aegypto est et cremati corporis reliquiae\ncernuntur — defensores eorum uolunt addere physicam rationem,\nfrugum semina Osirim dicentes esse, Isim terram, Tyfonem\ncalorem: et quia maturatae fruges calore ad uitam hominum colliguntur\net diuisae a terrae consortio separantur et rursus adpropinquante\nhieme seminantur, hanc uolunt esse mortem Osiridis, cum\nfruges recondunt, inuentionem uero, cum fruges genitali terrae\nfomento conceptae annua rursus coeperint procreatione generari.\npone hanc ueram esse sacrorum istorum rationem, pone propter\nfruges uota reddi numinibus: quid addis incestum, quid\n\n\n\n\n\n\nadulteriam, quid miserandae animaduersionis exitium P quid errantibus\nhominibus et simpliciter peccare cupientibus de sacris tuis malum\nmonstras exemplum? physica ratio quam dicis alio genere celetur.\nquid autem celari oportuit quod omnibus notum est? cur\nplangitis fruges terras et crescentia lugetis semina?\nad substantiam\ngeneris humani haec omnia diuina summi Dei liberalitate\ndonata sunt: agendae sunt summo Deo gratiae propter hoc, nec\nest summi Dei lugenda largitio. deflete potius quod erratis et\nerrorem uestrum restauratis semper luctibus plangite: nolite\nannuis sacris quaerere funus alienum: uestris potius funeribus\nparate solacia per annos singulos.\no miser homo! inuenisse te\nnescio quid gaudes, cum animam tuam ex istis sacris per annos\nsingulos perdas. nihil illic inuenis nisi simulacrum, quod ipse posuisti,\nnisi quod iterum aut quaeras aut lugeas. quaere potius\nspem salutis, quaere exordium lucis, quaere quod te summo Deo\naut commendet aut reddat, et cum ueram uiam salutis inueneris,\ngaude et tunc erecta sermonis libertate proclama: εὑρήκαμεν,\nσυγχαίρομεν, cum ab his calamitatibus post paenitentiam tuam\nsummi Dei fueris indulgentia liberatus.\nPhryges, qui Pessinunta incolunt circa Galli fluminis ripas,\nterrae ceterorum elementorum tribuunt principatum et hanc uolunt\nomnium esse matrem. deinde ut et ipsi annuum sibi sacrorum\nordinem facerent, mulieris diuitis ac reginae suae amorem,\nquae fastus amati adulescentis tyrannice uoluit ulcisci, cum luctibus\nannuis consecrarunt, et ut satis iratae mulieri facerent aut\nut paenitenti solacium quaererent, quem paulo ante sepelierant\nreuixisse iactarunt, et cum mulieris animus ex impatientia\nnimii amoris arderet, mortuo adulescenti templa fecerunt. tunc\nquod irata mulier pro iniuria spretae fecerat formae, hoc ordinatos\na se pati uoluere sacerdotes. sic annuis sacris cum honore\nterrae istius funeris pompa componitur, et c.um persuaderetur\nhominibus quod colant terram, miseri funeris uenerantur\n\n\n\n\n\n\n\n\nexitium.\nhic quoque, sacratissimi imperatores, ut error iste celetur, etiam\nhaec sacra physica uolunt esse ratione composita: amare terram\nuolunt fruges, Attin uero hoc ipsum uolunt esse quod ex frugibus\nnascitur, poenam autem quam sustinuit hoc uolunt esse, quod\nfalce messor maturis frugibus facit: mortem ipsius dicunt, quod\nsemina collecta conduntur, uitam rursus, quod iacta semina\nannuis uicibus t reconduntur.\nuellem nunc mihi inquirenti respondeant,\ncur hanc simplicitatem seminum ac frugum cum funere,\ncum morte, cum fastu, cum poena, cum amore iuncxerint? itane\nnon erat aliud quod diceretur? itane non erat quod in agendis\nDeo summo pro frugibus gratiis faceret misera mortalitas? ut gratias\npro renatis frugibus agas ululas, ut gaudeas plangis, nec te,\ncum ueram rationem uideris, hoc aliquando fecisse paenituit, sed\nhoc agis ut annuis luctibus occupatus uitam semper fugias, mortem\nrequiras.\ndicant mihi: quid hoc frugibus profuit, ut fetus\nsuos annuis ululatibus semirnent, ut strati funeris calamitatibus\ningemescant, quod dicant physica ratione compositum? lugetis\net plangitis et luctus uestros alia ratione celatis. nouit agricola\nquando terram aratro dimoueat, nouit quando sulcis frumenta\ncommittat, nouit quando maturatas solis ardoribus colligat segetes,\nnouit quando tostas terat fruges: haec est physica ratio, haec\nsunt uera sacrificia, quae ab sanae mentis hominibus annuo labore\ncomplentur: hanc simplicitatem diuinitas quaerit, ut homines in\ncolligendis fructibus ordinatis temporum legibus seruiant. cur\nhuic ordini miserae mortis figmenta quaesita sunt? cur celatur\nlacrimis quod celari non debuit? unde confiteantur necesse est\nhaec sacra non in honorem frugum, sed in honorem esse composita\nmortis alienae.\nnam quod terram matrem esse omnium deorum\ndicunt qui huic elemento primas tribuunt partes, uere deorum\n\n\n\n\n\n\nsuorum mater est nec abnuimus ant recusamus, quia ab hac collectos\ndeos suos ant lapideos faciunt semper ant ligneos. terram\nomnem circnmfluunt maria et rursus inclusa Oceani ambientis circulo\nstringitur, caeli etiam rotunda sublimitate operitur, perflatur\nuentis, aspergitur pluuiis et timorem suum assidui motus tremoribus\nconfitetur. quid uos maneat qui haec colitis considerate,\ncum dii uestri infirmitatem suam uobis cottidianis confessionibus\nprodant.\nAssyrii et pars Afrorum aerem ducatum habere elementorum\nuolunt et hunc imaginata figuratione uenerantur: nam hunc eundem\n[id est aerem] nomine Iunonis uel ; Veneris uirginis — si\ntamen Veneri placuit aliquando uirginitas — consecrarunt. Iunonem\nsane, ne et hinc deesset incestum, Iouis uolunt ex sorore\nconiugem factam. effeminarunt sane hoc elementum nescio qua\nueneratione commoti. num quia aer interiectus est inter mare et\ncaelum, effeminatis eum sacerdotum uocibus prosecuntur? dic\nmihi:\nhoc numen est, quod in uiro feminam quaerit, cui aliter\nseruire sacerdotum suorum chorus nonpotest, nisi effeminent\nuultum, cutem poliant et uirilem sexum per ornatum muliebrem\ndedecorent? uidere est in ipsis templis cum publico gemitu miseranda\nludibria: uiros muliebria pati et hanc impuri et inpudici\ncorporis labem gloriosa ostentatione detegere. publicant facinora\nsua et contaminati corporis uitium cum maxima delectationis\nmacula confitentur: exornant muliebriter nutritos crines et delicatis\namicti uestibus uix caput lassa ceruice sustentant. deinde\ncum sic se alienos a uiris fecerint, adimpleti tibiarum cantu\nuocant deam suam, ut nefario repleti spiritu uanis hominibus\nquasi futura praedicant. quod hoc monstrum est quodue prodigium\n? negant se uiros esse et non sunt mulieres: mulieres se uolunt\ncredi, sed aliud qualiscumque qualitas corporis confitetur.\nconsiderandum\nest etiam, quale sit numen, quod sic impuri corporis\n\n\n\n\n\n\ndelectatur hospitio, quod impudicis adhaeret membris, quod polluta\ncorporis contaminatione placatur. erubescite, o miseri, summitatem:\naliter uos deus fecit. cum cohors uestra ad tribunal iudicantis\nDei accesserit, nihil uobiscum referetis quod Deus qui\nuos fecit agnoscat. abicite hunc tantae calamitatis errorem et\nstudia profanae mentis aliquando deserite, nolite corpus quod\nDeus fecit scelerata diaboli lege damnare, calamitatibus uestris\ndum adhuc tempus patitur subuenite. misericordia Dei diues est,\nlibenter ignoscit: relictis nonaginta nouem ouibus amissam\nquaerit unam, et reuerso pater prodigo filio et uestem reddit et\nparat cenam. nolo uos desperare faciat criminum multitudo: Deus\nsummus per filium suum legum Christum dominum nostrum uolentes\nliberat et paenitentibus libenterignoscit, nec multum exigit\nut ignoscat: fide tantum et paenitentia potestis redimere quicquid\nsceleratis diaboli persuasionibus perdidistis.\nPersae et Magi omnes, qui Persicae regionis incolunt fines,\nignem praeferunt et omnibus elementis ignem putant debere praeponi.\nhi itaque ignem in duas diuidunt potestates, naturam eius\nad utrumque sexum transferentes et uiri et feminae simulacro\nignis substantiam deputantes: et mulierem quidem triformi uultu\nconstituunt monstrosis eam serpentibus inligantes. quod ideo faciunt,\nne ab auctore suo diabolo aliqua ratione dissentiant, sed ut\ndea sua serpentibus pullulans maculosis diaboli insignibus adornetur.\nuirum uero abactorem bonum colentes sacra eius ad ignis\ntransferunt potestatem, sicut propheta eius tradidit nobis dicens:\nΜύστα βοοκλοπίης, υἱὲ δέξιε πατρὸς ἀγαοῦ. hunc Mithram\ndicunt, sacra uero eius in speluncis abditis tradunt, ut semper ob-.\nscuro tenebrarum squalore demersi gratiam splendidi ac sereni luminis\nuitent. o dira numiDia consecratio! o barbarae legis\n\n\n\n\n\n\n\n\n\nfugienda commenta! deum esse credis, cuius de sceleribus confiteris.\nuos itaque qui dicitis in his templis rite ** Magorum ritu Persico\ncur haec Persarum sola laudatis? si hoc Romano nomine\ndignum putatis, ut Persarum sacris, ut Persarum legibus seruiat * *\n** quae armata clipeo lorica tecta (gladio et hasta] consecratur.\ntertia etiam pars est quae in asperis secretisque siluarum agrorum\nferarum societatem comprehendit.\nUltima pars tripertitae istius diuisionis aestimat libidinum\nuias quae praua desideria quaeque sopores cupiditatis monstrat\nin tenebris. ideo unam partem capiti adsignant ut hominis aliam\nquodammodo renis esse uidentur. aliam in corde ponunt ut diuersarum\ncogitationum uarietatem quas multiplici -intentione con-\n\n\n\n\n\n\ncipimus in modum siluarum tenere uideatur. tertia pars construitur\nin iecore, unde libido nascitur et uoluptas. illic enim genitalium\nseminum collecta fecunditas naturalibus stimulis desiderium\ncupiditatis exagitat.\nquid ergo perficiat ista diuisio dili-\n3 genter aspicite, ut facile commentum ratio ueritatis impugnet.\ndiuiditur anima et substantia sua diuerso efficaciae genere separatur\net dissoluto ordine suo incipit esse quod fuerat. aliud enim\nmens est, aliud ira, aliud libido. animam ergo separatio ista\ndissoluit et patitur maximam ex ista partitione iacturam, nec integram\nsui speciem res ista custodit, quae per tres contrarias se-\nparata diuiditur et, ut uerius dicam, fit ex ipsa diuisione mortalis.\netenim quod potest diuidi corpus est: quod corpus, necesse\nest esse mortale. ergo si anima diuiditur, corpus est: si corpus est,\nnecesse est sit res ipsa mortalis, egregia erroris istius ac praeclara\ncomitantia. maximum nobis beneficium ex ista consequentia\nconfertur: commentis istarum nugarum animas uolunt esse\nmortalis.\nSic sunt, sacratissimi imperatores, elementa a perditis hominibus\nconsecrata. sed adhuc supersunt aliae superstitiones, quarum\nsecreta pandenda sunt: Liberi et Liberae, quae omnia sacris sensibus\nuestris specialiter intimanda sunt, ut et in istis profanis religionibus\nsciatis mortes esse hominum consecratas. Liber itaque\nIouis fuit filius, regis scilicet Cretici. hic cum fuisset adultera\nmatre progenitus, nutriebatur aput patrem studiosius quam decebat.\nuxor Iouis, cui Iunoni fuit nomen, nouercalis animi furore\ncommota ad necem infantis omnifariam parabat insidias.\nproficiscens\nperegre pater, quia indignationes tacitas sciebat uxoris, ne\nquid ab irata muliere dolo fieret, idoneis, sicut sibi uidebatur,\ncustodibus tutelam credidit filii. tunc Iuno opportunum insidiarum\nnancta tempus et ex hoc fortius inflammata, quia proficiscens\n\n\n\n\n\n\n\n\n\npater et sellam regni puero tradiderat et sceptrum, custodes primum\nregalibus praemiis muneribusque corrupit, deinde satellites\nsuos, qui Titanes uocabantur, in interioribus regiae locat partibus\net crepundiis ac speculo adfabre facto animos ita pueriles inlexit,\nut desertis regiis sedibus ad insidiarum locum puerilis animi desiderio\nduceretur.\nillic interceptus trucidatur et, ut nullum posset\nneÃ§is inueniri uestigium, articulatim membra concisa satellitum\nsibrdiuidit turba. tunc, ut huic facinori aliud facinus adderetur,\nquia uehementer tyranni crudelitas timebatur, decocta uariis generibus\npueri membra consumunt, ut humani cadaueris inauditis\nusque in illum diem epulis nescerentur. cor diuisum sibi soror\nseruat, cui Minerua fuit nomen, quae et ipsa sceleris fuit particeps,\net ut manifestum delationis esset indicium et ut haberet\nunde furentis patris impetum mitigaret. reuerso Iouifilia ordinem\nfacinoris exponit.\ntunc pater funesta calamitate cladis et acerbi\nluctus atrocitate commotus Titanas quidemnario genere excruciatos\nnecat nec praetermissum est in ultione filii aut tormentum\naliquod aut poena, sed per omnia poenarum genera bacchatus\nnecem qualiscumque filii uindicauit, affectu quidem patris, sed tyrannica\npotestate. tunc, quia diutius pater ferre lugentis animi\ntormenta non poterat et quia dolor ex orbitate ueniens nullis solaciis\nmitigabatur, imaginem eius gypso plastico opere perfecit\net cor pueri, ex quo facinus fuerat sorore deferente detectum,\nin ea parte plastae conlocat, qua pectoris fuerant liniamenta formata.\npost haec pro tumulo extruit templum et paedagogum\npueri constituit sacerdotem: huic Silenus fuit nomen.\nCretenses,\nut furentis tyranni saeuitiam mitigarent, festos funeris dies statuunt\net annuum sacrum trietericaconsecrationecomponunt, omnia\nper ordinem facientes quae puer moriens aut fecit aut passus est.\nuiuum laniant dentibus taurum, crudeles epulas annuis commemorationibus\nexcitantes, et per secreta siluarum clamoribus dissonis\neiulantes fingunt animi furentis insaniam, ut illud facinus\nnon per fraudem factum sed per insaniam crederetur: praefertur\n\n\n\n\n\n\ncista, in qua cor soror latenter absconderat, tibiarum cantu et\ncymbalorum tinnitu crepundia quibus puer deceptus fuerat mentiuntur.\nsic in honorem tyranni a seruiente plebe deus factus est\nqui habere non potuit sepulturam.\nFuit etiam alius Liber aput Thebus tyrannus magicae artis potestate\nperspicuus. hic cum muliebres animos uenenis quibusdam\net carminibus occupasset, pro arbitrio suo crudelia facinora furentibusimperabat,\nut mente captas nobiles feminas et libidinum ministras\nhaberet et scelerum. qui qualia fecerit scelera uel quantum\nmatri contra filium uel sororibus contra fratrem imperauerit facinus,\nin scaenis cottidie a tragici carminis auctoribus traditur, ut\nscelerati tyranni facinerosa crudelitas in animis audientium funestis\nsemper relationibus renascatur.\nhunc Lycurgus sobria uirorum\nconiuratione protectus regno exuit, pellit patria: neque\nenim effeminatus consensum uirorum potuit diutius sustinere.\neffeminatum enim eum fuisse et amatorum seruisse libidinibus\nGraecorum gymnasiis decantatur. nec fuga eius Lycurgus tantum\nest exilioque contentus, sed timens, ne fugiens et ab aliis receptus\nludibriosa scelerum suorum etiam in alia regione conderet\nsemina, succinctus ferro patriae dedecus minaci persequitur edicto.\ntunc Liber proiectis infulis, quas pampineis coronarum circulis\ninligabat, cum semiuiro comitatu fugiens â€” soli enim eum secuti\nsuntstuprorumet flagitiorum ac libidinum socii - per omnes oras\nuicini maris cum summa trepidatione desperationis errauit. illic\ninter ebrias puellas et uinolentos senes, cum adhuc eum scelerum\npompa praecederet, alter nigro amictu taeter, alter ostenso angue\nterribilis, alter cruentus ore, dum uiua pecudis membra discerpit,\na Lycurgo . conprehensus per proximam rupem, quae inmensum\npraecipitium saxis inuiis fecerat, in mare praecipitatur, ut lacerum\ncorpus marinis diu iactatumlfuctibus errantium populorum animos\nad sanitatis ac sobrietatis ordinem seuera animaduersione\n\n\n\n\n\n\nreuocaret. hunc finem Liberi Homerus, ut fugam et trepidationem\ndetegeret et ut ostenderet mortem, ait:\nθεινόμεναι βουπλῆγι: Διώνυσος δὲ φοβηθεὶςδύσεθ᾽ ἁλὸς κατὰ κῦμα, Θέτις δ᾽ ὑπεδέξατο κόλπῳδειδιότα: κρατερὸς γὰρ ἔχε τρόμος ἀνδρὸς ὁμοκλῇ.http://data.perseus.org/citations/urn:cts:greekLit:tlg0012.tlg001.perseus-grc1:6.116-6.155\nimitatur te, Lycurge, et sobrium institutum tuum sequitur nec a\nsalutaribus tuis legibus exorbitat etiam consul noster Postumius.\nnam, sicut in libris annalibus inuenimus, Bacchanaliorum scelera\nAebutio quodam adulescente deferente detecta sunt. erant adhuc\nin urbe Roma integri mores nec quisquam peregrinas superstitiones\ndissolutis moribus appetebat. tunc nec senatus consuli nec leges\nrei publicae nec consul legibus defuit, sed inuestigatis omnibus\nqui huius sacri scelerata commenta tradebant contra omnes seuero,\nimmo Romano quaestionis examine capitalis poena de consilii sententia\ndecreta est, nec tam diu uindices gladii consulis conquierunt,\nquam diu hoc malum fuisset radicitus amputatum. o digna\nRomani nominis animaduersio! o priscae uirtutis laudanda constantia!\nnec ciuibus suis consul parcere uoluit, cum ob purgandam\npatriam peregrina uitia corriguntur.-\nSequitur hanc sacri contagionem et imitatur ordinem funeris\na Cerere Hennensi muliere mors filiae consecrata. nam quicquid\nin Creta pater circa filium fecerat, hoc totum Ceres apud Hennam\namissa filia impatientia materni doloris instituit: quod quatenus\nfactum sit breui sermone perstringam. unicam Cereris filiam, quam\nGraeci Persefonam, nostri immutato sermone Proserpinam dicunt\nad coniugale consortium plures petebant. mater sollicita de singulorum\nmeritis iudicabat, et cum adhuc omnibus matris sententia\nuideretur incerta, diues rusticus, cui propter diuitias Pluton fuit\nnomen, temerario cupiditatis ardore, cum moras dilationis ferre\n\n\n\n\n\n\n\n\n\nnon posset et cum praeposteri amoris coqueretur incendiis, prope\nPercum inuentam uirginem rapit. Percus est autem lacus in\nHennae ciuitatis finibus satis amoenus et gratus , cuius amoenitas\nex florum uarietatibusnascitur: nam per omnem annum uicissim\nsibi succedentibus floribus coronatur.\nillic inuenies quicquid hyacinthi\nturget in caulem, illic comam narcissi uel quod auream\nrosam desuper pingit, illic albae hederae per terram molliter serpunt\net cum purpureis uiolis suauiter rubens amaracus inuenitur,\nnec coronam istam alba deserunt lilia: prorsus aptus locus qui\ngratia sua puellares animos et inuitaret pariter et teneret. in hoc\nloco cum a Plutone uirgo prope uesperam fuisset inuenta, ui rapitur\net superimposita uehiculo scissis uestibus laceratis crinibus\nducitur: nec resecati ungues contra amatorem rusticum aliquid\nprofuerunt nec clamor atque ululatus adiuuit nec ceterarum\nstrepitus puellarum.\ntunc una celeri cursu, cum de ciuitate nemo\nsuccurreret, facta ex ipso timore uelocior matri raptum uirginis\nnuntiat. contra raptorem indignata mater armatam manum ducit:\nnecPlutonem mulieris fefellit aduentus, sed ut retorsit ad ciuitatem\noculos et infinitos cuneos respexit uenire cum matre, funestum\ncepit ex desperatione consilium: quadrigam qua uehiculum\ntrahebatur per medium lacum dirigit: is erat profundis uoraginibus\nimmersus. illic cum amata submersus uirgine miserandae\nmatri de morte filiae funestum spectaculum praebuit.\nHennenses\nut possent maternis luctibus ex aliqua parte inuenire solacium,\ninferorum regem uirginem rapuisse fincxerunt, et ut fides\nfigmenta sequeretur, prope Syracusas eum per alium locum cum\nuirgine emersisse iactarunt. templum sane et raptori et uirgini\naccurate conlatis sumptibus- faciunt et annua in templo uota decernunt:\nsed nullo genere matris dolor uincitur nec muliebris inpatientiae\ntormenta curantur, sed credens uere filiam prope Syracusas\nesse uisam, Triptolemo duce uilico suo nocturnis itineribus\nad Syracusanae ciuitatis litus cum lugubri ueste ac sordido squalore\nperuenit. nec illic defuit qui credulam de calamitatibus suis\n\n\n\n\n\n\nfalleret matrem: ait se Pandarus nescio qui uidisse non longe a\nPachyno nauem raptorem ascendisse cum uirgine. persuasum est\nmulieri, quae, quoniam quolibet genere uiuere filiam cupiebat\naudire, infinitis donis remunerat ciuitatem.\nSyracusani liberalitate\nmulieris prouocati raptum uirginis consecrant et mitigantes\ndolorem matris pompam miseri funeris excolunt honore templorum.\nsed nec hoc sufficit matri, sed ascensa naue per peregrina\nlitora filiam quaerit. sic fluctibus tempestatibusque iactata ad\nAtticae urbis locum peruenit: illic hospitio recepta incolis incognitum\nadhuc triticum diuidit. locus ex patria et ex aduentu mulieris\nnomen accepit, nam Eleusin dictus est, quod illuc Ceres\nrelicta Henna uenerat.\nsic quod ipsa dispensato quod adtulerat\nfrumento colligendarum frugum tradiderat disciplinam, post mortem\nob beneficium, quod ex frugum copia nascebatur, et sepulta\nin loco est pariter et consecrata et diuino cum filia appellata nomine.\namat enim Graecorum leuitas eos qui sibi aliquid contulerint\nuel qui consilio aut uirtute se iuuerint diuinis appellare\nnominibus, et sic ab ipsis beneficiorum gratia repensatur, ut deos\ndicant, deos esse credant, qui sibi aliquando profuerint. sic de\nLibero Nysa non dubitat nec de nouis ambigit Sparta sideribus:\ncremat et consecrat Herculem tristis Oeta et a uanis Cretensibus\nadhuc mortui Iouis tumulus adoratur.\nadditur tamen, sacratissimi\nimperatores, ad huius profani erroris augmentum quod hos\nbinomines, id est Liberum et Proserpinam, maiore quasi auctoritate\ndefendat: nam Liberum ad solem uolunt referre commenta\nGraecorum, Proserpinam uero Liberam dicentes lunam esse confingunt.\nquod quam absurdum et quam miserum sit ex ipsa ueritatis\npossumus ratione colligere. quis uidit puerum solem ? quis\nfefellit? quis occidit? quis lacerauit? quis diuisit? quis\n\n\n\n\n\n\nmembris eius epulatus est? quis lunam rapuit? quis abscondit?\nquis\nPlutonis coniugem fecit? sed et errorem istum physica rursum\nuolunt ratione protegere: indiuisam mentem et diuisam, id est\nTOV af.ieQiarov xai xov fiefiequonivov vovv, hac se putant posse\nratione uenerari.\ndicite mihi, o miseri mortales, quid naturalibus\nrebus additis funera? quid dei dispositionem crudelium\nmortium atrocitate polluitis? quid opus erat tam duro crudelique\ntormento ? quid sibi uult ista persuasio, ut diuinis rebus funestae\ncalamitatis ordo societur? ut natura siderum, quam Deus summus\ncertis legibus fecit, mortalis calamitatis luctibus iungeretur? cui\nrei prodest quod facitis? miscetis terrena caelestibus, caduca\nsuperis, tenebrosa lucentibus, dolores ac luctus hominum diuinis\nhonoribus consecrantes.\nSi conuocato omni genere humano sol habita contione loqueretur,\ndesperationem uestram hac forsitan oratione percuteret:\nlQuis uos, caduci homines et per dies singulos summo. Deo uariis\ngeneribus rebellantes, ad hoc tantum facinus impegit, ut profano\nnefariae cupiditatis errore et mori me dicatis arbitrio et uiuere?\natque utinam usitato more uel uno genere uaesanae cogitationis\nuestrae figmenta procederent, utinam sine contumelia mei sceleratae\ncogitationis uestrae grassaretur inprobitas! nunc uos per\npraecipitia iactantes mihi quoque non parcitis nec aliquam habet\nuester sermo reuerentiam, sed cum dedecore meo in exitium uestrum\nmortemque properatis. alii me aput Aegyptum undis Nili\net rapidis uerticibus obstinato mentis furore submergunt, alii\namputatis uirilibus plangunt, alii crudeli morte caesum aut in\nolla decoquunt aut septem ueribus corporis mei membra lacerata\nsubfigunt. qui paululum mihi placida fuerit oratione blanditus,\nquadriiugi currus aurigam me esse confingit. proicite aliquando\ntanti furoris exitium et salutari persuasione conuenti ueram salutis\nuiam quaerite. inimicus Dei est qui haec aut cogitauit aut \\'\nfincxit, nec facinus eius simplex aut usitata poena comitatur, qui\n\n\n\n\n\n\nsecreta profanis persuasionibus polluit, qui de praeclaro opere\nDei tanta confingit.\nlugete mortuos uestros et ipsi simili morte\nmorituri, mittite regibus uestris ut uultis inferias et orbitates\neorum alio remediorum genere mitigate. lugete Liberum, lugete\nProserpinam, lugete Attin, lugete Osirin, sed sine nostrae contumelia\ndignitatis. nolo me per tumulos eorum fauillasque ducatis,\nnolo ut errori uestro nomen meum fomenta subpeditet. ad\ninitium diei a Deo factus sum, hoc mihi sufficit solum: quid me\nhonesti muneris dignitate priuatis ? aliud me Deus fecit, aliud esse\niussit, et uos me pro libidine uestra diuiditis, pro arbitrii uestri\ncupiditate laceratis. quicquid sum simpliciter pareo nec aliud uolo\nde me intellegatis nisi quod uidetis: hoc Deo gratum est, hoc\nDeus libenter amplectitur, hoc homines ad salutis uiam ducit, si\nproiectis erroribus Dei gratiam simpliciter ac fideliter hauriatis.\nHaec quidem, sacratissimi imperatores, ethopoeiaco mi sermone\ndixisse sufficiat. at ego nunc sacrarum lectionum institutione formatus\nperditos homines religioso sermone conuenio. si dii sunt\nquos colitis, cur eos lugetis? cur eos annuis luctibus plangitis?\nsi lacrimis ac luctu digni sunt, cur eos diuino honore cumulatis?\nUnUID itaque e duobus facite: aut nolite eos lugere, si dii sunt,\naut si luctu eos dignos putatis ac lacrimis, deos eos appellare\nnolite, ne luctibus ac lacrimis uestris maiestas diuini nominis\npolluatur.\nsed quia mens perdita et sceleratae cupiditatis laqueis\nimplicata nulla potest ratione reuocari, persequar cetera, ut publicatis\nomnibus atque detectis quae profana consecrauit improbitas\nmisericordia Dei nomine domini nostri Iesu Christi lapsos\nerigat, fugientes ad se reuocet, dubitantes confirmet, errantes\ncorrigat et quod est potissimum uitam morientibus donet.\nIn plurimis orientis ciuitatibus, licet hoc malum etiam ad nos\ntransitum fecerit, Adonis quasi maritus plangitur Veneris et percussor\neius circumstantibus uulnusque monstratur. Mars enim in\nporci siluestris speciem formamque mutatus, ut sibi primas partes\nin amore Veneris uindicaret, incaute contra se ruentem percutit\niuuenem. si deus eratAdonis, cur riualis insidias nesciebat P\n\n\n\n\n\n\nsi homo, cur cum superiore certabat?\nsed et alium audio cum Venere\nconiugale habuisse consortium: Vulcanus, nisi fallor, ab his\ndeorum cultoribus maritus Veneris esse perhibetur. o uanorum\nhominum ridenda persuasio! inter duos maritos adulter positus ab\nuno capitur, alterum uincit. seduide: ut adulter deus maritum\nuinceret, quod sibi corpus elegit! porcus esse maluit: qui si habebat\nmutandi corporis potestatem, leonis debuit potius speciem\nformamque suscipere. sed leonem dicunt qui naturas animalium\nnorunt in illa agrestis animi feritate pudicitiae seruare uirtutem.\nmerito ab adultero leonis spernitur forma et libidinosi animalis\neligitur.\nHic iam euangelicae traditionis secreta tractemus. eiecto daemonio\ndominus porcorum gregem donat, nec inmerito: ut cum\nlibidinosis animalibus per dura praecipitia fluctusque iactatus\nper mortes porcorum uarias digna nece inmundus spiritus carperetur.\naudio Cinyram Cyprium templum amicae meretrici donasse\n— ei erat Venus nomen —, initiasse etiam Cypriae Veneri\nplurimos et uanis consecrationibus deputasse, statuisse etiam ut\nquicumque initiari uellet secreto Veneris sibi tradito assem unum\nmercedis nomine deae daret. quod secretum quale sit omnes taciti\nintellegere debemus, quia hoc ipsum propter turpitudinem manifestius\nexplicare non possumus. bene amator Cinyras meretriciis\nlegibus seruiit: consecratae Veneri a sacerdotibus suis stipem\ndari iussit ut scorto. Sebazium colentes Iouem anguem, cum initiant,\nper sinum ducunt: adhuc primi erroris uitia grassantur et\nquicquid homines perdidit colitur et funesti anguis callida ac malitiosa\ncrudelitas adoratur.\nin sacris Corybantum parricidium colitur:\nnam unus frater a duobus interemptus est et ne quod indicium\nnecem fraternae mortis aperiret, sub radicibus Olympi montis\na parricidis fratribus consecratur. hunc eundem Macedonum\ncolit stulta persuasio: hic est Cabirus, cui Thessalonicenses\n\n\n\n\n\n\nquondam cruento ore, cruentis manibus supplicabant. considerandum\nitaque est, quale sit numen quod parricidalis amentia, ut parricidium\ncelaret, inuenit.\nQuapropter quicumque haec sacra deuota mente ueneratur, cuicumque\nplacet superstitionis istius metuenda contagio, aut malis\nsuis solacium quaerit aut facinora eorum tacita cogitatione conlaudat\nhoc optans, hocquaerens, hoc utique magnopere desiderans,\nut et sibi liceat quod diis suis licuit, ut et se ad consortium\ntalis uitae morum similitudo perducat.\nadulterio delectatur aliquis:\nIouem respicit et inde cupiditatis suae fomenta conquirit:\nprobat, imitatur et laudat quod deus suus in cygno fallit, in tauro\nrapit, ludit in satyro et, ut liberalis in flagitiis esse consuescat,\nquod inclusam regiam uirginem auro largiter fluente corruperit.\npuerorum aliquis delectatur amplexibus: Ganymedem in sinu Iouis\nquaerat, Herculem uideat Hylam inpatienti amore quaerentem,\nHyacinthi desiderio captum Apollinem discat, Chrysippum alius,\nalius Pelopem uideat, ut per deos suos sibi licere dicat quicquid\nhodie seuerissime Romanis legibus uindicatur.\nadulteria eorum\nomnia enumerare difficile est, quis Amymonen, quis Alopen,\nquis Menalippen, quis Chionen Hippothoenque corruperit: nempe\ndeus uester haec fecisse memoratur. ille, quem uolunt seueris oraculis\nerrantium hominum peccata corrigere, Steropen amat,\nAethusam rapit, Zeuxippen stuprat, quaerit Prothoen et Arsinoae\nadultera cupiditate blanditur. sed ex isto corruptarum mulierum\ngrege una puella amatorem deum et uitauit et uicit: Dafnen diuinans\ndeus et futura praedicens nec inuenire potuit nec stuprare.\nmuliebria patitur aliquis et effeminato corpori solacium quaerit:\nuideat Liberum amatori suo post mortem etiam promissae libidinis\npraemia imitatione flagitiosi coitus repensantem. si qui\nmonstruoso cupiditatis ardore in paternae necis armatur exitium,\na Ioue sumat exordium: qui fraternum desiderat sanguinem, Corybantum\nsequatur institutum, et incestum desiderantibus a Ioue\n\n\n\n\n\n\nsumantur exempla: cum matre concubuit, sororem duxit uxorem\net, ut integrum facinus impleret incesti, filiam quoque animo\ncorruptoris adgressus est.\ninferiores aliqui aemulo stridore persequitur\net aduersarium cupit crudeli feritate torquere: ab Apolline\nex Marsyae casibus crudelium tormentorum cruciatus discat.\nalienum aliqui desiderat et hoc cum morte domini conatur implere:\nuideat ut Hercules occiso Geryone Hiberas abegerit boues.\nsi qui promiscua hominum caede gaudet, praeposteras Martis\ncupiditates diligenter inspiciat. semina paene omnium scelerum\na diis suis peccantium turba colligit et, ut perditus animus impune\nfacinus possit admittere, ex praecedentibus facinorum exemplis\nmaiore se auctoritate defendit.\nsi stupri praemia corruptor\ninquirit, si uiam optat sollicitationis addiscere, in sinu corruptae\nmulieris aurum Iouis uideat. si publicus parricida commissam\nsibi regni custodiam nefaria prodere cupiditate desiderat, respiciat\nad eos qui Saturnum filio prodiderunt. quatenus ius laedatur\nhospitii uel quatenus amicitiae iura turbentur uel quatenus\nmensae conciliatio sancta uioletur si qui ad iniuriam pronus quaerit,\necce ordinem scelerum de Tantali casibus discat.\no facinerosae\ncupiditatis triste solacium! o hominum deflenda persuasio!\no infelicis imitationis cruenta meditatio! scaenam de caelo fecistis\net errantes animos per abrupta praecipitia crudeli calamitate duxistis,\ncum hominibus peccare cupientibus facinorum uia de deorum\nmonstratur exemplis. sed in ista criminum lege, in ista confessione\nscelerum gratias agamus illis, qui etiam exitia et mortes\ndeorum istorum nobis nescientibus prodiderunt, ut disceremus\nomnia per tot opstantes. fuit enim et aput ueteres, licet nondum\nterram inluminasset domini nostri Christi ueneranda dignatio, in\nspernendis superstitionibus religiosa constantia.\nDiomedes pudicus\nac sobrius Venerem uulnerat, Martem uincit et percutit: Oti et\n\n\n\n\n\n\nEfialtae edicto Mars belli potens temporali exilio damnatus ferrea\ncatenarum uincla sustinuit: Sarpedonem filium mortuum in Troia\nIuppiter plangit et mercedem fabricatorum murorum Neptunus\na superbo rege non recipit: alterius regis Apollo greges pascit et\nSoli omnia uidenti alius occisarum boum nuntiat mortes: Castores\nsepelitSparta, ardet aput Oetam Hercules et Aesculapius alibi\nfulminatur: Vulcanus a patre praecipitatus pedem frangit, Lycurgum\nfugiens Liber moritur: Venus in adulterio deprehensa detegitur\net post dei nuptias Anchisae hominis cubile sectatur: Saturnus\nregno timens deuorat filios et filium fugiens in Italia fugitiuus\nabsconditur: ob amorem Catamiti Iuno spernitur et ad Endymionem\nLuna descendit et contra uoluntatem uxoris et filiae\nTroianis auxilium ferens deceptus Iuppiter dormit.\no flagitiosa\nconfessio! o * * deflendique cultus! o durae seruitutis miseranda\nconditio! ad istorum cultum deorum sanctos homines et deo deuota\nmente credentes sacrilegum tyrannorum traxit imperium, et\nut huic facinori aliud facinus adderetur, mors est decreta nolentibus.\nad theatrum potius templa transferte, ut in scaenis religionum\nistarum secreta tradantur, et ut nihil praetermittat improbitas,\nhistriones facite sacerdotes: alter dignior locus religionibus\nistis inueniri non poterit: illic amores deorum uilis turba decantet,\nillic casus mortesque saltentur, illic deorum templis ab\nimpiis et facinerosis magistris melius mens perdita et adulterium\ndocetur et facinus.\nDiscite etiam, sacrosancti imperatores, uenerandum Alexandriae\nnumen unde sumpsit exordium, ut communi nostra fragilitate\ndetecta ad ueritatis exordium mortalitatis nostrae sermo\n\n\n\n\n\n\nreuocetur. cum in egipt.. aerisa..... arescentibus frugibus malitiosa\nfamis anmi ...... sum religiosi patriarchae semine procreatus\niuuenis Ioseph interpretatus somniurr: regis totum quicquid\nimminebat ostendit. Ioseph erat Iacob filius, qui ob pudicitiam\nin carcerem missus, ereptus post interpretationem somnii fuit\nparticeps regni. narra septem annorum collectis et seruatis fructibus\nalterius septennii egestatem diuinae mentis prouidentia mitigabit.\nhuic post mortem Aegyptii patrio gentis suae instituto\ntempla fecerunt, et ut iustae dispensationis gratiam posteritas\ndisceret, ille modius quo esurientibus frumenta diuiserat, capiti\nsuperpositus est. nomen etiam ut sanctius coleretur ex primo\nauctore generis accepit. nam quia Sarrae pronepos fuerat, ex qua\nnonagenaria Abraham indulgentia Dei susceperat filiam, Serapis\ndictus est graeco sermone, hoc est Σάρρας παῖς.\nsed hoc inuito\nIoseph, immo mortuo: neque enim ad hoc facinus religiosus animus\net Deo summo dicatus adduci-potuisset, ut erroris inlecebras\nex nomine suo superstitiosis hominibus ipse praeberet, praesertim\ncum sciret haec esse in Dei sacrosanctis legibus, ne qui hominum\ntale aliquid aut ueneraretur aut coleret. hic in Aegypto colitur,\nhic adoratur, huius simulacrum neocororum turba custodit, et\nad memoriam uetustatis errans populus ordinem sacrorum in\n\n\n\n\n\n\nhonorem mtegerrimi ac prudentissimi hominis constitutum contentiosa\nhodieque animositate custodit.\nsed et in ipso simulacro sicut\nin ceteris ex assiduis sacrificiis immundi daemonum spiritus colliguntur:\nnihil enim operantur uictimae et cruor ex assidua pecndum\ncaede profusus nisi ut daemonum substantia, qui diaboli\nprocreatione generantur, ex isto sanguine nutriatur. nam ista esse\nPorphyrius, defensor simulacrorum, hostis dei, ueritatis inimicus,\nsceleratarum artium magister, manifestis nobis probationibus prodidit.\nin libris enim, quos appellat περὶ τῆς ἐκ λογίων φιλοσοφίας,\nmaiestatem eius praedicans de infirmitate confessus est.\nin primis enim librorum partibus, id est in ipsis auspiciis † positus\ndixit: Serapis uocatus et intra corpus hominis conlatus\ntalia respondit.\ndicant nunc mihi perditi homines: quis potior\nest, qui uocat et imperat et includit, an qui uocatur et paret et\ncum uenerit in suscipientis hominis corpore potestate iubentis includitur?\ngratias agimus, Porphyri, libris tuis: deorum tuorum\nnobis substantiam prodidisti: didicimus per te quatenus dii tui\nhominibus iubentibus seruiant. Serapis tuus ab homine uocatur\net uenit et cum uenerit statim iussus includitur et loquendi necessitas\nnolenti forsitan imperatur.\nsic aput nos deos Uestros\ncum hominibus nocere coeperint, religiosi sermonis flagella castigant:\nsic in corpore hominum constituti dii uestri uerbo Dei spiritalium\nflammarum igne torquentur, et qui aput nos quasi dii\ncoluntur, aput nos religiosae fidei medelas Christi gratia humano\nsubiacentes imperio et tormenta repugnantes sustinent et uicti\npoenis ultricibus subiugantur.\nPenates etiam qui sint explicare contendam, ne quid a me\npraetermissum esse uideatur. qui nihil aliud putant esse uitam\nnisi uescendi et potandi licentiam, hos sibi deos ex cupiditatis\nsuae humilitate flexerunt, nutrimenta corporis quae ex cottidianis\nepulis comparantur hoc nomine pro salute hominum consecrantes.\nquia per epulas corporis reficitur infirmitas, alimenta solum esse\ndeum sancxerunt nescientes diuini oraculi ueritatem. cum enim\ndominus Iesus Christus cum diabolo pro nostra salute sollicitus\ndiuina maiestatis suae conluctatione certaret, ut de faucibus eius\nquem gerebat hominem liberaret, hac eum responsione quassauit.\nnam cum diceret ei diabolus: csi filius dei es, fac u t isti\nlapides panes fiant/ respondens ei dominus dixit: cnon\nin pane tantum uiuit homo, sed in omni uerbo Dei.\\'\nnescientes itaque substantiam generis humani cottidianas epulas\nhoc nomine consecrarunt: nam omne quod uescuntur homines\npenus uocatur: hinc et cella penaria, hinc et dii penates\nab abiectis et prostratis hominibus misera sunt cogitatione\ncompositi.\nVesta autem quid sit discite, ne putetis antiquum aliquid aut\ncum summo terrore religionis inuentum. ignis est domesticus,\nqui in focis cottidianis usibus seruit: quapropter cocos habeat,\nnon miseras uirgines sacerdotes, quae contemnentes ignis ipsius\nfauillas aut prostituto corpore peccare coguntur aut in uirginitate\nperseuerantes perdunt honestam gloriosi nominis dignitatem.\nPalladii etiam quid sit numen audite: simulacrum est ex ossibus\nPelopis factum, hoc Abaris Scytha fecisse perhibetur. iam\nquale sit considerate, quod Scytha barbarus consecrauit. estne\naliquid aput Scythas humana ratione compositum et illa effera\n\n\n\n\n\n\n\n\n\n\n\n\n\n\n\ngens hominum et crudeli atque inhumana semper atrocitate grassata\nin constituendis religionibus rectum aliquid potuit innenire?\nsimulacrum hoc Troianis Abaris nendidit stultis hominibus uana\npromittens. nendebatur deus ut prodesset emptori, et emptor\nsuppliciter adorabat quicquid paulo ante uiderat subhastatum.\nsubstantia autem simulacri ipsius ex ossibus Pelopis est. si humana\nuis, Abari, miseros homines ossa uenerari, purioris saltim\net castioris hominis reliquias collige: accedat idolo quod facis ex\nhominis uirtutibus meritum. Pelops in deliciis amatoris fuit et\ndiu prostituti pudoris damna sustinuit. sed nec adulto ei scelus\ndefuit: eum cuius filiam petebat fraude proditoris occidit, proditorem\netiam ipsum periuriis adgressus est et ne promissa redderet\npraemia, hunc eundem per abrupta praecipitia iactauit. en\ncuius electa sunt ossa ut deus fieret qui urbes et regna seruaret.\nsed nec seruauit aliquando nec profuit et quid se maneat ex\nurbium in quibus fuit casibus uidit: incensa est Troia a Graecis,\na Gallis Roma et ex utroque incendio Palladium reseruatum est,\nsed reseruatum non propriis uirtutibus, sed humano praesidio :\nab utroque enim loco homines liberarunt et translatum est ne\nhumano flagraret incendio: tanto numini humana fuerunt praesidia\nnecessaria et ne arderet humanum quaesiuit auxilium. dilatum\nest Palladium ab incendio, non liberatum: stat sententia,\nmanet poena, ignis imminet, ignis urguet, quem uitare non poterit.\niam parturit flamma caelestis, iam diuinae animaduersionis\nmonstratur aduentus, iam futurae cladis nuntiatur exitium:\nin hoc incendio Palladium latebras inuenire non poterit: ignis\niste scrutatur abdita, quaerit absconsa et quicquid errantes homines\nuanis persuasionibus perdidit, rapida flammarum populatione\ncomplectitur. cuenit enim\\', inquit, \\'dies domini ut\nardens clibanus\\'. audisti quid ueniat: nihil est quod ex te\ncollectum in apothecis dominicis reponi possit: ardebis ut stipula,\ncuius inanis uilitas in cineres fauillasque seruatur, qua rapax\n\n\n\n\n\n\n\n\n\nignis. uiolentia cogente spiritus pascitur.\nhic est exitus finisque\nuester, haec est poena quam pro deceptis hominibus Deus statuit:\nut perpetuis ardeat flammis qui contra uoluntatem Dei miserum\nhominem aut decepit aut perdidit. uolo sane diligenter inquirere\ncuius Mineruae hoc uolunt esse signum: plures enim Mineruas\nfuisse constat nec aliquis in ista parte dissentit. singulare itaque\ngenus, institutum, artem propositumque dicamus, ut ex his\nomnibus inueniri possit Palladium cuius Mineruae sit nomine\nconsecratum. \\'\nQuinque Mineruas fuisse legentibus nobis tradit antiquitas.\nuna estVulcani filia, quae Athenas condidit, quam ex agrestibus\nlocis ad urbanae conuersationis ordinem rustica turba comitata\nest. fuit alia in Aegypto Nili regis filia, textrinae artis magistra:\ntertia uero patre Saturno genita est, sed hanc uiraginem fuisse\ncommemorant: nam numquam se intra feminei sexus uerecundiam\ntenuit, sed arma semper strepitumque pugnarum et cruenta\nsecuta est studia bellorum. quarta Iouis Cretici regis fuit filia,\nquae occisum patri detulit Liberum. quinta Pallante patre et\nTitanide matre orta est, quae patris appellata nomine Pallas est\nab hominibus nuncupata. haec parricidalis amentia furoris et\nuaesanae temeritatis instinctu patrem Pallantem crudeli morte\niugulauit nec simplici patris morte contenta, ut diutius malis\nsuis frueretur et ut de morte patris crudelius triumpharet, exuuiis\ncorporis eius ornatae sunt..., ut parricidii facinus ex crudeli\nostentatione publicaret. huius est Palladium, pro nefas, nomine\nconsecratum, haec est Pallas quae colitur, haec est quae pontificali\nlege seruatur, et cuius facinus seuerius damnari debuerat,\neius imago suppliciter adoratur. adponite ignem, augete flammas,\nut cottidianis sacrificiis uestris discat ardere. quid enim\nmeretur aliud parricida nisi ut perpetua imitatione flammarum\n\n\n\n\n\n\n\n\n\nante sententiam dei cottidie flammis ultricibus concremetur?\nbusta sunt haec, sacratissimi imperatores, appellanda, non\ntempla: rogi sunt potius dicendi miserorum: nam in honorem\nhominum perditorum aedes pro sepulchris miseranda hominum\nseruitus facit. hic crematorum corporum fauillae seruantur, hic\ncineres mortuorum inreligiosa lege conduntur, ut acerbarum mortium\ncasus cottidiano uictimarum sanguine recrudescant, ut\ntristis lamentationis exitus renouatus annuis luctibus renascatur,\nut sopitos fletus recentior ululatus exagitet, ut parricidia uel\nincesta uel mortes ex sacrorum ritu misera mens hominum et\ncolere discat et facere.\namputanda sunt haec, sacratissimi imperatores,\npenitus atque delenda et seuerissimis edictorum uestrorum\nlegibus corrigenda, ne diutius Romanum orbem praesumptionis\nistius error funestus inmaculet, ne pestiferae consuetudinis\nconualescat inprobitas, ne quicquid hominem dei conatur\nperdere diutius in terra dominetur. nolunt quidam et repugnant\net exitium suum prona cupiditate desiderant, sed subuenite\nmiseris, liberate pereuntes: ad hoc uobis Deus summus commisit\nimperium, ut per uos uulneris istius plaga curetur. facinoris\neorum periculum scimus, erroris notae sunt poenae, sed melius\nest ut liberetis inuitos quam ut uolentibus concedatis exitium.\naegrotantes contraria delectant, et cum corpus hominis aduersa\nualitudo possederit, contra salutem suam a laborantibus peruersa\nposcuntur. capta mens languoris uitio morborum semper augmenta\ndesiderat et medelas artificum aspernata contemnit, respuit\nremedium medicinae et in exitium suum prona animositate\nfestinat. tunc, si malum morbi fortius creuerit, maiora remedia\nquaeruntur et pro salute hominis sollicita fortius se medicina componit:\nasperi cibi, amari potus nolentibus ingeruntur et, si conualuerit\nmalum, et ignis adhibetur et ferrum. sic homo recepta\nsanitate et salute sibi reddita quicquid aegrotantis corporis uitio\ninuitus passus est, hoc totum pro utilitate sua factum esse stantis\nanimi iudicio confitetur.\nAccipite iam, sacrosancti principes, etiam nomina eorum qua\nsunt ratione composita. lumen hoc, quod hominibus iussu Dei\nfugatis tenebris diem reddit, quod per duodecim horarum spatia\ncursus sui ordinem dirigit, Solem dici uoluerunt, non quia solus\nest, ut quidam uolunt — quia illic et caelum est et luna et alia\nplurima sidera quae uidemus, ex quibus quaedam una serie et\ncohaerentia perpetua simulque copulata lucent, alia toto sparsa\ncaelo uagos cursus suis metiuntur erroribus —, sed ideo Sol appellatttr,\nquia cum ortus fuerit obscuratis ceteris sideribus luceat\nsolus.\nLuna etiam — haec eadem Lncina — a nocturno lumine\nnomen accepit: hanc etiam quidam Dianam dici uoluerunt, quod\nper noctem lucens hominibus alterum paene diem faciat. mare\nnantes a natando Neptunum dici uoluerunt, et ex hoc quod libenter\nfaciebant, substantiam nominis figurantes terrenam uim omnem\natque naturam Ditem patrem dicunt, quia haec est natura\nterrae, ut et recidant in eam omnia et rursus ex ea orta procedant,\nquae res opulentiam terrae diuitiasque monstrauit.\nfrugum\nsubstantiam uolunt Proserpinam dicere, quia fruges hominibus\ncum seri coeperint prosunt. terram ipsam Cererem nominant,\nnomen hoc a gerendis fructibus mutuati. ex bellorum casibus\nMauors nomen accepit quasi magna uertat. Minerua similiter bellicum\nnomen est quasi aut minuat aut minetur. uenustas hominum\nVenus dicta est. Apollinis nomen ex humanis fincxerunt casibus\nsermone Graeco, quasi omnia commissa sibi aut amittat\naut perdat. solem etiam quidam Apollinem dicunt, quia cottidie\nin occasu constitutus splendorem luminis perdat: perdere autem\nGraeci ctnoXuv dicunt. uidetis ut uestros ementiticios et fictos\ndeos turbulentus error excogitauerit, ut superstitionibus anilibus\n\n\n\n\n\n\net formae uobis deorum traditae sint et nomina. sed haec omnia\nueritas detexit et ratio sanae mentis inuenit, ut inuestigatis omnibus\natque detectis quae sacrilegus error absconderat ueritas in\nuita luceret. haec enim omnia cum essent male composita terrori\nprimum fuere mortalibus, dehinc consumpta nouitate quasi ex\nlonga aegritudine conualescentibus hominibus natus est quidam\nex admiratione contemptus. sic paulatim quod stupebat animus\nausus est diligenter inquirere et statim in arcana fictarum ac uanarum\nsuperstitionum sagax misit ingenium. tunc ex assiduis\ntractatibus latentium ratione collecta peruenit ad causas, ut profanarum\nreligionum miseranda commenta humanum genus primum\ndisceret, deinde contemneret, tertio recusaret.\nLibet nunc explanare quibus se signis uel quibus symbolis in\nipsis superstitionibus miseranda hominum turba cognoscat. habent\nenim propria signa, propria responsa, quae illis in istorum\nsacrilegiorum coetibus diaboli tradidit disciplina. in quodam\ntemplo, ut in interioribus partibus homo introiturus possit admitti,\ndicit: Me tympano manducaui, de cymbalo bibi\net religionis secreta perdidici1, quod graeco sermone\ndicitur: ex т;vţłnaJlov fiifjQwxa, ix xv/uftaXovTitTiwxa, yeyova\n(xvoTrfi aTT€(og.\nmale, miser homo, de admisso facinore confiteris:\npestiferum ueneni uirus hausisti et nefarii furoris instinctu\nletale poculum lambisti: cibum istum mors sequitur semper et\npoena, hoc quod bibisse te praedicas uitalem uenam stringit in\nmortem et sedes animae contaminat et malorum continuatione\nconturbat. alius est cibus, qui salutem largitur et uitam, alius\nest cibus, qui hominem Deo summo et commendat et reddit, alius\nest cibus, qui languentes releuat, errantes reuocat, lapsos erigit,\nqui morientibus aeternae inmortalitatis largitur insignia. Christi\npanem, Christi poculum quaere, ut terrena fragilitate contempta\n\n\n\n\n\n\nsubstantia hominis inmortali pabulo saginetur.\nquis est autem hic\npanis uel quod poculum in libris Salomonis sapientia magna uoce\nproclamat? ait enim: \\'uenite, manducate de meis panibus\net bibite uinum quod miscui\\': et Melchisedech rex\nSalem et sacerdos summi Dei reuertenti Abrahae cum pane et\nuino benedictionis optulit gratiam. Isaac etiam cum Iacob benedixisset,\ncum hoc idem Esau a patre suppliciter exigeret, respondit\nei pater: \\'dominum\\', inquit, cillum feci tuum et omnes\nfratres eius feci seruos, tritico et uino confirmaui\nillum\\'. tunc Esau casus suos misera lamentatione defleuit,\nquia tritici et uini, id est futurae felicitatis perdidit gratiam.\nquod autem consecratis hominibus a Deo panis diuinus iste praestetur\nper Esaiam dicit spiritus sanctus: sic dicit dominus:\necce qui seruiunt mihi manducabunt, uos autem\nesurietis: ecce qui seruiunt mihi iocundabuntur, uos\nconfundemini, uos interficiet dominus.\\' nonsolumpanis\niste a Deo summo sacrilegis et impiis denegatur, sed et\npoena promittitur et acerbae mortis decernuntur exitia, ut esurientibus\nfaucibus diuinae animaduersionis exitus ingeratur.\nsecuntur\netiam hoc idem tricesimi et tertii psalmi ueneranda responsa,\nait enim per Dauid spiritus sanctus: gustate et uidete\nquoniam dulcis est dominus). dulce est caeleste\npabulum, dulcis Dei cibus: nec habet in se miserae famis triste\ntormentum et de medullis hominum procedentis ueneni uirus excludit.\net haec ita esse sequentia oraculi responsa declarant, ait\nenim: timete dominum sancti eius, quia non est inopia\neis qui metuunt eum. diuites eguerunt et esurierunt,\nqui autem inquirunt Dominum non indigebunt\nomni bono.\nqui sic in templo praetextatus incedis,\nqui fulges purpura, cuius caput aut auro premitur aut lauro,\n\n\n\n\n\n\n\n\n\nerrorem tuum turpis egestas insequitur et ceruicibus tuis onerosum\npaupertatis imminet pondus. illum quem despicis pauperem\nlargus et diues est, sedile illi Abraham in sinu suo praeparat.\ntunc tu per interiecta spatia flammarum ad mitiganda conscientiae\ntuae uulnera tenuem ab eo stillantis aquae guttulam postulabis\nnec tibi uolens Lazarus lenimentum doloris tui aut dare poterit\naut impetrare. singulorum enim pari gratia merita pensantur:\nilli uita confertur propter huius saeculi mala, tibi propter\nhuius saeculi bona perpetua tormentorum poena decernitur.\nut\nautem manifestius disceretur quinam ille esset panis, per quem\nmiserae mortis uincuntur exitia, ipse dominus sancto ac uenerando\nore signauit, ne per diuersos tractatus spes hominum prauis\ninterpretationibus fallerentur. ait enim in euangelio cata Iohannem:\nC ego sum panis uitae: qui uenerit ad me non\nesuriet, qui in me crediderit non sitiet u m qua m.\\'\nitem in sequentibus hoc idem simili modo significat, ait enim:\n(si quis sitit ueniat et bibat qui credit in me/ et\nrursus ipse, ut maiestatis suae substantiam credentibus traderet,\nait: cnisi ederitis carnem fili hominis et biberitis\nsanguinem eius, non habebitis uitam inuobis/ quare\nnihil uobis sit cum tympani cibo o miseri mortales: salutaris\ncibi gratiam quaerite et inmortale poculum bibite. Christus uos\nepulis suis reuocat ad lucem et graui ueneno patres artus et torpescentia\nmembra uiuificat. caelesti cibo renouate hominem perditum,\nut quicquid in uobis mortuum est diuinis beneficiis renascatur.\ndidicistis quid uos facere conueniat, eligite quod uultis:\ninde mors nascitur, hinc inmortalis uita donatur.\n***χαῖρε νύμφιε, χαῖρε νέον φῶς. Quid sic miserum hominem\nper abrupta praecipitas, calamitosa persuasio? quid illi falsae\n\n\n\n\n\n\n\n\n\nspei polliceris insignia? nullum aput te lumen est nec est aliqui\nqui sponsus mereatur audire: unum lumen est, unus est sponsus:\nnominum horum gratiam Christus accepit. non poteris ad te\nalienae felicitatis transferre gloriam nec poteris caelestis luminis\nsplendore decorari. in tenebras squaloresque proiectus es: illic\nsordes, squalor, caligo, tenebrae et perpetuae noctis dominatur\nhorror.\nsi uis ut tenuis saltim tibi splendor luminis luceat, erige\nuultus et demersos aperi oculos et desertis his ad eum te confer\nqui dixit: \\'ego sum lux mundi,\\' cuius diuinis praeceptis\ncontinetur ut in hac terrena conuersatione opus nostrum per dies\nsingulos luceat: lucere autem non potest nisi inmaculata nos conscientiae\nornamenta protexerint, nisi integra nos et incorrupta\nuita commendet: tunc orietur nobis ueri luminis gratia, tunc se\nnobis lucis auctor insinuat, tunc uerum lumen et accipere possumus\net uidere.\nsed, ut sacrilegae uocis conprimatur inprobitas,\nqui sit uere sponsus sacrarum lectionum oraculis comprobabo, ut\nprobetur sponsum esse Christum, sponsam ecclesiam, ex qua uenerando\npatri spiritales filii per dies singulos procreantur. in hac\nprobatione arcana prophetarum ueneranda pandantur, adsistat\nnobis sanctorum oraculorum fides. Iohel diuino spiritu monente\nsic dicit: (can i te tuba in Sion, sanctificate ieiunium\net indicite curationem, adgregate populum, sanctificate\necclesiam, excipite maiores natu, colligite\nparuulos lactantes, procedat sponsus de cubiculo\nsuo et sponsa de thalamo suo.\n3 hoc idem Hieremias simili\nratione significat, ait enim cum Hierusalem truci minatur\noraculo: Cet auferam de ciuitatibus Iudae et de quadruuiis\nHierusalem uocem laetantium, uocem sponsi\net uocem sponsae/ processum sponsi etiam per psalmos\npraedicat spiritus sanctus: in octauo decimo psalmo hoc inuenitur\noraculum, ait enim: fet ipse uelut sponsus egrediens\nf,\n\n\n\n\n\n\n\n\n\nde thalamo suo exultabit uelut gigans uiam currere;\na summo caeli profectio eius et decursio eiususque\nad summum eius et non est qui lateat a calore eius.)\nsecretiora pandantur arcana: in apocalypsi qui sit sponsus inuenimus.\nita enimscriptum est: (ueni, ostendam tibi nouam\nnuptam uxorem agni. et duxit me in spiritu in\nmontem magnum et ostendit mihi ciuitatem sanctam\nHierusalem descendentem de caelo/ Intimandum\nest quid etiam nobis de hac ipsa re tradat euangelica disciplina.\ninuenimus enim in euangelio cata Iohannem ita esse signatum :\nuos mihi testes estis quoniam dixi eis qui missi\nsunt ab Ierusolymis ad me, quia non sum Christus,\nsed quoniam [missus sum ante ipsum: qui habet\nenim sponsam sponsus est, amicus autem sponsi est\nqui stat et audit eum et gaudio gaudet propter\nuocem sponsi.\nhuius rei mysterium ostensum est, huius\nsponsi aduentum sapientium uirginum chorus expectat, huic\npraefert lumina peruigili cura sancta uirginitas: expectantibus\nsponsum seruis felicium praemiorum promittitur munus. inuenimus\nenim in euangelio cata Lucam: (sint lumbi uestri\npraecincti et lucernae ardentes et uos similes hominibus\nexpectantibus dominum suum quando ueniat\na nuptiis, ut cum uenerit et pulsauerit aperiant\nilli. felices serui illi quos adueniens dominusinuenerit\nuigilantes.\\' ecce uenerandorum responsorum\noraculis sponsus ostensus est.\nquid tibi tu in acerbis casibus constitutus\nbeatum nomen inponis P si uis liberatus lumen sequi\nsponsi, proice errores et peruigili cura sollicitus praecedentia\nuitae facinora religiosa deuotione castiga. tunc te in nomine suo\ncum uigilantem inuenerit sponsus, cum fidei tuae merita cognouerit,\ndabit maximum praemium, dabit integrum munus: intrabis\ncum eo caeli thalamum, uidebis regiam mundi et, ut uerus\n\n\n\n\n\n\n\n\n\nparticeps esse possis, a piissimo ac iustissimo domino inmortalitatis\ntibi gratia conferetur.\nAlterius profani sacramenti signum est θεὸς ἐκ πέτρας. cur\nhoc sanctum uenerandumque secretum ad profanos actus adulterata\nprofessione transfertis? alius est lapis, quem deus in confirmandis\nfundamentis promissae Hierusalem missurum se esse\npromisit: Christus nobis uenerandi lapidis significatione monstratur.\nquid tu ad commaculatas superstitiones furtiua fraude uenerandi\ntransferis nominis dignitatem? lapidem tuum ruina sequitur\net cadentium culminum funesta conlapsio: noster lapis Dei\nfundatus manu extruit, confirmat, erigit, munit et restaurati\noperis gratiam perpetuae inmortalitatis splendore condecorat.\nait enim de hoc Esaias iubente sancto spiritu:\n\\'sic dicit Dominus:\necce ego inmitto in fundamenta Sion lapidem\npretiosum, electum, summum angularem, honoratum,\net qui crediderit in eum non confundetur.\nin psalmis etiam simile responsum est: ait enim spiritus sanctus\nin centesimo et septimo decimo psalmo: \\'lapis quem reprobauerunt\naedificantes hic factus est in caput anguli:\na domino factus est iste et est mirabilis in oculis\nnostris.\\' permultos prophetas spiritus sanctus nominis istius\nordinem monstrat, ait enim Zacharias propheta: Cecce ego adduco\npuerum meum, Ortus nomen ei est, quoniam\nlapis quem dedi ante faciem Hiesu: super lapidem\nipsum unum septem oculi sunt.\\'\nsed ut manifestius constet,\nantiquiora uenerandarum lectionum secreta pandamus. in\nDeuteronomio itacomprehensum est: cet scribes super lapidem\nomnem legem hanc.\\' Hiesus etiam Naue iussu\n\n\n\n\n\n\n\n\n\ndiuinitatis hoc specialiter conprehendit, ait enim: cet accepit lapidem\nmagnum et statuit eum contra dominum. et\nait Hiesus ad populum: ecce lapis iste erit mihi in\ntestimonium quis iste audiuit omnia quae dicta\nsunt a domino, quando loquutus est ad uos, et erit\niste uobis testimonium in nouissimo dierum, quando\nrecesseritis a domino uestro.\\' quod autem per hunc lapidem,\nid est per dominum nostrum Iesum Christum, et dii isti\ncasuri sint et multitudo templorum aperte Danihel uenerandis\noraculis explicauit: ait enim cum interpretaretur somnium regis:\net ecce imago, imago nimis magna, et contemplatio\nipsius imaginis metuenda, et elata stabat contra te:\ncuius caput fuit ex auro bono, pectus et brachia\neius argentea, uenter et femora aerea, pedes autem\nex parte quidem ferrei, ex parte autem fictiles:\nquoadusque abscisus est lapis d6 monte sine manibus\nconcidentium et percussit imaginem super pedes\nferreos et fictiles et comminuit eos minutatim\net factum est simul ferrum testa, etaeramentum\net argentum et aurum facta sunt minuta quasi palea,\nut puluis in area aestate, et uentilauit illa uentus\nita ut nihil remanserit in illis: etlapisqui percussit\nimaginem factus est mons magnus et imple-\nuit totam terram/ qui locus in terra est quem non Christi\npossederit nomen ? qua sol oritur, quaoccidit, qua erigitur septemtrion,\nqua uergit auster, totum uenerandi numinis maiestas\nimplebit, et licet adhuc in quibusdam regionibus idololatriae\nmorientia palpitent membra, tamen in eo res est ut e Christianis\nomnibus terris pestiferum hoc malum funditus amputetur. de\nidololatrarum lapide, de quo dicunt deog ix. nhqug, quod prophetarum\nrespondit oraculum? cui autem restitit uel cui parcit\niste lapis ?\nlapis autem hic sanctus, id est Christus, aut fidct l\n\n\n\n\n\n\n\n\n\nfundamenta sustentat aut in angulo positus duorum parietum\nmembra aequata moderatione coniungit, id est ueteris et noui\ntestamenti in unum colligit gentes aut certe corporis et animi\ndiuersitatem . xiol... a homini inmortalitate consociat aut legem\npromulgat aut contra peccantes testimonium perhibet aut, quod\nest potius, imaginem diaboli percutit, ut superato eo atque pro-\nstrato et in cinerem fauillasque conuerso erecto subZimitatis suae\nuertice purum dominationis imperium sit.\nuos nunc, Constanti\net Constans sacratissimi imperatores, et uenerandae fidei uestrae\nimploranda uirtus est, quae supra homines erigitur et a terrena\nfragilitate separatur, quae caelestium se rerum societate coniungit,\nquae in omnibus actibus suis, prout potest, Dei summi\nsequitur uoluntatem: modicum tantum superest ut legibus uestris\nfunditus prostratus diabolus iaceat, ut extinctae idololatriae pereat\nfunesta contagio. ueneni huius uirus euanuit et per dies singulos\nsubstantia profanae cupiditatis exspirat. erigite uexillum fidei,\nuobis hoc diuinitas reseruauit: fauore eius eminentes prostratores\nestis omnium hostium uestrorum, quorum opera Romanum in-\nfirmabatur imperium. signum uenerandae legis erigite, sancite,\npromulgate quod prosit. sit faustum felixque rei publicae quod\ninter aceruos caesarum uictimarum hostium prostrawistis exercitum.\nfelices uos quoque: gloriae ac uoluntatis suae Deus fecit\nesse participes, idololatriae excidium et profanarum aedium ruinam\npropitius Christus populo uestris manibus reseruauit. ille\nspiritalibus armis malos spiritus, uos mala terrena uicistis.\nerigite tropaea uictoriae et praeferatur ingens titulus triumphorum:\nprofanarum rerum strage gaudentes exultate fortius,\n\n\n\n\n\n\nexnltate fidenter. felicitas uestra cum Dei uirtute coniungitur, pro\nsalute hominum Christo pugnante uicistis.\nOmnia aymbola profanae religionis per ordinem suggerantur,\nut probemus nequissimum hostem generis humani de sanctis haec\nuenerandisque prophetarum oraculis ad contaminata furoris sui\nscelera transtulisse.\ninuenimus enim itadici: εὐοῖ, δίκερως δίμορφε.\ndeos iste uester non biformisest, sed multiformis: in\nmultas enim species uenenati oris forma mutatur. ipse est basiliscus\net scorpio, qui fidelium securis uestigiis premitur, ipse malitiosus\nanguis, cuius caput quaerit decepta mortalitas, ipse tortuosus\ndraco, qui hamo ducitur, qui captiuus includitur: iste\ndeus uester Lernaei anguis crinibus adornatur. uiden ut percusso\ndomino morientium anguium turba succedat? quid sic renascentibus\nhydris pullulas? quid te fecunda scelerum sobole componis?\nmortis tuae uiam didicimus, scimus quibus remediis artis tuae\nuenena uincantur. Christi inmortalem sanguinem bibimus, nostro\nsanguini Christi sanguis adiunctus est: hoc est salutare remedium\nscelerum tuorum, hoc cottidie a uitiata dei plebe mortiferum\nuirus excludit. quis deum istum quem plangunt cum cornibus\nuidit? quae sunt ista cornua quae habere se iactat? aliasunt\ncornua, quae propheta sancto spiritu iubente commemorat,\nquae tu, diabole, ad maculatam faciem tuam putas te posse\ntransferre.\nunde tibi ornamenta quaeris et gloriam? cornua nihil\naliud nisi uenerandum signum crucis monstrant: huius signi uno\nextenso ac directo cornu mundus sustentatur, terra constringitur,\net e duorum quae per latus uadunt compagine oriens tangitur,\noccidens subleuatur. ut sit totus orbis tripertita stabilitate\n\n\n\n\n\n\nfirmatus, confixique operis immortalibus radicibus fundamenta teneantur.\nhoc secretum nobis uenerandum prophetae oraculum\ntradidit: inuenimus enim in Abbacuc ita esse perscriptum:\nCtexit caelos uirtus eius et laude eius plena est terra\net splendor eius ut lux erit: cornua in manibuseius\nerunt et illic constabilita est uirtus gloriae eius\net constituit dilectionem suam: ibit uerbum et praecedet\nsecundum gressus suos.\n\\' en ueneranda crucis cornua,\nen sanctae uirtutis inmortale fastigium, en gloriosi operis\ndiuina conpago. tu, Christe, mundum ac terram extensis manibus,\ntu caeleste sustentas imperium, tuis inmortalibus adhaeret\nhumeris salus nostra, tu, domine, aeternae uitae baiulas signum,\ntu uenerando instinctu hoc nobis denuntias per prophetas: ait\nenim Esaias: fecce natus est nobis filius, imperium\nsuper humeros eius et uocatum est nomen eius magnae\ncogitationis nuntius.\\' haec sunt crucis cornua, quibus\nomnia et subleuantur pariter et continentur, his cornibus bene\nhominum utitur uita. ut Amalech uinceretur, extensis manibus\nMoyses haec imitatus est cornua, ut facilius impetraret quod\nmagnopere postulabat, crucem sibi fecit ex uirga. ad haec cornua\nfestina celeritate properate, ad haec cornua humili ueneratione\nconfugite, his uos adfigant cornibus iustitia, aequitas, pudicitia,\nmisericordia, patientia, fides, ut ueneranda praeferentes insignia,\nconsecratae frontis maiestate gaudentes et sepulturae Christi participes\nsitis et uitae.\nAliud etiam symbolum proferimus, ut contaminatae cogitationis\nscelera reuelentur, cuius totus ordo dicendus est, ut apud\nomnes constet diuinae dispositionis legem peruersa diaboli esse\nimitatione corruptam. nocte quadam simulacrum in lectica supinum\nponitur et per numeros digestis fletibus plangitur: deinde\ncum se ficta lamentatione satiauerint, lumen infertur: tunc a\n\n\n\n\n\n\n\n\n\n\n\n\nsacerdote omnium qui flebant fauces unguentur, quibus perunctis\nsacerdos hoc lento murmure susurrat:\nθαρρεῖτε μύσται τοῦ θεοῦ σεσωσμένου·ἔσται γὰρ ἡμῖν ἐκ πόνων σωτηρία.\n\n\nquid miseros hortaris gaudeant?\nquid deceptos homines laetari\ncompellis? quam illis spem, quam salutem funesta persuasione\npromittis? quid illos falsa pollicitatione sollicitas? dei tui mors\nnota est, uita non paret nec de resurrectione eius diuinum aliquando\nrespondit oraculum nec hominibus se post mortem, ut\nsibi crederetur, ostendit, nulla huius operis documenta praemisit\nnec se hoc facturum esse praecedentibus monstrauit exemplis.\nidolum sepelis.\nidolum plangis, idolum de sepultura proferis, et\nmiser cum haec feceris gaudes. tu deum tuum liberas, tu iacentia\nlapidis membra componis, tu insensibile corrigis saxum: tibi agat\ngratias deus tuus, te paribus remuneret donis, te sui uelit esse\nparticipem, sic moriaris ut moritur, sic uiuas ut uiuit.\nnam quod\nodore perunguentur fauces, quis non facinus istud dispecta uanitate\ncontemnat? habet ergo diabolus christos suos et, quia ipse\nantichristus est, ad infamiam nominis sui miseros homines scelerata\nsocietate perducit. unguentum hoc reserua mortuis, reserua\nmorituris, ut quos laqueis tuis ceperis, eos uenenato unguento\noblitos lugubri ac funesto semper mergas exitio.\nAliud est unguentum, quod Deus pater unico tradidit filio,\nquod filius credentibus diuina numinis sui maiestate largitur.\nChristi unguentum immortali compositione conficitur et spiritalibus\npigmentorum odoribus temperatur: hoc unguentum a mortalibus\nlaqueis putres hominum artus exuit, ut sepulto primo\nhomine ex eodem statim homine homo alius felicius nascatur: et\nut hoc manifestius explicetur, sacrarum lectionum arcana pandenda\nsunt.\nait enim Dauid, ut huius unguenti gratiam traderet:\ncspeciosus forma prae filiis hominum, diffusa est\n\n\n\n\n\n\n\n\n\ngratia in labiis tuis: propterea benedixit tibi deus\nin aeternum. accingere gladium tuum circa femur,\npotentissime specie et pulchritudine tua: intende,\nprospere procede et regna propter uirtutem et mansuetudinem\net iustitiam, et deducet te mirabiliter\ndextera tua. sagittae tuae acutae, potentissime:\npopuli infra te decident in corde inimicorum regis.\nsedes tua, Deus, in saeculum saeculi: uirga recta\nest uirga regni tui. dilexisti iustitiam, odisti iniquitatem:\npropterea uncxit te Deus tuus oleum laetitiae\na consortibus tuis: myrra et gutta et cassia a\nuestimentis tuis de aedificiis eburneis ex quibus\nte iucunditate adfecerunt/\nInmortalis unguenti secreta peruidimus et diuinae nobis dispositionis\nordo monstratus est: regnum perpetuum et caeli diadema\ndomino nostro cum unguenti maiestate conlatum est. quis\nautem hic qui regendi orbis accepit potestatem, qui uenerandi\nnominis maiestate decoratur, aliud nobis monstrat oraculum: ait\nenim is idem Dauid: \\'ut quid fremuerunt gentes et populi\nmeditati sunt inania? adstiterunt reges terrae\net principes conuenerunt in unum aduersus dominum\net aduersus Christum eius.\\' quidtesic extollis sacrilega\npersuasio? quid miseros homines effrenata temeritate circumuenis ?\nunguentum Christi caeli donat imperium, unguentum\ntuum gehennae suscitat flammas.\nSed quod inpuro ore sacerdos iste et polluta uerborum contaminatione\ncomponit, libet diligenti inquisitione discutere. liberato\ndeo suo bonum animum gerere socios, fiduciam bonae spei\n\n\n\n\n\n\n\n\n\n\n\n\n\n\n\nhabere persuadet. o quam miseris, quam luctuosis se laqueis inuoluit\ncaduca calliditas! quis deum tuum liberat? cui hoc praestitit\nquod laborat ? disce, disce quod nescis, disce quod non uides:\nChristus filius Dei ut humanum genus a mortis laqueis liberaret,\nuere omnia ista sustinuit, ut captiuitatis durae iugum tolleret,\nut hominem patri redderet, ut mitigata offensa hominem cum Deo\nprospera conciliatione componeret, ut promissae resurrectionis\nfructumproprio monstraret exemplo. fecit filius Dei quod ante promiserat:\nelusit ianuas sedis infernae et durae legis necessitatem\ncalcata morte prostrauit: per triduum recensita ab eo iustorum\nturba collecta est, ne diutius contra eos mortis dominaretur inprobitas:\nne iustorum meritum ex longa desperatione concideret,\nfregit claustra perpetua et ferreae fores Christo iubente conlapsae\nsunt: ecce terra contremuit et fundamentorum suorum stabilitate\nconcussa praesentis Christi numen agnouit: ante praefinitum\ntempus praecipitat diem mundi rotata uertigo et sol non completo\ndiurnarum horarum spatio properato cursu uergit in noctem:\necce ueli fastigia summa finduntur et obscurioribus tenebris orbem\nterrarum caligo noctis abscondit. omnia elementa Christo\npugnante turbata sunt, tunc scilicet cum primum contra mortis\ntyrannidem humanum corpus armauit. per triduum ista conflictatione\npugnatum est, quamdiu mors superatis malitiae suae uiribus\nfrangeretur.\nquid solita impatientia, homo religiose, homo\nChristi, desperas et deficis? tridui moram non feris? sollicitudinem\nac desperationem tuam nouis precibus confiteris? hoc te\nfacturum esse illo die spiritus sanctus ueneranda uoce significat,\ncum per Dauid dicit: Caestimati sumus sicut oues occisionis.\nexsurge: quare obdormis, domine? exsurge\net ne disperdas usque ad finem. quare faciem tuam\nauertis? obliuisceris inopiam nostram et tribulationem?\nquoniam humiliata est in puluere anima\nnostra, haesit in terra uenter noster. exsurge,\n\n\n\n\n\n\n\n\n\ndomine, opem fer nobis et libera nos propter nomen\ntuum.\n\\' ecce post triduum lucidior solito dies oritur et reddita\nsoli praeteriti luminis gratia: omnipotens deus Christus splendidioribus\nsolis radiis adoratur: exultat salutare numen et triumphales\ncurrus eius iustorum ac sanctorum turba comitatur. tunc\nelato gaudio clamat elata mortalitas: (ubi est, mors, aculeus\ntuus?\\' tunc praecurrens salutare numen aperiri sibi caelestes\nianuas praecipit: aperite, aperite et immortalia claustra\nconuellite: Christus deus calcata morte ad caelum hominem\nquem susceperat reuocat. hoc a uenerando propheta sancta uoce\npraecanitur et ex ore prophetico uox iubentis auditur: ait enim\nspiritus sanctus, ut nobis licentiam Christi iubentis ostenderet:\nctollite portas, principes, uestri, et extollite uos,\nportae aeternae, et introibit rex gloriae.\nhoc angelis\nnescientibus imperatur: neque enim scire potuerunt, quando uerbum\nDei descendit ad terram: ideo et ipsi sollicita interrogatione\nrespondent: cquis est iste rex gloriae?\\' quibus quaerentibus\nperspicua Christus numinis sui maiestate respondet: \\'dominus\nfortis et potens, dominus us pot ens in proelio.) cognoscitur\nstatim a custodibus caeli filius Dei et quicquid illos ante\nfefellit agnoscunt: uident prostrati hostis exuuias et recordati\nprimae dispositionis ordinem etiam ipsi cum ascendentibus iterata\npariter uoce conclamant: Ctollite portas qui praeestis illis\net extollite uos, portae aeternae, et introibit rex\ngloriae\\'.\nreuerso filio promissa pater regni sceptra restituit et\nsellam regni aequa potestate concedit, ut imperet, ut regnum\nteneat, ut perpetua numinis sui maiestate dominetur. audi quid\nde illo Danihelem spiritus sanctus iusserit dicere: cui deb a m\nin uisu nocte et ecce in nubibus caeli quasi filius\n\n\n\n\n\n\n\n\n\n\n\n\nhominis ueniens uenit usque ad ueterem dierum et\nstetit in conspectu eius et qui adsistebant optulerunt\neum, et data est ei potestas regia et regnum et\nomnis claritas et omnes reges terrae seruient ei et\npotestas eius aeterna, quae non auferetur et regnum\neius non corrumpetur.\nhaec eadem nobis sancta reuelatione\nmonstrantur, inuenimus enim in Apocalypsi ita esse perscriptum:\ncet conuersus sum et respexi ut uiderem\nuocem, quae mecum loquebatur, et uidi septemcandelabra\naurea et in medio candelabrorum similem\nfilii hominis uestitum poderem et erat praecinctus\nsupra mammas zonam auream: caput autem eius et\ncapilli erant albi uelut lana alba, utnix, oculi eius\nut flamma ignis et pedes eius similes aurichalco\nsicut de fornace ignea et uox eius ut sonus aquarum\nmultarum, et habebat in dextera sua septem stellas\net ex ore eius gladius ex utroque acutus et facies\neius splendebat ut sol in uirtute sua: et cum uidissem,\ncecidi ad pedes eius tamquam mortuus, et inposuit\ndexteram suam super me dicens: noli timerem:\nego sum primus et nouissimus et uiuus qui fueram\nmortuus et ecce sum uiuens in saecula saeculorum\net habeo claues mortis et inferorum/ post resurrectionem\netiam cum discipulis suis daret certa mandata, immortalium\nmandatorum ordinem ista lege conclusit : data est mihi omnis\npotestas in caelo et in terra: ite ergo et docete\ngentes omnes, baptizantes eos in nomine patris et\n\n\n\n\n\n\n\n\n\nfilii et spiritus sancti, docentes eos obseruare omnia\nquaecumque praecepi uobis/ quod autem Deus pater\nparticipem eum regni faciens regalis sellae ei concesserit sedes\nhoc docetur oraculo: Cdicit dominus domino meo: sede a\ndextris meis quoadusque ponam inimicos tuos subpedaneum\npedum tuorum. uirgam uirtutis tuaeemittet\ndominus a Sion et dominaberis in medio inimicorum\ntuorum. tecum principium in die uirtutis\ntuae in claritate sanctorum: ex utero ante luciferum\ngenui te. iurauit dominus nec paenitebit eum.\\'\nHi sunt inimici Dei, sacratissimi imperatores, qui ueritatis ordinem\ncontraria lege conturbant, qui peruersae cupiditatis instinctu\nsacrilega uota concipiunt, qui profanae mentis furore aut\nlignum semper uenerantur aut lapidem. in isto loco positi ordinem\ndebemus sai\\\\ctae dispositionis aperire, ut quicquid nobis inuestigantibus\nsanctum Dei uerbum prophetica tradidit disciplina\nad refutandas profani erroris maculas specialiter explicetur, ne,\nsi, ut nos diximus, commenti sunt qui sacrilegia errantibus tradiderunt,\nsic a nobis ordo ueritatis curiosius requiratur. suspenso\nitaque paululum ceteris ad haec explicanda quae uera sunt\ntransferatur oratio.\nVos, domini imperatores, sanctarum aurium uestrarum mihi\ncommodate patientiam, ut totum clementiae uestrae quod promittimus\nexplicemus. cur Deus, id est filius Dei, homo passus\nest fieri breui ac uera pietati uestrae ratione monstrabitur. cum\nhominem primum, id est Adam, ad imaginem suam Deus faceret,\ncertam illi mandatorum dedit legem. is per feminam, id\nest Euam, deceptus diaboli persuasionibus promissae sibi gloriae\nperdidit dignitatem: lignum erat in paradiso quod promissorum\na Deo praemiorum perdidit gratiam.\nde uirginis terrae limo homo\nfactus est: nondum enim, ut ait scriptura, supra terram pluerat.\n\n\n\n\n\n\n\n\n\nhic contemptis mandatis Dei humanum genus mortalitatis laqueis\nadflixit. oportebat hoc totum et reformari et corrigi et reformatio\noriginis debuit reformare primordia. ex uirginis terrae limo factus\nAdam praeuaricatione propria promissam perdidit uitam: per\nuirginem Mariam ac spiritum sanctum Christus natus et mmortalitatem\naccepit et regnum. arbor ligni pestiferum deceptis\npabulum praebuit: lignum crucis uitam inmortali conpage restituit.\ncontempsit Adam, oboediuit Deo Christus: sic diuina dispositione\nquicquid Adam perdidit Christus inuenit.\nnam post\nmulta tempora nouissimis temporum spatiis, id est nouissima\npaene saeculorum ebdomade, uerbum Dei humano se miscuit corpori,\nut hominem liberaret, ut mortem uinceret, ut fragilitatem\nhumani corporis cum diuina inmortalitate coniungeret. quid enim\nfaceret tanta turba sanctorum? quae illis spes salutis? quod meritorum\npraemium, si sub una eademque condicione sortis ineluctabilibus\nmortalitatis laqueis etiam ipsa obligata teneretur?\nnihil Habel, nihil Enos, nihil Noe, nihil Sem, nihil Abraham,\nnihil Isaac, nihil Iacob de Dei sibi misericordia ac maiestate\npromitterent: irent etiam ipsi post tantum fidei meritum cum\nceteris omnibus pariter addicti et omnes Dei sanctos unum mortis\nexitium exciperet nec haberet aput Deum praemium pietas, si\nuna eademque omnes condicio mortis hauriret.\nsed Deus Abrahae\nclarius a caeli sideribus promiserat regnum. ideo ex genere Abrahae\ndescendens Maria uirgo Dei concepit, ut supradictorum hominum\nsoboles inmortalis societatis uinculo iungeretur, ut sic\nhumanum genus per hominem pariter et deum aequata societatis\nconparatione coniunctum ad inmortalitatis imperium oboedientiae\nmerito perueniret. quia itaque, sacratissimi imperatores, curiosis\nauribus satisfecimus, reliqua persequamur, ut uel sic pollutarum\naurium sordes purificans possit sermo purgare.\nSequitur adhuc aliud symbolum, quod pro magno miserorum\nhominum credulis auribus traditur: ταῦρος δράκοντος καὶ ταύρου δράκων\n\n\n\n\n\n\nπατήρ. aliquando nobis signa, diabole, maculati\nnominis prodidisti, aliquando infame nomen propria uoce confessus\nes: scio qui fueris, quid ausus sis: scio quid fecerit scelerum\ntuorum malitiosa persuasio. hoc erat quod Euae, cum eam perderes,\nmagnopere pollicebaris cum ei diceres: ceritis quasi\ndii/ tunc iam parabas tibi ac tuis templa et delubra faciebas et\nuenenati oris inluuiem nefariis ceremoniis consecrabus.\nserpis in\ntemplis et occisarum hostiarum misero pasceris sanguine, nec\nuenenis tuis cruor defuit nec semiustae crematorum corporum\npartes, humanarum te etiam uictimarum frequenter sanguine cruentasti\net Latiaris templi cruore uel ara Karthaginis rabies tua et\nsiccarum faucium uenena nutrita sunt. tu haec faciens hominibus\nte miseris prodesse iactas, ut crudelitate tua perimas, persuasione\ndecipias, pollicitatione prosternas: sic tuis prospicis,\nparricida. fugite, o miseri homines, fugite et contagionem istam\nquantacumque potestis celeritate deserite: draco est qui colitur,\nlatere non potest, proprietatem nominis sui ipse confessus est,\nconfessum reum poena consequitur.\naudite quid sanctus propheta\ndiuina instigatione denuntiet. oraculum hoc Esaiae nobis fides\ntradidit, ait enim: \\'in illa die superducet deus gladium\nsanctum et magnum et fortem super draconem,\nserpentem magnum et tortuosum, et interficiet draconem.\nuoluntas Dei perfecti operis substantia est: de nece\ndraconis lata sententia est; quicquid Deus dixerit factum est.\nmorituri draconis hoc solacium est, ut exitium suum frequens\nperditorum turba comitetur. si mortis eius diem quaeritis, tunc\npercussus est, cum hominem deum uidit, cum Christi nobis numen\napparuit.\npost illum diem qui serpentis huius secutus fuerit\n\n\n\n\n\n\n\n\n\n\n\n\ninstitutum, necesse est ut cum serpente moriatur. deos istos quos\ncolitis ipse fincxit, ipse composuit: si pertinaces animi uestri in\nisto errore permanserint, ardebitis etiam uos pariter cum diis\nuestris, ut quicquid auctores uestri diuina animaduersione meruerunt,\netiam ad uestrum exitium ex societatis consortio transferatur.\nmihi credite, nihil praetermisit diabolus quod hominem\nmiserum aut debilitaret aut perderet: ideo se per omnes formas\nmultiplici diuersitate conuertit, ideo se diuersi generis calliditate\ncomposuit, ut uariis ac multiplicibus fraudibus homines inretitos\ninterimat.\nSacra sua perditus carnifex, pro nefas, per lignum semper renouari\ndisposuit, ut, quia sciebat ita fore ut ligno crucis adfixa\nuita hominis perpetuae inmortalitatis conpagine stringeretur, perituros\nhomines ex ligni imitatione deciperet. in sacris Frygiis,\nquae matris deum dicunt, per annos singulos arbor pinea caeditur\net in media arbore simulacrum iuuenis subligatur. in Isiacis\nsacris de pinea arbore caeditur truncus, huius trunci media pars\nsubtiliter excauatur: illic de segminibus factum idolum Osiridis\nsepelitur. in Proserpinae sacris caesa arbor in effigiem uirginis\nformamque componitur et cum intra ciuitatem fuerit inlata, quadraginta\nnoctibus plangitur, quadragesima uero nocte comburitur.\nsed et illa alia ligna, quae dixi, similis flamma consumit:\nnam etiam post annum istorum lignorum rogum flamma depascitur.\nerrasti, miser, et uehementer errasti: nihil tibi poterit\nignis iste prodesse; frustra tibi ex ista flamma blandiris, hunc\nignem commentis tuis semper renouans. ignis, qui de facinoribus\ntuis exigit poenas, perpetua tormentorum continuatione grassatur.\ndiuini ac liberantis ligni ordinem disce, ut scias nulla tibi\nposse ratione succurri. de cataclysmo humanum genus arca lignea\nliberauit, Abraham ligna unici filii humeris inponit, de Aegypto\nrecedentem dei plebem lignea uirga protexit, lignum dulcem saporem\namarae marrae fontibus reddidit, lignea uirga ex spiritali\n\n\n\n\n\n\npetra salutaris unda profertur, et ut Amalec uinceretur, circa\nuirgam Moyses expansis manibus extenditur: scalae ligneae patriarcha\nincumbentem angelum somniat et per eandem alios ascendere,\nalios cernit descendere, et lex Dei arcae creditur ligneae,\nut his omnibus quasi per gradus quosdam ad lignum crucis salus\nhominum perueniret. quapropter lignum crucis caeli sustinet machinam,\nterrae fundamenta conroborat, adfixos sibi homines ducit\nad uitam. lignum diaboli ardet semper et moritur et ad ima tartari\ncredentes homines cum fauillis suis ducit.\nillud etiam quale\nsit ratione tractetur. arborem suam diabolus consecrans intempesta\nnocte arietem in caesae arboris facit radicibus immolari.\nquis tibi hoc, scelerate, persuasit? unde hoc pestifera cupiditate\ndidicisti? semperne te contra Deum summum nefaria cupiditate\ncomponis? ideo te de caelo seuerum diuinitatis iudicium caduca\nhumilitate praecipitat, ideo tibi Dei sententia perpetua poena\ndecernitur, quod facinoribus tuis per dies singulos nouum semper\nadditur facinus, quod hominem Dei fraudulenta conaris persuasione\ndecipere. uide quid sibi ludibriosus hostis inuenerit.\nAbrahae immolaturo filium iussu Dei aries subponitur et in uicinae\narboris radicibus alligatur.\nliberaturus Deus summus ex\nAegyptiorum tyrannide plebem suam arietem nocte iussit occidi\net sanguine eius postes liniri praecepit: ipsum a certo numero\nhominum per nocturnas epulas confici iubet et sacrificio ipsi Paschae\nnomen inponit. sed hoc ad imaginem futurorum prouidentia\ndiuinae maiestatis inuenit, ut per signa uerum Pascha nobis\nostenderet. ideo cum de passione domini nostri diuino spiritu\niubente propheta praecaneret, ait: (sicut ouis ad uictimam\nductus est et sicut agnus coram tondente se, sic non\naperuit os suum. in humilitate iudicium eius sublatum\nest: natiuitatem eius quis enarrabit? quoniam\nauferetur a terra uita eius.\nalius etiam propheta\nhaec eadem simili respondit oraculo: Momine, significa mihi\net cognoscam: tunc uidi meditationes eorum. ego\n\n\n\n\n\n\n\n\n\nsicut agnus sine malitia perductus sam ad uictimam:\nin me cogitauerunt cogitatum dicentes: uenite,\nmittamus lignum in panem eius et eradamus\na terra uitam eius.\nagnum aatem appellari dominum nostram\nsancta nobis reuelatione monstratur. in Apocalypsi enim\nita inuenimus esse perscriptum: (et uidi in medio throni\net quattuor animalium et in medio seniorum agnum\nstantem quasi occisum, habentem cornua septem\noculos septem, qui sunt septem spiritus dei missi\nper orbem terrae: et uenit et accepit librum de dextera\nsedentis in throno, et cum accepisset librum,\nquattuor animalia et uiginti quattuor seniores prostroMerunt\nse ante agnum habentes singuli aureas\ncitharas plenas odoramentis supplicationum, quae\nsunt orationes sanctorum, et cantauerunt nouam\ncanticum dicentes: dignus es accipere librum et\naperire signa eius, quoniam occisus es et redemisti\nnos deo sanguine tuo ei omni tribu et lingua et populo\net natione et nos regnum deo nostro sacerdo-\ntesque fecisti et regnabimus super terram.) Iohannes\nquoque filium Dei agni nomine appellat, ut et ipse propheticae\npollicitationi respondeat: ait enim in euangelio: cal tero die uidet\nIohannes legum uenientem ad se et ait: ecce\nagnus dei, ecce qui aufert peccata mundi/ pro salute\nhominum agni istius uenerandus sanguis effunditur, ut sanctos\nsuos filius Dei profusione pretiosi sanguinis redimat, ut qui Christi\nsanguine liberantur, maiestate prius inmortalis sanguinis con-\nsecrentur. neminem aput idola profusus sanguis munit, et ne cruor\npecudum miseros homines aut decipiat aut perdat, polluit san-\nguis iste, nonredimit, et per uarios casus homines premit in\nmortem: miseri sunt qui profusione sacrilegi sanguinis\n\n\n\n\n\n\n\n\n\ncruentantur. tauribolium quid uel criobolium scelerata te sanguinis\nlabe perfundit?\nlauentur itaque sordes istae quas colligis: quaere\nfontes ingenuos, quaere puros liquores, ut illic te post multas\nmaculas cum spiritu sancto Christi sanguis incandidet. ut autem\nmiseros homines ad sanam mentem reuocet plena persuasio,\nmaiore auctoritate opus est, ut curatis ac sanatis mentibus nullum\npraecedentis pestilentiae uestigium relinquatur.\nquid itaque\nsint idola uel quam habeant substantiam, prophetarum ore ac Dei\ndiuina uoce monstratum est, quae omnia specialiter dicenda sunt,\nut hoc non nostra temeritate prolatum, sed diurno magisterio\nnobis traditum et caelesti agnoscatur uoce signatum. quae sit\nsubstantia eorum, sapientiae ueneranda uoce monstratur, ait enim\nin libris Salomonis: \\'omnia idola nationum aestimaueruntdeos,\nquibus neque oculorum usus est ad uiden-\ndum neque nares ad percipiendum spiritum neque\naures ad audiendum neque digiti manuum ad tractandum,\nsed et pedes eorum pigri ad ambulandum:\nhomo enim fecit illos et qui spiritum mutuatus est\nfincxit illos: nemo autem sibi homo poterit dominum\nfingere, cum sit enim mortalis, mortuum fingit\nmanibus iniquis: melior est autem his quos colit,\nquoniam quidem ipse uixit, illi numquam/ quidamplius\nquaerimus? sapientia nos diuina uoce conuenit et quicquid\nin arcanis Dei uiderat docuit et quod erat salubre monstrauit,\nne fragilis et caduca mortalitas in exitium suum mortemque\nproperaret.\nhoc idem in Psalmis praemonet spiritus sanctus:\ninuenimus enim in psalmo centesimo tricesimo et quarto ita\nesse perscriptum: cidola gentium argentum et aurum,\nopus manuum hominum: os habent et non loquuntur,\noculos habent et non uident, aures habent et non\naudiunt, neque enim est spiritus in ore eorum:\n\n\n\n\n\n\n\n\n\nsimiles fiant illis qui faciunt ea.\\' si artifex, qui ad ostentationem\ningenii simulacrum aut sculpsit aut fudit, diuina maledicti\nanimaduersione percutitur, quid sperare debeat considerandum\nest qui quod alter uendidit deum dicit.\nHieremias etiam\ncum praecepta Deo iubente plebi daret hac populum oratione conuenit:\ncdicite autem in corde uestro: tibi oportet adorare,\ndomine. angelus autem meus uobiscum est,\nego autem exquiram animas uestras. lingua eorum\npolita a fabro, ipsa etiam inaurata et inargentata\nfalsa sunt et non possunt loqui: et sicut uirgini ornatum\namanti accepto auro fabricati sunt coronas\nsupra capita deorum suorum. est autem quandosubtrahent\nsacerdotes a diis suis aurum et argentum\net erogant illud in semet ipsos; dabunt etiam ex\nipso et prostitutis meretricibus, ornantque illos ut\nhomines uestimentis, deos argenteos et aureos et\nligneos/ addit etiam in sequentibus, ut omnem dubitationem\ntrepidationis excutiat: csupra corpus eorum et caput uolitantnoctuae\net hirundines et aues similiter: unde\nscietis quia non sunt dii: non ergo timueritis eos\naurum enim quod circa se habent ad speciem, nisi\naliqui exterserit aeruginem, non fulgebit: neque\nenim cum conflabantur sentiebant. pretio empti\nsunt in quibus spiritus non est, sine pedibus in\nhumeris portantur/ addit etiam, ut confirmata mens fortius\nroboretur: Cscientes itaqueexhis quia non sunt dii ne\n\n\n\n\n\n\n\n\n\n\n\n\ntimueritis eos s), et ut sacerdotum eorum miserum dedecus\nmonstret, addit: (in domibus eorum sacerdotes sedent\nhabentes tunicas scissas et capita et barbas rasas,\nquorum capita nuda sunt: rugiunt autem clamantes\ncontra deos suos sicut in gehenna mortui.\nquod autem\net reges et gentes haec de ipsis pronuntiaturi sunt, is idem propheta\npraesaga uoce significat, ait enim: Cscietur postea quia\nfalsa sunt gentibus uniuersis et regibus, quia manifestum\nest quia non sunt dii et nullum dei opus est\nin ipsis: regem regioni non suscitabunt neque pluuiam\nhominibus dabunt; iudicium quoque non discernent\nneque regionem liberabunt ab iniuria, quia\nnihil possunt: et cum inciderit in domo deorum ligneorum\net inauratorum et inargentatorum ignis,\nsacerdotes illorum liberabuntur, ipsi autem sicut\ntrabes in medio comburentur, regi autem et bello\nnon resistent. quomodo existimandum est uel recipiendum\nquia sunt dii? neque a furibus neque a latronibus\nse liberabunt dii lignei et aurati et inargentati,\nquibus hi qui fortes sunt aurum et argentum\nquo operti sunt auferunt illis.\nTollite, tollite securi,\nsacratissimi imperatores, ornamenta templorum: deos istos\naut monetae ignis aut metallorum coquat flamma, donaria uniuersa\nad utilitatem uestram dominiumque transferte. post excidia\ntemplorum in maius Dei estis uirtute prouecti: uicistis hostes,\npropagastis imperium et, ut uirtutibus uestris gloria maior accederet,\nmutato ac contempto temporum ordine hieme, quod nec\nfactum est aliquando nec fiet, tumentes ac saeuientes undas calcastis\nOceani: sub remis uestris incogniti iam nobis paene maris\nunda contremuit et insperatam imperatoris faciem Britannus expauit.\nquid amplius uultis? uirtutibus uestris uicta elementa cesserunt.\nquod autem Deus iubeat idola non fieri sacrosanctae legis\n\n\n\n\n\n\n\n\n\nscita declarant: in Exodo enim sic inuenimus esse perscriptum:\nt:non facietis uobis deos argenteos neque deos\naureos\\': et rursus in eodem libro uocem Dei iubentis inuanio:\n\\'non facies tibi idolum nec cuiusquam similitudinem.\\'\npudorem miseris indicit spiritus sanctus, quia cupit errantesreuocare,\nnon perdere, et ait per Esaiam: (confnndemini\nconfusionem qui fiditis super scalptilia, qui dicitis\nfusilibus: uos estis dii nostri/ dat etiam legem quam\nconsecratus populus deuota perpetuitate custodiat et ita mandat:\ndominum Deum tuum adorabis et ipsi soli seruies\\':\net in Deuteronomio similia Dei mandata noscuntur, ait enim:\n(non erunt tibi dii alii absque me): addit etiam, utanimis\neorum maiestatis suae pondus insinuet: Cuidate, uidete\nquia ego sum et non est deus praeter me: egointerimam\net uiuere faciam, percutiam et ego sanabo\net non est qui eripiat de manibusmeis.\ninApocalypsi\netiam hoc idem sancta reuelatione monstratur; ita enim scriptum\nest: cet uidi alium angelum uolantem medio\ncaelo, habentem euangelium aeternum, ut adnuntiaretsuper\nterram per omnes nationes et tribus et\nlinguas et populos, dicentem uoce magna: metuite\npotius dominum et date illi claritatem, quoniam\nuenit hora iudicii eius, et adorate eum qui fecit\ncaelum et terram, mare et omnia quae in eis sunt/\nDominus quoque noster Iesus Christus paterna legis instituta custodiens\nhoc idem ueneranda constitutione promulgat, ait enim:\n(audi Israel: dominus deus tuus deus unus est, et\ndiliges dominum deum tuum de toto corde tuo et de\ntota anima tua et de tota uirtute tua: hoc primum\nest, et secundum simile huic: diliges proximum tibi\n\n\n\n\n\n\n\n\n\ntamquam te: in his duobus praeceptis tota lexpendet\net prophetae.\nsequitur autem hoc diuinum uenerandumque\npraeceptum inmortalis domini ac sancta conclusio: addit\nenim, ut manifestius uiam salutis ostendat, et ita loquitur: Chaec\nest autem uita aeterna, ut cognoscant te solumueruiii\ndominum et quem misisti legum Christum.)\n\n\nSacrorum mandatorum ordinem scitis, quid sequi, quid fugere\ndebeatis, ueneranda atque inmortali uoce didicistis. audite rursus\nquod maneat contemnentes exitium, quibus illos calamitatibus\nnecessitas uenerandae legis adstrincxerit: clausulam enim uenerandorum\nmandatorum in haec uerba colligit:\n\\'sacrificans\ndiis eradicabitur praeter domino soli/ si solum sacrilegum\nhominem metuenda poena percuteret, si peccanti soli minaretur\nseueritas legis, bene se ad sacrilegium obstinati furoris\ntemeritate firmaret: nunc stirpi minatur et soboli et hoc agit, ne\nqua pars nequissimi seminis relinquatur, ne quod profani generis\nuestigium maneat: (sacrificans), inquit, diis eradicabitur.\\' considera\nquid agas, misera ac luctuosa persuasio: facinus tuum plurimos\ndamnat, plurimos perdit et per omnem substantiam generis\ntui fecunda poena diuiditur. cur autem contra sacrificantes\nsic saeuiat ordinatae legis auctoritas in Deuteronomio manifesta\nsignificatione monstratur: ita enim inuenimus esse perscriptum:\n\\'sacrificauerunt daemoniis et non Deo.\\' ne ad contaminatos\nac pollutos te spiritus transferas, ne ab inferioribus speres\nauxilium, ne his supplices, quibus Dei gratia imperare iam debes.\necce daemon iste quem colis, cum Dei et Christi eius nomen\naudiuerit, contremescit, et ut interrogantibus nobis respondeat,\ntrepidantia uerba uix colligit: adhaerens homini laceratur, uritur,\nuapulat et statim de commissis sceleribus confitetur. ne hunc\n\n\n\n\n\n\n\n\n\ncolas, ne hunc supplices, ne prostratus huic flectas genua interdicto\nuenerandae legis iubetur. hinc seueritas poenae, hinc animaduersionis\nmetuenda sententia, quod Dei indulgentia libertate\nconcessa iugum potius eligis seruitutis. non desinit Deus summus\ncrimen hoc salutari uoce pulsare, sed misericordia eius errantes\nhomines corrigere frequenti comminatione festinat. audi per\nEsaiam prophetam uox diuina quiddicat: cadorauerunt deos\nQVOS fecerunt digiti eorum et curuatus est homo\nethumiliatus est uir et non laxabo illis.\\' etiam uos,\no profani homines, iratum numen adloquitur et adhuc errores\nuestros sacra conuenit uoce: ait enim in sequentibus per eundem\nprophetam: cillis fudistis libamina et illis inposuistis\nsacrificia: super haec non indignabor? dicit dominus/\nadhuc indignationem suam salutaris Deus dilatat, seueritatem\nsuspendit, ne uos forsitan peccare paeniteat, ne sacrilegae\nuoluntatis exitium aliquo genere relinquatis. ecce in ipso\nindignationis impetu moderata rursus uoce persuadet et irarum\nsuarum comprimit stimulos, ait enim per Hieremiam prophetam:\ncnolite ambulare post deos alienos ut seruiatis eis,\net ne adoraueritis, ne incitetis me in operibus maignuumuestrarumaddisperdendos\nuos.\nquid sic ad sacrilegium\npronus aures tuas obstruis ? quid sic obstinati furoris\nardore in exitium tuum mortemque festinas? liberum te Deus\nfecit, in tua manu est ut aut uiuas aut pereas. quid te per abrupta\npraecipitas? in lubrico itinere constitutus et in ipso lapsu\npositus titubantia aliquando suspende uestigia. ecce sententia\npromitur, ecce poena decernitur: diu criminibus tuis pepercit\ndiuina moderatio, diu facinus tuum cum dissimulatione respexit:\nperuenis ad illud anceps ubi spes, ubi uota deficiunt. et ut manifestius\ninstruaris, animaduersionis exitium disce. super hac re in\n\n\n\n\n\n\n\n\n\nApocalypsi totus ordo responsi est, ita enim scriptum est: (si\nquis adorat bestiam et imaginem eius et accipit\nnotam in fronte sua et in manu, bibet et ipse de\nuino irae dei, mixto in poculo irae eius, et punietur\nigne et sulphure sub oculis agni, et fumus de tormentis\neorum in saecula saeculorum ascendet, nec\nhabebunt requiem die ac nocte quicumque adorant\nbestiam et imaginem eius/\nSed et uobis, sacratissimi imperatores, ad uindicandum et puniendum\nhoc malum necessitas imperatur et hoc uobis Dei\nsummi lege praecipitur, ut seueritas uestra idololatriae facinus\nomnifariam persequatur. audite et commendate sanctis sensibus\nuestris, quid de isto facinore Deus iubeat. in Deuteronomio lex\nista perscripta est, ait enim: cquodsi rogauerit te frater\ntuus aut filius tuus aut uxor tua, quae est in sinu\ntuo, aut amicus tuus, qui est aequalis animae tuae,\nlatenter dicens: eamus et seruiamus diis aliis, diis\ngentium, non consenties ei et non exaudies eum et\nnon parcet oculus tuus super eum et non celabis eum:\nadnuntians adnuntiabis de illo: manus tua erit super\neum in primis interficere eum et manus omnis\npopuli postremo, et lapidabunt eum et morietur,\nquoniam quaesiuit auertere te a domino tuo.\nnecfilio\niubet parci nec fratri et per amata coniugis membra gladium uindicem\nducit: amicum quoque sublimi seueritate persequitur et\nad discerpenda sacrilegorum corpora omnis populus armatur: integris\netiam ciuitatibus, si in isto fuerint facinore deprehensae,\ndecernuntur excidia. et ut hoc prouidentia uestra manifestius\ndiscat, constitutae legis sententiam proferam. in eodem libro integris\nciuitatibus poenam dominus hac uoce constituit, ait enim:\ncaut si audieris in una ex ciuitatibus, quas dominus\n\n\n\n\n\n\n\n\n\n\n\n\n\n\n\nDeus tuus dat tibi inhabitare illic, dicentes: eamus\net seruiamus diis aliis, quos non nostis: interficiens\nnecabis omnes quiqui sunt in ciuitate caede gladii\net incendes ciuitatem igni et erit sine habitaculo,\nnon aedificabitur in aeternum, ut auertatur dominus\nab indignatione irae suae: et dabit tibi misericordiam\net miserebitur tui et multiplicabit te, si\nexaudieris uocem domini Dei tui et obseruaueris\npraecepta eius/ misericordiae suae nobis, sacratissimi imperatores,\nDeus summus praemia pollicetur et amplificationis maximae\naugmenta decernit: facite itaque quod iubet, complete\nquod praecipit. auspicia uestra maioribus cumulata sunt donis:\nin initio fidei positi diuini fauoris incrementa sensistis: numquam\nuos manus Dei ueneranda deseruit, numquam uobis laborantibus\ndenegauit auxilium: strati sunt aduersantium cunei et rebellantia\nante conspectum uestrum semper arma ceciderunt, missi sunt\nsuperbi sub iugum populi et Persica uota conlapsa sunt nec stare\ndiu contra uos potuit malis suis onerata crudelitas. Dei uirtutem\nutrique diuerso sensistis euentu: uobis caelestis uictoriae corona\nconlata est, felicitate uestra nostra releuantur incommoda.\nhaec\nuobis Deus summus, sacratissimi imperatores, pro fide uestra\nreddidit praemia, his uos interim remuneratos insignibus ad arcana\nuenerandae legis inuitat. pura mente, deuota conscientia,\nincorrupto animo clementia uestra caelum semper aspiciat, a Deo\nsemper expectet auxilium, Christi uenerandum numen imploret\net pro salute orbis terrarum ac uestra salutari Deo spiritales\nofferat uictimas. sic uobis feliciter cuncta prouenient, uictoriae,\nopulentia, pax, copia, sanitas et triumphi, ut diuina maiestate\nprouecti orbem terrae felici gubernetis imperio.\n"};

var sequence = {"name":"Priscillian, Bishop of Avila. Tractatus Undecim","data":"Etsi fides nostra nullis uitae offendiculis inpedita secu--\nrum catholicae dispositionis iter tendens ad deum libera sit,\ntamen, quia zabolica obtrectatione pulsata in eo quod percutitur\nplus probatur, gloriosum nobis uidimus, beatissimi sacerdotes,\nut non redarguente conscientia, quamuis frequentibus\nlibellis locuti fidem nostram hereticorum omnium docmata damnauerimus\net libello fratrum nostrorum Tiberiani, Asarbi et ceterorum,\ncum quibus nobis una fides et unus est sensus, cuncta\ndocmata quae contra Christum uideantur esse I damnata sint\net probata quae pro Christo, tamen etiam nunc, quia id uultis,.\nsicut scribtum est parati semper ad confessionem omni\n\n\n\n\n\n\n\n\n\n\nposcenti nos rationem de fide et spe quae est in nobis\ntacere noluimus, quod iubetis. Etenim confessione repetita\nlicet in oculis uestris sit omne quod uiuimus et constituti in\nfidei luce nulla tenebrosae conuersationis secreta sectemur,\nnon abnuimus tamen, ut etiam ignorantibus nos satisfieret, ne\nquis in nos credens male alteris inueniabili errore peccaret, non\nrecusantes quin ostenderemus ore quod credebamus in\ncorde.\nQuamuis enim gloriari in his quae fuimus non oporteat,\ntamen non ita obscuro editi ad saeculum loco aut insipientes\nuocati sumus, ut fides Christi et eruditio credendi mortem\nnobis potius adferre potuerit quam salutem. Ad haec enim,\nut ipsi nouistis, peractis omnibus humanae uitae experimentis\net malorum nostrorum conuersationibus repudiatis tamquam in\nportum securae quietis intrauimus. Agnoscentes enim quoniam\nnemo nisi ex aqua et spiritu sancto renatus ascende-ir)\nret in regna caelorum, castificauimus animas I nostras\nad obaudiendum fidei per spiritum et repudiatis prioris\nuitae desideriis, in quibus erubescebamus, ad innouatae\niter gratiae simbolum catolicae obseruationis accepimus, quod\n\n\n\n\n\n\n\n\ntenemus, ut intrantes lauacrum, redemptionem corporis nostri,\net baptizati in Christo induti Christum inanem saeculi\ngloriam respuentes ipsi uni uitam nostram sicut dedimus dederemus,\nqui peccatorum remissione concessa passus ipse pro\nnobis et redemptionem animis nostris praestitit et salutem.\nQuis enim est qui legens scribturas et unam fidem unum\nbaptisma unum deum credens hereticorum dogmata stulta\nnon damnet, qui, dum uolunt humanis conparare diuina, diuidunt\nunitam in dei uirtute substantiam et magnitudinem Christi\ntripertito eclesiae fonte uenerabilem Binionitarum scelere partiuntur,\ncum scribtum sit: ego sum deus et non est alius\npraeter me iustus et saluator non est praeter me, et:\nego primus et ego posthaec et praeter me non est deus;\nquis sicut ego? item alibi: ego sum et ante me non fuit\nalius et post me non erit similis mihi; ego deus et non\nest praeter me qui saluos faciat; I et iterum Moyse dicente:\ndominus deus noster deus unus est, et Hieremias\nait: hic est deus noster nec reputabitur alius absque\neum qui inuenit omnem uiam sapientiae et dedit eam\nIacob puero suo et Istrahel dilecto suo; posthaec in\nterris uisus est et cum hominibus conuersatus est. Ipse\nest enim qui fuit est et futurus est et uisus a saeculis uerbum\ncaro factus inhabitauit in nobis et crucifixus deuicta\nmorte uitae heres effectus est ac tertia die resurgens factus\n\n\n\n\n\n\nfuturi forma spem nostrae resurrectionis ostendit et ascendens\nin caelos uenientibus ad se iter construit totus in patre et\npater in ipso, ut manifestaretur quod scribtum est: gloria. in\nexcelsis deo et pax hominibus in terra bonae uoluntatis;\nsicut Iohannes ait: tria sunt quae testimonium dicunt\nin terra aqua caro et sanguis et haec tria in\nunum sunt, et tria sunt quae testimonium dicunt in\ncaelo pater uerbum et spiritus et haec tria unum sunt\nin Christo Iesu.\n\nEt quia uultis nos ire per singula ut quod credimus eloquamur,\nlicet nostrum sit studere de uobis, tamen, quia secundum\nI institutum dei, qui, cum operibus quis esset ostenderet,\nuoluit tamen quis esset a discipulis suis uel quis crederetur\naudire: quia uultis etiam nos uobis probare quod nostis, ueniam\npetimus si aut adserentes fidem nostram aut distruentes ea,\nquae ad deprauandas mentes infidelium error insinuat, latius\neloquemur. Illorum enim culpa est, qui, dum plura in Christi\nhomines mentiuntur, prolixius nos respuere ea, quae sibimet\nipsis obiciunt, fecerunt. Anathema enim sit qui Patripassianae\nheresis malum credens catholicam fidem\nuexat, cum scribtum\nsit dicente Petro: tu es Christus, filius dei uiui, et alibi:\nqui habet filium, habet uitam, qui non habet filium,\nnon habet uitam, et iterum ipso dicente: ego et pater\nunum sumus, adque alibi: ego in patre et pater in me;\nad cuius rei testimonium accessit etiam in euuangelio daemoniaca\nconfessio dicens: tu es Christus filius dei; quid\n\n\n\n\n\n\nuenisti ante tempus perdere nos? Quod ideo positum\nnouimus, non quod daemonum testimonium deus uellet, sed ut\nhomines ad imaginem et similitudinem dei facti deterioribus\ntormentis obligarentur, si ista nescirent, quae etiam daemones\nconfitentur. I Nobis autem. unus deus pater, ex quo\nomnia et nos in ipso, et unus dominus Iesus Christus,\nper quem omnia et nos per ipsum. Ad quorum stultitiam\nNouatiana accedit heresis, quasi uero crudescente semper errore\npeccati repetitis baptismatibus purgarentur, cum unum baptisma\nunam fidem unum deum apostolica scriptura testetur\net sciamus praeter id quam quod euangelizatum est\nnobis nec angelum de caelis si aliud dixerit audiendum.\nNos autem semel baptizati in Christo relinquentes\nea quae praeterita sunt in priora nos extendentes\nadprehendere uolumus in quo adprehensi sumus, quoniam\npraeter unum Christum Iesum uniti in fide aliut quam .\nunius baptismatis praesidium non habemus, scientes quoniam\nChristus uenit in carne, ut peccatores saluos faceret\net redemptos in sese ad perennis uitae instituta repararet. Qui\nautem negat Iesum Christum in carnem uenisse, hic\nantechristus est et perditio eius non indormiet dicente\napostolo: qui negat filium nec patrem habet, qui autem\nconfitetur filium et filium et patrem habet. I Anethema\nautem sit doctrina Nicholaitarum partemque cum Sodoma habeat\net Gomora quisque odibilia deo sacrilegia aut instituit aut\nsequitur. Anethema sit qui legens grifos aquilas asinos\n\n\n\n\n\n\nelefantos serpentes et bestias superuacuas confusibilis obseruantiae\nuanitate captiuus uelut mysterium diuinae religionis\nadstruxerit, quorum opera et formarum detestabilitas natura\ndaemoniorum, non diuinarum ueritas gloriarum est. Hi sunt\nenim quorum deus uenter est et gloria in pudendis\neorum; hi sunt qui dubios euertunt\net ad perditionis suae\nexcidia deducunt et sacramentum uocant, quod secundum scripturas\ndei perditionis nesciunt esse mysterium, et euntes in\npraecipitium, sicut profeta ait, facti sunt uelut spiritus\nin pinnis uolatilium et ideo confundentur ex sacrariis\nsuis facti sicut equus et mulus quibus non est intellectus\net digni sunt quorum deus Sol sit. Nos autem diuinarum\nscripturarum edocti uerbis etsi scimus quia nihil idolum\nest in hoc mundo, sed quae sacrificant daemoniis\nsacrificant et non deo, elaboramus tamen, ut sicut I scribtum\nest intellegentes uersutias sermonum et interpraetationes\nparabolarum et operantes, quod in deo sumus,\nnihil in nobis bestiarum figura habeat, sed totum Christi\ndei teneat disciplina, quia nulla communicatio est mensae\ndomini et mensae daemoniorum, luci et tenebris,\nChristo et Beliae. Sicut et Iohannis de huiusmodi loquens\nait: si quis adorat bestiam et imaginem eius, hic accepit\nnotam in fronte sua et in manu sua, et ipse alibi:\nuidi de mari bestiam ascendentem habentem cornua\ndecem\net capita septem et in capitibus eius decem\ndiademata et nomen blasphemiae et erat similis pardo\n\n\n\n\n\n\n\n\net pedes eius sicut ursi et os eius sicut os leonis et\ndedit ei draco sedem suam et uirtutem suam. Sicut et\nDaniel de hoc ipso ait: uidebam ecce quattuor uenti mittebant\nin mare magnum et quattuor bestiae ascendebant\nde mari magnitudine alterutrum se excedentes\net prima erat ut lea et pinnae eius ut aquilae et surrexit\na terra et supra hominis pedes stetit et cor hominis\ndatum est ei, et ecce alia bestia similis urso et\nuna I parte stetit et tria latera in ore eius et in medio\ndentium eius et dictum est ei surge et manduca carnes\nmultorum\\', et ecce alia bestia ut pardus et alae\nei quattuor uolucres et quattuor capita bestiae et potestas\ndata est ei, et ecce bestia quarta horribilis et\nadmirabilis et fortis uehementer et dentes eius ferrei\net ungues aerei. Quae omnia posita in uisionibus suis pro-\\'\nfetae legi ab omnibus uoluerunt et intellecta uitari et ideo, qui\nista cognoscentes quid esset quod legerent non intellexerunt\nrecte, cor eorum datum est bestiae\net carnes deuorabuntur\neorum; euanuerunt enim in cogitationibus suis et obscuratum\nest insipiens cor eorum et dicentes se esse\nsapientes stulti facti sunt et inmutauerunt gloriam incorruptibilis\ndei in similitudinem imaginis corruptibilis\nhominis et uolucrum et quadripedum et serpentium\net configurantes se prioribus ignorantiae uitae\ndesideriis in ea quae non intellegunt inciderunt. Nos autem\nscientes quia lex spiritalis est et omnis profetia interpraetatione\nindiget, habentes Christum deum in sensu demonstratorem,\nI per quem etiam si aliter sentiremus et\n\n\n\n\n\n\nhaec nobis reuelabantur, seruire instituimus iustitiae\ndomini in sanctificationem, ut, sicut profeta ait, eradicatis\nnominibus Baalim ex ore nostro et exterminatis appellationibus\neorum abiciamus a nobis, sicut scriptum est,\ntestamentum quod est cum besteis agri et uolatilibus\ncaeli et reptilibus terrae, agnoscentes quod haec omnia\nstipendia peccati sunt, quorum finis mors est, gratia\nautem et pax uita aeterna in Christo Iesu domino\nnostro. Sicut et Solomon ait:\ndeus mihi dedit horum\nomnium quae sunt scientiam ueram, ut sciam- dispositionem\norbis terrarum et uirtutem aelementorum,\ninitium et consummationem et medietatem mensuum,\nmutationes et diuisiones temporum, anni cursus et\nstellarum dispositiones, naturas animalium et iras\nbestiarum, uim uentorum et cogitationes hominum,\ndifferentias arborum et uirtutes radicum, et omnia quae\nsunt absconsa et manifesta cognovi. Sicut et ipse ait:\ncolebant quidam errantes muta I reptilia et serpentes\net bestias superuacuas et misit super illos multitudinem\nmutorum animalium in uindictam, ut scirent\nquia per quae peccat quis per haec et torquetur; sicut\net Dauid ait: circumdederunt me uituli multi, tauri pingues\nobsederunt me, aperuerunt in me os suum sicut\nleo rapiens et rugiens. Quod legens inpurus scismaticorum\n\n\n\n\n\n\n\n\nsensus aduertat et, si conuerti potest et potest non perire, non\npereat, quoniam Dauid sanctus non tauros timebat aut uitulos,\nsed sicut scriptum est:\naduersarius uester diabolus sicut\nleo rapiens et rugiens circuit quaerens quem transuoret,\ncui resistite firmes in fide. Sicut et alibi scriptum\nest: noli esse leo in domo tua euertens domesticos\ntuos; sicut et ibi ait: non te extollas in cogitatione\nanimae tuae uelut taurus, ne forte elidatur uirtus tua\net per stultitiam folia tua comedat. Sicut et Dauid ait:\nlingua mea adhaesit faucibus meis et in puluerem mortis\ndeduxisti me, quoniam circumdederunt me canes\nmulti; in quo tamen Dauid sanctus, I ut ostenderet quid in\nsuperiori exclamatione edixisset, subiecit synagoga peccantium\nobsedit me. Sicut et Eseias ait: canes sunt animae\nnescientes satietatem; sic denique et dominus deus noster\nloquens ad Iob profetam dixit: ostende mihi si iam adquiescit\ntibi leo aut monucerus seruiet tibi aut dormiet\nin cubili suo; et alibi ad ipsum deus: tu capies\nLeosiboram, animas quoque draconum timore inplebis,\nut timeant in cubilibus suis sedentes in siluis et dolum\nfacientes; et iterum alibi ad ipsum dicit dominus:\ntu adduces draconem In ancistro aut inpones ducatorium\nin nare eius aut pertundes labia ipsius et\nloquetur tibi molliter, ut constituat testamentum tecum\net habeas eum in seruum aeternum; in quo Iob\nsanctus intellegens loquentem dominum et uolens etiam nobis\n\n\n\n\n\n\n\n\nintellectum aperire dictorum: quid, inquid, adhuc ego iudicor,\ndomine, dum corripior et arguor, aut quod, domine,\ndabo responsum ad talia uerba, cum sim nihil? Et\ntunc dominus etiam nobis post futuris ad intellegendum se\nopus uerbi tribuens parabulam dicti per se I sermonis exposuit\ndicens: noli, inquid, abalienare iudicium meum nec\naestimes me aliter decreuisse nisi ut tu minus appareas\niniustus; sed suscipe altitudinem et uirtutem et\nclaritatem et honorem induere; relinque angelos irae\net omnem in te iniuriosum et superbum extingue;\ndisrumpe a te inpios et absconde in terra et facies\neorum ignominia reple, ut sint sine honore, et tunc\nconfiteberis quoniam potens est dextera mea saluare\nte. Etiam coram te fera sicut bos factus faenum manducat,\ncuius fortitudo in lumbis eius et uirtus in umbilico\nuentris et cauda erecta sicut cyparissus\net\nnerui contorti sicut funes et latera eius petrae aereae\net spina illius sicut paries ferreus, et hoc est initium\nfactum angelis ad inludendum plasmae meae. Quaetam en\nomnia scrutantes scripturas, beatissimi sacerdotes, scimus\nquia propter nos scripta sunt, ut, qui bestiarum naturas\ndictas in parabolis intellegit, repudians quae sunt saeculi morum\nin se uitia castiget, sicut scribtum est in apocalypsi: ecce\naquae, quas uidisti ubi sedet meretrix, populi et\n\n\n\n\n\n\nturbae sunt et gentes et linguae. Sicut et ibi Iohannis ait:cecidit\ncecidit Babylon magna et facta est habitatio\ndaemoniorum, quia de ira fornicationis eius biberunt\ngentes; et ipse ibi: et flebunt plangentes se super illa,\nquia cum ipsa fornicati sunt et in deliciis eius uixerunt.\nSicut et apostolus ait: non est uobis conluctatio\ncontra carnem et sanguinem, sed contra principes et\npotestates mundi huius rectores harum tenebrarum,\naduersus spiritales nequitias in caelestibus. Sicut et Iohannis\nait: uidi de ore draconis et de ore bestiae et de ore\npseudoprofetae spiritus\ntres inmundos sicut ranas et\nhi sunt spiritus daemoniorum, qui facientes signa procedunt\nad conturbandos reges orbis terrae. Denique, sicut\ninitiati in Christo prima acceptae fidei rudimenta retinemus, scimus\nnos credidisse quod credimus deo et renuntiasse quod renuntiauimus\nzabulo et illud esse quod fera dicitur, deum autem\nesse quod Christus Iesus est. Sicut et apostolus ait: nec enim\nde bubus cura est deo, sed de nobis dicit, quoniam qui\narat in spe debet arare et triturans spei suae fructum\npercipere. Nemo ergo nobis intellectum propriae peruersitatis\nadscribat; unusquisque uerbis suis condemnabitur\net uerbis suis iustificabitur; nos quod credimus confitemur\net scrutantes scripturas speciem daemoniorum respuentes\nintellegimus, sicut scribtum est, altitudinem satanae, scientes\n\n\n\n\n\n\n\n\nsicut apostolus ait, quoniam nemo nos liberauit de corpore\nmortis huius nisi gratia domini Iesu Christi, quia\nscribtum est: nisi credideritis, non intellegetis et alibi:\nintellectus bonus omnibus facientibus eum.\nIllud autem, beatissimi sacerdotes, quod idolicas formas,\nSaturnum Uenerem Mercurium Iouem Martem ceterosque deos\ngentilium protulerunt, etiamsi tam otiosi ad deum et nulla\neruditi per scribturas fide uiueremus, tamen cum adhuc in conuersatione\nmundialis stultitiae delectaremur, sapientia saeculari\nlicet adhuc inutiles nobis, haec tamen fidei nostrae aduersa\ncognouimus et deos gentilium depraehendentes risimus stultitias\nsaeculares et infelicitates, quorum tamquam ad ingenii instructionem\nopera legebamus. I Sed si etiam in his professionis\nnostrae fides quaeritur, anathema sit et fiat mensa eorum\nin laqueum et in scandalum his, qui Solem et Lunam,\nIouem Martem Mercurium Uenerem uel Saturnum omnemque\nmilitiam caeli, quos sibi in caerimoniis sacrorum ritus\net ignarus deo gentilium error adsciuit, deos dixerit et qui eos,\ncum sint idola detestanda gehennae digna, ueneratur, cum\nscribtum sit: uae illi, qui dicit ligno \\'uigila et surge\\' et\nlapidi \\'exaltare\\'; pereant cum diis suis, qui dicuntur siue\nin caelo siue in terra; exterminet uitim sensus eorum,\n\n\n\n\n\n\n\n\nsicut scribtum est, aper de\nsilua et singularis ferus depascatur\neam. Nobis autem per gratiam domini Iesu Christi\nabsolutis a corpore mortis huius, sicut scribtum est, cadent\na latere mille et decem milia a dextris, ut secundum\nscribturas induti armis dei ascendentes super basiliscum\net aspidem conculcemus leonem et draconem,\nnullae similitudini idolicae infelicitatis obnoxii; de quo scribtum\nest: quid prodest sculptili quia sculptum est? finxerunt\nillud conflatile, fantasma mendum et qui plasmauerunt\nillud, confusi sunt supra figmentum suum,\nsurda enim erant idola. Quorum propterea uel idolorum\nsuperstitiones stultae uel formae peccaminum uel nomina daemonum\nuel mors ostenditur uitiorum, ut intellegentes tenebras\ndesideremus lucem domini et exclamantes \\'scitote gentes, nobiscum\ndeus\\' disrumpamus uincula eorum et proiciamus a\nnobis iugum ipsorum nec in Aegyptiorum, sicut scribtum\nest, studiis polluamur, quoniam dominus deridebit eos\net dominus subsannabit eos; de quibus Iohannis principem\nidolicae infelicitatis ostendens ait: ex septem est et octauus\nin perditione ibit;\nde quibus et Solomon ait: non semines\nin sulcis iniquitatis et non metas illa in septuplum;\nsic enim et ipse alibi: ante hominem uita et mors, aqua\net ignis; ad quod uult porrigat manum. Hi sunt enim\nseptem pastores et octo morsus hominum, secundum\nquod scribtum est operantes in filiis diffidentiae. Nobis\nautem uiuere Christus est, uita Christus est, fides Christus est,\n\n\n\n\n\n\nscientes quod chrisma habemus a sancto et non corruptibilibus\nargento et auro redempti sumus de uana nostra\n\\'conuersatione paternae traditionis, sed (pretioso sanguine)\nquasi agni incontaminati et inmaculati Iesu\nChristi; in quo constitutos nemo nos I depraedatur secundum\nphilosofiam mundi et non secundum Christum.\nFingant enim sibi Saturni aureum saeculum qui diligunt\naurum: nobis diuina sapientia omni auro et argento et pretiosior\nlapide pretioso est; dicant deum suum Solem quibus\ngehennae ignis habitatio est et eius se confiteantur aelementum,\nqui deum Christum nolunt sibi esse principium: nobis\nomnia quae sub sole sunt uana sunt et praesumptio peruersi\nspiritus, scientes eum cum mundo esse periturum; confiteantur\nin malis suis deum Lunam qui circumducti omni\nuento doctrinae\ndies tempora et annos et menses obseruare\ndisponunt; dicant sibi deum Martem qui adultero sibi\nMarte placuerunt et concupiscentiae carnis addicti fornicationibus\nobligantur, et facti uelut aeramentum sonans\naut cymbalum tinniens deum suum Iouem iudicent patre\nsuo sicut ille auctore perituri: nobis autem deus Christus\nIesus est, qui, cum mortui essemus delictis, conuiuificauit\nnos, donans nobis omnia delicta et delens\nquod aduersus nos erat chirographum quod erat decretis\ncontrarium, et tulit illud de medio adfigens\ncruci; principatus et potestates I transduxit fiducialiter,\ntriumphans eos in semetipso. Qui enim daemonia\ntalia colunt, similes diis suis percutientur gladio domini et\nnescientes uerum patrem et Christum deum dei filium similes\n\n\n\n\n\n\nidolis suis facti apparebunt, sicut scribtum est: pater super\nfilium, filius super patrem, nurus super socrum, socrus\nsuper nurum et inimici hominis domestici eius. Colant.\nMercurium deum qui terrenorum thensaurorum tiniantes sacculos\nadquirentes caduceum eius uenerantur aut sacculum: nos\nrequirimus thensauros in caelis absconsos et\ninuisos, quos\nnec erugo adpraehendit nec tinia corrumpit, scientes quoniam\ndiues non intrauit in regna caelorum, sicut scribtum\nest: agenunc, diuites, plangite ululantes super miserias\nuestras quae superueniunt diuitiis uestris; putruerunt\net tiniauerunt uestes uestrae; aurum uestrum et\nargentum uestrum, quod reposuistis, in nouissimis\ndiebus eruginabit et erugo eorum in testimonium uobis\nerit et comedet carnes uestras sicut ignis. Nos\nautem scimus quia deus elegit pauperes mundi diuites\nfidei heredes regni. I Uenerem autem uelut deum uenerentur\nqui operantur turpitudines et reciprocam mercedem erroris\nsecundum quod oportet expectant: nos autem respicientes in\nAbraham patrem nostrum et in Sarram parturientem, nos eclesia\nmatre editi et sapientia obstetricante producti tendimus\nad consummationem sanctorum, in opus ministerii,\nin aedificationem corporis Christi, donec occurramus\nomnes in unitatem fidei et agnitionem filii dei in\nuirum perfectum, in mensuram aetatis plenitudinis\nChristi. Et quamuis ad haec nemo idoneus sit,\nnostrum tamen\npotentem scimus deum, quoniam qui promisit potens est et\nfacere; ipse enim dixit: quis sperauit in domino et confusus\nest, permansit in mandatis illius et derelictus est?\n\nAnathema sit qui Saclam Nebroel Samael Belzebuth Nasbodeum\nBeliam omnesque tales, quia daemones sunt, infelici\n\n\n\n\n\n\n\n\n\n\n\n\ncaerimoniarum sanctificatione uenerantur aut dicunt esse uenerandos;\nquos omnes, sicut in scripturis dei legimus, contempta.\ndaemoniacae sapientiae adseueratione damnamus; in quaslibet\nenim se species formas nun zabolus inmutet, scimus\nquia nihil aliut potest esse quam zabolus, et siue Abaddon\nhebreice siue Apolleon grece siue latine Exterminans\nnuncupetur, siue bestia habens septem capita et\ndecem cornua siue serpens ponatur aut draco, scimus quia\nzabolus est et secundum principem aeris huius spiritus\nqui operatur in filiis diffidentiae, in quibus et nos\nomnes conuersati sumus aliquando in desideriis carnis\nnostrae et facientes uoluntates carnis et cogitationum;\nde quo scribtum est in apocalypsi: et proiectus est de\ncaelo draco magnus, serpens antiquus qui uocatur zabolus\nsatanas, qui seduxit orbem uniuersum et proiectus\nest in terram et angeli eius cum eo proiecti sunt.\nEt ideo qui talibus credunt uel qui tali se auctore sanctificant\nnatura fili irae et perditionis ambulantes in tenebris, non mirum\nest, si in se imaginem dei et similitudinem denegantes et facti\nzabolo similes in uitiis facturam hominis daemonibus adscribunt,\nde quibus bene apostolus ait: animalis, inquid, homo non\npercipit ea quae sunt spiritus dei; nec enim potest; stultitiae\nenim illi est et non potest diiudicare; I spiritalis\nautem disiudicat omnia, ipse autem a nemine disiudicatur,\net sicut scribtum est: qui carnis sunt quae carnis sunt\nsapiunt, qui uero spiritus quae sunt spiritus, et prudentia\ncarnis mors est, prudentia autem spiritus uita et pax.\n\nAc si uolunt scire, quid de singulis quae scribta sunt sentiamus,\nrecte talibus cum Adam terreno et fera facto tenebrosae uitae\nunita cognatio est, sicut scribtum est: qualis terrenus, tales\net terreni, qualis caelestis, tales et caelestes. Digni sunt\n\n\n\n\n\n\nquos in forma Cain et Lamec Euua parturiens, quae facta fuerat\nmater omnium uiuentium, adulterata in deum et zabolicae\nseductioni consentiens Saclam sibi daemonem et deum dixerit et\nmaritum, sicut scribtum est in profeta: ecce iudicium ad\nmatrem uestram iudicate, quia haec non est uxor mea\nnec ego sum uir eius et auferam fornicationem illius a\nfacie plebis meae et moecationem eius a medio mamillarum\neius; item ibi: et auferam uestimenta mea et\nlinteamina mea, ut non cooperiat turpitudinem suam,\net denudabo spurcitiam eius in conspectu amatorum\nipsius; et in Hieremia I increpans dominus Hierusalem, quae\nfacta est seruiens cum filiis suis, dicit ad eam: quomodo dicis,\nnon sum polluta et post Bahal non abii? ecce respice in\nmultitudine uias tuas et uide, ubi non fornicata sis. Et\nEzechiel ait: haec dicit dominus \\'radix tua de terra Canaam,\npater tuus Amorreus et mater tua Cetthea\\'; sicut\net alibi: nocti adsimilaui matrem uestram, similis est\nplebs mea non habenti scientiam. Sicut et in euangelio\ntalibus dicit deus: uos estis fili zabuli et patrem zabulum\nhabetis. Nos autem non ita didicimus Christum,\nsed in\nillo edocti, sicut est ueritas in Iesu, intellegimus\nquoniam lex spiritalis est, nos autem carnales uenundati\nsub peccato, et spiritalibus spiritalia conparantes elaboramus,\nut sicut portauimus imaginem eius qui de limo est, cum\nuicti delictis ambulabamus in uitia, ita portemus\n\n\n\n\n\n\n\n\neius qui est de caelo, et deponentes secundum priorem\nconuersationem ueterem hominem, qui corrumpitur secundum\ndesideria erroris, renouemur in spiritu mentis\nnostrae induentes nouum hominem, qui secundum\ndeum creatus est in sanctitate et iustitia et ueritate.\nScimus enim et nouimus quoniam dei figmentum sumus\nin operibus bonis, quae praeparauit deus, ut (in) illis\nambulemus; sicut et Moyses ait: fecit deus hominem ad\nimaginem et similitudinem suam et inspirauit in\nfaciem eius inspiramentum uitae et factus est homo\nin animam uiuam, et scimus quoniam Euua, quae seducta\nest et facta est in praeuaricatione, saluabitur per filiorum\nprocreatione, si permanserit in fide et recognoscens\nquod ex uiro suo sumpta est, et pariens filios in tristitia\nad uirum eius erit conuersio illius;\nsicut scribtum est\nin profeta: propter hoc ecce ego, dicit dominus, concludam\nuiam matris uestrae sudibus et non aedificabo\niter eius et semitas suas non inueniet; persequetur\namatores suos et non conprehendet eos et dicet cibo\netreuertar ad uirum meum priorem quia melius mihi\ntunc erat quam modo\\'. In quo nos intellegentes, liberati\nsicut scribtum est ab utero matris nostrae nec adquiescentes\ncarni et sanguini, elaboramus et sicut eramus\nserui peccati in mortem, ita serui iustitiae sumus ad\niustitiam, I scientes quia etsi is qui a foris est homo\nnoster corrumpitur, sed qui intus est renouatur et,\n\n\n\n\n\n\nsicut primus homo de terra de limo, ita manifestata\nsunt opera carnis, quae sunt adulteria fornicatio inmunditia\ninpudicitia luxuria idolatria ueneficia inimicitiae\ncontentiones emulationes irae rixae dissensiones\nhereses inuidiae homicidia ebrietates comisationes\net his similia. Inter quae Saclas et Nebroel daemones partem\ninter suos habeant; nam locum inter pudica et religiosa non\nquaerant.\nAc sicut secundus homo de caelo caelestis,\nita manifesta sunt opera spiritus, quae sunt caritas\ngaudium pax patientia longanimitas bonitas mansuetudo\nfides continentia castitas benignitas et dilectio;\nin qua Christus apparens deus templum suum esse nos\ndixit et in eo, quod in nobis ipse sibi fecerat, habitare in nobis\nuoluit, sicut et profeta Iob ait: manus tuae finxerunt et\nfecerunt me; posthaec demutans deiecisti me; memor\nesto quoniam de luto finctum a terra iterum reuocasti\nme et sicut lac me mulsisti et coagolasti sicut\ncaseum; pelle et carne me induisti, ossa et ner disposuisti;\nuitam uero et misericordiam posuisti aput\nme et uisitatio tua custodiuit spiritum meum.\n\n\nEt ideo repetito semper sermone: anathema sit qui negat Iesum\nChristum in carne uenisse, quia hic antechristus\n\n\n\n\n\n\nest; anathema sit qui negat Christum Iesum deum dei filium crucifixum\npro nobis, dicente profeta: hic peccata nostra portat\net pro nobis dolet, et iterum Paulus nihil se aliut sciro\ntestatur nisi Iesum Christum et hunc crucifixum; anathema\nsit qui negat clauis adfixum uel aceto potatum uel felle dominum\ndeum nostrum, cum ipse dixerit ad discentes suos:\nmitte\nmanus in fissuras plagarum manum mearum, et scribtum\nin euangelio legimus: et acceperunt spungiam plenam aceto\net felle et potauerunt eum et dixit \\'consummatum est\\'.\nQuae omnia secundum institutum suum scismatici uel heretici\ninterpolantes scribturas et sensum infelicitatis suae diuinis sermonibus\ninserentes falsa ueris et catholicis mendacia miscuerunt.\n\nAnathema sit qui Manetem et opera eius doctrinas adque\ninstituta non damnat; cuius peculiariter turpitudines persequentes\ngladio, si fieri posset, ad inferos mitteremus ac si\nquid I est deterius gehennae tormentoque peruigili, ubi neque\nignis extinguitur neque uermis emoritur. Quorum\ndiuino iudicio ut inpuritas non lateret, etiam saecularibus\niudiciis mala prodita sunt. Extra enim ea quae erraticis sensibus\nadserentes Solem et Lunam rectores orbis terrarum deos\n\n\n\n\n\n\n\n\nputauerunt, cum scribtum sit quid lucidius sole et hic\ndeficiet: ita infelicium sacrilegiorum stultitias ampliarunt, ut\nobpressas caecitate mentes, quo nefarius obligarent, religiosius\nconsecrare se dicerent. Anathema sit qui Nicolaitarum fornicationes\net multimoda\nostensa in scribturis cum discipulis\net doctoribus suis daemonia non damnat uel qui eorum opera\nsectantur. Pereant qui Ofitarum in se perfidiam receperunt et\nfili uiperarum facti similem sibi deum suum et dominum confitentur.\nEt quia longum est ire per singula, omnes hereses,\nquas sibi homines mente corrupti et naufragi a fide uel ex\ncanonicis scripturis uel ex apocrifis fabricarunt supra ea quae\nscripta sunt, unus aduersus alterum inflatus pro alio, et quidquid\naut Saturnina heresis induxit aut Nouatiana protulit aut\nBasilide docente I monstrauit aut Arriana collegit aut Patrepassiana\nerudiit aut Homuncionita mentita est aut Catafriga persuasit\naut arripuit Borborita: catolico et deo Christo credenti\nore cum omnibus, qui haec sequuntur aut docent aut uoluerint\nadserere, damnamus; quorum dogmata omnia diuinorum testimoniorum\napud nos luce dissoluimus, non quod sufficientes\nsimus cogitare aliquid nobis tamquam ex nobis ipsis,\nsed sufficientia nostra ex deo est.\n\nInter quae tamen nouum dictum et non dicam facto, sed et .\nrelatione damnabile nec ullo\nante hoc heretico auctore prolatum\nsacrilegii nefas in aures nostras legens Itacius induxit\n\n\n\n\n\n\n\n\nmagicis praecantationibus primitiuorum fructuum uel expiari\nuel consecrari oportere gustatus unguentumque maledicti Soli et\nLunae, cum quibus deficiet, consecrandum: quod qui legit protulit\ncredidit fecit habuit induxit, non solum anathema maranatha,\nsed etiam gladio persequendus est, quoniam scriptum\nest: maleficos non sinetis uiuere. Sibi itaque habeant adinuentiones\nhereticorum nefarias et dignas gehennae interpraetationes,\nI sibi teneant scismaticorum calumniae multiuolas uoluntates:\ntabernaculum Christi dei et templum quod est in\nnobis nemo conuellet. Illi legentes scripturas saxeum corneum\nlapideum deum putent: nobis in omni scriptura, sicut scriptum\nest, unicornis est deus, nobis petra Christus, nobis lapis angularis\nIesus, nobis hominum homo Christus. Illi tamquam fili\nperditionis et zaboli credant se zaboli inbre saturari: nobis omnipotens\ndeus est, qui aduocat aquam maris et spargit\neam super faciem totius terrae et pluuiam matutini et\nserotini in indulget.\nEt si uolunt infelices ipsi nosse,\nqualis sit deus eorum cui credunt: ipse est, sicut scribtum\nest in profeta, fera quae sub omni arbore dormit secundum\nsiluam et papyron et butomon; ipse est secundum\nquod scribtum est in Iob dicente domino: in gyro dentium\neius timor, uiscera eius aspedes aereae et uinculum\neius sicut myritis lapis; non transiet eum spiritus; in\naesternutatione eius adaperietur splendor; oculi eius\nsimiles Lucifero; de ore eius exeunt lampades\n\n\n\n\n\n\nardentes et globus ignis; nares eius efflant fumum j furnacis\nignis ardentis; flammae carbonum anima eius et\nincendia de lingua eius procedunt; in collo eius conmoratur\nuirtus et ante illum praecurrit perditio; ipse\nest, sicut et alibi profeta ait, qui reputat petram sicut stipulam\net inridet terrae motum; cubile eius est sodes\nacutae et omne aurum quod est sicut mare tamquam\nlutum sub ipso est; feruere facit pontum sicut aeneum\net fretum sicut speculum aestimat, tartarum uero abyssi\nsicut captiuum aeternale; non est factum quicquam\nsimile illi in terra\nquod inludatur ab angelis meis;\nomnem excelsum uidet et ipse est rex omnium quae\nin aquis sunt. Nobis autem deus Christus Iesus est qui\ndixit: omne meum est quod est sub caelo, et testis\nfidelis primogenitus ex mortuis in medio candelabrorum\naureorum similis filio hominis apparuit uestitus\ntunica talari et praecinctus ad ubera zona aurea et\ncapilli capitis eius albi tamquam lana et tamquam\nnix et, sicut scriptum est, oculi eius tamquam flamma\nignis et pedes eius similes aeramento turino eiecto\nfurnace et uox eius I sicut uox aquarum multarum\net in dextera manu sua tenet stellas septem et de ore\neius exit gladius ex utraque parte acutus et facies\neius sicut sol lucens in uirtute sua. Hic est qui habet\nclaues mortis et inferni; hic est cuius nomen in\n\n\n\n\n\n\ncalculo nouo albo scribtum est, quod nemo habet nisi\nqui accepit. Si enim scismaticis non facimus scandalum,\nquod nomen deus in calculo nouo legimus inscribtum, qui\nin omni littera siue hebrea siue latina siue graeca in omne\nquod uidetur aut dicitur rex regum et dominorum\ndominus\nest; in quibus linguis etsi titulus crucis ponitur,\ndiuinum tamen deo testimonium litteratur sicut et in profetis\ndei; in quo Hieremias proposito hebreicae litterae caractere\nfleuit in planctibus, Dauid exultauit in psalmis, ut in nomine\nIesu omne genu curuetur caelestium et terrestrium et\ninferorum et omnis lingua confiteatur deo. Ipse est\nenim de quo scribtum est: uicit leo de tribu Iuda; sed\nnobis leo non est deus, sed sicut scribtum est \\'quid dulcius\nmelle et quid fortius leone\\'? ipse est de quo scribtum\nest: ceruus amicitiae et I pullus gratiarum sermonetur\ntibi; sed nobis non est deus ceruus aut pullus, sed sicut\nscribtum est: priusquam dicas domine domine, dicit ecce\nadsum, et sicut alibi: ex ore lactantium praeparasti laudem;\nipse est qui, sicut scriptum est in profeta, solus potens\nest colligere uinculum Pliadae et Orionis septa reserare,\nsciens demutationem firmamenti et distruens rotam geniturae\nreparatione baptismatis diem nostrae natiuitatis euicit;\nipse est cuius nomen dedit in mari uiam et in fluctibus semitam firmissimam,\ncuius nomini uictum camini cessit\nincendium. Quem etiam Balaam idolorum cultor et daemonum\nin infelicitatis suae testimonium profetauit dicens:\n\n\n\n\n\n\nexiet homo ex semine Iuda et dominabitur gentium\nmultarum et exaltabitur regnum eius; dominus enim\ndeus adduxit eum ex Aegypto; sicut honor unicorni\ncornua eius, comedet gentes inimicorum suorum et\ncubitos eorum emedullauit et iaculis suis concutiet\ninimicos et conquiescens refrigerabitur sicut leo et\nsicut catulus leonis; quis suscitauit eum? Qui benedicunt\nI eum benedicti sunt et qui maledicunt eum\nmaledicti sunt. Cuius quamuis uerba propter id, quod erat.\nipse inter iustorum profetias, nemo susciperet, tamen prohiberi\nab scripturis domini et id damnari scribtura nefas duxit, quidquid\netiam in huiusmodi ad dei Christi testimonium profetarunt,\nsicut scribtum est: cum sit timida nequitia, dat\ntestimonium deo condemnata, et alibi: credes quia unus\ndeus est; hoc et daemonia faciunt et perhorrescunt. Et\nsi scire desiderant, quod est nomen quod in omnem uirtutem\net in omnem linguam potentiae\nsuae opus tribuit, hoc est\nquod est Christus Iesus, sicut scribtum est: aurum adque\nargentum non est mihi; quid autem habeo, hoc do tibi;\nin nomine Iesu surge et ambula; sicut et alibi: ego sum\ndominus deus, hoc est nomen meum; gloriam meam\nalteri non dabo; et alibi dicente Iohanne: et uestimentum\neius erat asparsum sanguine et uocabatur nomen eius\nuerbum dei; et alibi: ecce uirgo in utero accipiet et\npariet filium et uocabitur nomen eius Immanuel quod\ninterpraetatur nobiscum deus. Conuertere itaque aliquando,\ninfelix scismatice, con I uertere et nomen domini, quod omnis\netiam ferarum et bestiarum natura timuit, expauesce, quia\nscribtum est: oportet quidem scandala esse, sed uae\nilli, per quem facta fuerint; utinam enim aut callidus\nesses aut frigidus, sed quoniam tepidus es, euomeris\n\n\n\n\n\n\nab ore domini; sed, sicut scribtum est, console tibi et\npaenitentiam age et eme tibi aurum igne probatum,\nut id quod ipse emeris factus tamquam aurum expurgatum\nigne, scribatur in te nomen domini quod est Iesus, cum in ea\nquae agis paenitens nomen domini saluatoris, quia per ipsum\nsaluatus fueris, ostendis, quia scribtum est:\net appellabitur\nnomen eius Iesus, quia hic est qui saluabit omnem\npopulum, et intellege parabolas et obscuros sermones et\ndictiones prudentium et obscuritates, quia potens est qui dixit:\ncum conuersus ingemueris, tunc saluus eris, quoniam\ndeus noster id quod multifarie ac multis modis saluans\nab initio populum suum patribus nostris in opere monstrauit,\nueniens in carnem ostendit in nomine appellatus Iesus.\nSi quis autem aliter sentit, portabit iudicium, quicumque\nille; illis enim, sicut ab infelicibus dicitur, masculofemina I putetur\ndeus: nobis autem et in masculis et in feminis dei spiritus\nest, sicut scribtum est: fecit deus hominem ad imaginem\net similitudinem suam, masculum et feminam; fecit\ncos et benedixit eos; sicut et de ipso apostolus ait: Christus\ndei uirtus et dei sapientia; cuius cum simus uiri et\nipse uir et caput nostrum, desponsatos nos in fide exhibiturum\nse apostolus uni uiro castam nos uirginem\nrepromisit, quia non est masculus neque femina, sed\nomnes unum sumus in Christo Iesu. Illis ergo confusio\nsit omne quod legerint, nobis eruditio intellegere quod scribtum\nest uimque uiuentis scire uerbi.\nOpus non erratico et carnis\n\n\n\n\n\n\nsensu confusibilibus carnalium luxuriarum typis diuini sermonis\naestimare naturam, sed, sicut scribtum est, inuisibilia\ndei a creatura mundi per ea quae facta sunt posse cognosci.\nHi sunt enim qui carnis maculatam tunicam\nportantes diuini sermonis gratiam in libidines transtulerunt et\ndominationes spernunt, dignitates blasfeman, profetationes\ncontemnunt, resurrectionem negant; sicut scribtum est: magis\nmagisque post carnis uoluntates euntes pietatem contemnunt\naudacia praedurati et propter unanimitatem,\nquia ig, non metuunt blasphemare, quibus perditio\nnon indormiet. Nobis autem scientibus quoniam non\nest aliut nomen praeter Christum Iesum sub caelo\ndatum hominibus, in quo oporteat saluos fieri, neque\nArmaziel neque Mariame neque Ioel neque Balsamus neque\nBarbilon deus est, sed Christus Iesus de quo scribtum est: et\nadorent eum omnes angeli dei, et ipse est qui facit angelos\nsuos spiritus et ministros suos ignem urentem\net omnia in omnibus adinpletur, et ipse est semen quod\nrepromissum est dispositum per angelos\nin manu\n\n\n\n\n\n\n\n\nmediatoris; ipse est qui est super omnem principatum\net potestatem et uirtutem et dominationem et supra\nomnem nomen quod nominatur non solum in hoc saeculo,\nsed etiam in futuro; ipse est deus noster nec alius\nreputabitur absque eum, quis est caput super omnem\neclesiam, quae est corpus ipsius et plenitudo eius, qui\nomnia et in omnibus adinpletur. Siue autem Paulus siue\nApollo siue Cefas siue mundus siue uita siue mors\nsiue praesentia siue futura: omnia nostra, nos autem\nChristi, Christus autem dei.\n\n\nEt haec est omnium nostrum una I sententia, ut, siue profetae\nseu apostoli seu angeli quid dictum a quoquam nomine\nproferatur, si Christum deum profetat aut praedicat et secundum\nMoysen et profetas et euuangelia mundialia uitia condemnans\ndeum loquitur, si catholicae fidei consentit, amplectimur;\nsi autem, quod nefas est, Iesum deum negat et dissentiens\nMoysi euuangeliis uel profetis infelicium, quod non licet, dogmatum\nsacrilegia persuadit, neque profeta neque apostolus neque\nangelus, etiamsi sibi nomen praeferat sanctum, sed tamquam\nanathema a nobis habetur et refuga,\nsicut scribtum est quia\nnemo in spiritu sancto dicit anathema Iesu et nemo\nnisi (in) spiritu sancto loquitur dominum Iesum; sicut\n\n\n\n\n\n\net Iohannes ait: omnis spiritus qui confitetur Christum\nIesum in carnem uenisse, de deo est et omnis spiritus\nqui soluit Iesum, de deo non est et hic est antechristus;\nsicut et ipse alibi: qui non confitentur Christum\nIesum in carne uenisse, hi sunt seductores et antechristi.\nSicut et Hiesu Naue profeta domini et dux in Istrahel\napparente sibi angelo non solae apparentiae, sed uerborum\nconfessionibus credens exclamauit ad angelum: noster es aut\naduersariorum? et ille, ut I fides sermonibus illius haberetur,\nprincipem se militiae domini esse confessus est et sic factum\nest, ut Iesus qui nihil aliud extra deum crederet tunc sermonibus\nangeli loquentis ad se fidem daret, cum esse se ille de militia\ndomini non negasset. Sicut et Iohanni apostolo in apocalypsi,\ncum loquentem ad se angelum adorare uellet, ostensum est\ndeum non angelos adorandum dicente angelo ad ipsum: ne\nfeceris, Iohannis; conseruus enim tuus sum et fratrum\ntuorum qui habent testimonium; Iesum deum uero\nadora!\ntestimonium autem Iesu spiritus est et profetiae;;\nsicut et Eseias ait: neque nuntius neque angelus, sed\nipse dominus ueniet et saluos nos faciet.\n\n\nSi qui autem inflati sunt nihil scientes et extra quattuor euangelia\nquintum aliquod euangelium uel fingunt uel confitentur,\ncur hoc ad nostram, qui talium respuimus infelicitates, profertur\ninuidiam? Hi sunt enim in quibus deus saeculi huius excaecauit\nsensus infidelium, ut non resplendeat in illis\ninluminatio euuangelii gloriae Christi qui est imago\ndei, et ueniat super eum omnis ira domini, qui hoc aut\nscribit in titulis aut confitetur aut credit. I Nos autem uenerabilis\neclesiae dei per symbolum corpus ingressi indissolubilem\nfidem uno fonte tripertito rigatam in quattuor euangeliorum\ndispositione cognouimus, nullum alium deum esse credentes\n\n\n\n\n\n\nnisi Christum deum dei filium, qui pro nobis crucifixus in\nnomine suo baptismum remissionis ostendit, praedestinans a\nprincipio saeculi in profetia electos suos, ex quibus Christus\nsecundum carnem sicut et generatio domini in euuangelio per\neos disposita et edicta retinetur, per quos profetans se dominus\naduentus sui iter praestitit, sicut scribtum est: effundam\nde spiritu\nmeo super omnem carnem et profetabunt\nfilii et filiae eorum et iuuenes eorum uisa uidebunt\net senes somnia somniabunt, et quidem super seruos\net ancillas meas effundam de spiritu meo et dabo prodigia\nin caelo susum et signa deorsum; sol conuertetur\nin tenebris et luna in sanguinem, priusquam ueniat\ndies magnus domini; et erit: quicumque inuocauerit\nnomen domini saluus erit. In quo et nos non desperamus\nloqui de eo, quia nullius prohibens aut intercipiens spiritum certo\nprofetiae fine conclusit, sed ut omnes qui credent eum libere\nde eo loquerentur indulsit; sicut I et in euuangelio scribtum\nest: benedictus deus qui uisitauit et fecit redemptionem\nplebis suae et erexit cornum in domo Dauid, sicut\n-locutus est per os sanctorum suorum prophetarum\nqui ab aeuo sunt; sicut et Tobi profeta ait ad filium suum:\nnos fili profetarum sumus; Noe profeta fuit, Abraham\nIsac et Iacob et omnes patres nostri qui ab initio saeculi\nprofetauerunt; sicut et ludas apostolus ait: profetauit\nde his septimus ab Adam Enoc dicens: \\'ecce uenit dominus\nin sanctis milibus suis facere iudicium\\'; sicut\n\n\n\n\n\n\net apostolus nulli loquendi de deo iter claudens cum ad plebes\nquibus praedicabat scriberet:\npotestis, inquid, singuli quique\nprofetare, ut omnes discant et omnes exhortentur,\nsed et alibi: spiritus profetarum profetis subiecti sunt,\nut qui deo Christo crederet profetandi de deo desperationem\nin eo quod omnibus suis promiserat non haberet.\n\nEt ideo, beatissimi sacerdotes, si satisfactum, damnatis heresibus\net dogmatibus et fidei expedita abseratione, et deo putatis\net uobis, dantes testimonium ueritati inuidia nos maliuolae\nobtrectationis absoluite et referentes ad fratres uestros ea\nquae maledicorum sunt uerbis uexata sanate, I quoniam fructus\nuitae est probari ab his qui fidem ueri expetunt, non qui sub\nnomine religiosorum domesticas inimicitias persequuntur.\nEtsi catholica fides dati per deum symboli iter possidens .\ncredendi gloriam potius expetit quam loquendi, quoniam quae\nueritate sui enixa sunt interpraetandi ingenium non requirunt,\ndicente apostolo: contentiones legis deuita, tamen temporis\nnecessitate cogente, quam nobis inrogata per Hydatium\nepiscopum inposuit iniuria, licet semper patientiae partes secuti\nsimus fueritque in studio sustinere potius aliquem quam mouere,\ngratulamur sic rerum uenisse rationem, ut apud te, qui\nsenior omnium nostrum es et ad apostolicae sedis gloriam uitae I\nexperimentis nutritus beato Petro exhortatore uenisti, quod\ncredimus et loquamur, adinplentes apud te apostolici sermonis\nfidem dicentis: corde creditur ad iustitiam, ore autem\nconfessio fit ad salutem. In quo et nos, baptizati in\nChristo Christum induentes, et fidem ueri multiplici quidem\ndispositione sublimem sed unita unius dei potestate uenerabilem,\nsicut corde credimus, ita ad omnium salutem qui falsiloquio\nsermonum in scandalum missi sunt confitemur. Nam cum\nante conplures annos uiui lauacri regeneratione reparati et\n\n\n\n\n\n\nsordentes saecularium\nactuum tenebras respuentes totos nos dedissemus\ndeo, legentes quod qui quemquam amplius quam deum\ndiligeret discipulus eius esse non posset, alii nostrum iam\nin eclesiis electi deo, alii uita elaborantes ut eligeremur, catholicae\npacis sequebamur quietem; uerum cum repente siue necessaria\nredargutione siue aemulatione uitae seu nouissimi temporis\n\\' potestate orirentur contentiones, nos caritatem Christi dei\noptantes et pacem etsi conscientia confidebamus, timebamus\ntamen, ne quid, sicut factum est, contentio animorum faceret\nquod pax eclesiastica non teneret. Deo tamen qui I unus et in\nomnibus uerus est inter haec gratias, quod nullus e nostris\nqui libellum tradidimus usque in hoc tempus uel accusatorem\nreprehensibilis adhuc uitae potuit habere uel iudicem, licet obtrectari\nnon semper nocentium sit, sed sit aliquotiens quietorum.\nDenique in conuentu episcopali qui Caesaraugustae fuit\nnemo e nostris reus factus tenetur, nemo accusatus, nemo\nconuictus, nemo damnatus est, nullum nomini nostro uel proposito\nuel uitae crimen obiectum est, nemo ut euocaretur non\ndicam necessitatem sed nec sollicitudinem habuit.\nDatum\nnescio quod ab Hy ibi commonitorium est quod uelut\nagendae uitae poneret disciplinam: nemo illic nostrum inter\nilla repraehensus tua potissimum epistula contra inprobos praeualente,\nin qua iuxta euangelica iussa praeceperas, ne quid\nin absentes et inauditos decerneretur. Nos tamen, etsi absentes\nibi fuimus, semper hoc in eclesiis et admonuimus et admonemus,\nut inprobi mores et indecentia instituta uiuendi uel quae contra\nChristi dei fidem pugnant probabilis et Christianae uitae\n\n\n\n\n\n\n\n\n\n\namore damnentur, nec prohibere si quis contemptis parentibus\nliberis facultatibus dignitate et adhuc et anima sua deum :\nmalluerit amare quam saeculum, nec spem ueniae tollere\nhis, qui, si ea quae prima sunt non quaeunt, uel in mediis\ntertiisque consistunt, quoniam multis mansionibus apud\ndeum patrem positis, si fides symboli incorrupta teneatur,\nteneri debere propositam nobis in Christo spem, etiamsi adinplendi\nperfecti operis non habeant facultatem, sequentes\napostolum Paulum, qui aliis secundum imperium praecipere,\nalios secundum ueniam admonere, alios sine\nauctoritate praecepti consilio informare se dixit, ut\nomnes lucrifaceret qui ad Christi fidem diuersa misericordiae\nuocatione uenissent.\nFidem uero sicut accepimus, ita et\ntenemus et tradimus, credentes unum deum patrem omnipotentem,\nsicut scribtum est: ex quo omnia et nos per ipsum,\net unum dominum Iesum Christum, sicut scribtum est: per\nquem omnia et nos per ipsum, natum ex Maria uirgine\nex spiritu sancto, sicut scribtum est: ecce uirgo accipiet\nin utero et pariet filium et uocabitis nomen eius Emmanuel\nquod interpraetatur nobiscum deus, et iterum\nde eo: spiritus sanctus ueniet in te et uirtus altissimi\nobumbrauit te ideoque et quod nascetur sanctum uocabitur\nfilius dei, passum sub Pontio Pilato, crucifixum,\nsicut scribtum est: I et inter iniquos deputabitur, sepul-\n\n\n\n\n\n\n\n\ntum, tertia die resurrexisse, sicut scribtum est in profetis:\nsustinete me in diem resurrectionis meae, ascendisse in\ncaelos, sedere ad dexteram dei patris omnipotentis, sicut scriptum\nest: ecce uidi caelos apertos et filium hominis\nsedentem ad dexteram dei, inde uenturum et iudicaturum\nde uiuis et mortuis, sicut scribtum est: sic ueniet quemadmodum\nuidistis illum euntem in caelum, credentes\nin sanctam eclesiam, sanctum spiritum, baptismum salutare,\nsicut scribtum est: nisi quis renatus fuerit ex aqua et\nspiritu sancto, non ascendet in regna caelorum,\ncredentes\nremissionem peccatorum, sicut scribtum est: dico uobis,\nfilioli, quia remittuntur uobis peccata propter nomen\neius, credentes in resurrectionem carnis, sicut scribtum est:\nresurrectionem autem futuram etiam Moyses adnuntiauit\ndicente domino \\'ego sum deus Abraham, deus\nIsac, deus Iacob\\'; non est deus mortuorum, sed uiuentium;\nomnes enim illi uiuunt.\n\nCuius symboli iter custodientes omnes hereses doctrinas instituta\nuel dogmata, quae sibi altercationem non ingenia, sed\nstudia fecerunt, catholico ore damnamus, bapti, sicut\nscribtum est, in nomine patris et fili et spiritus sancti;\nnon dicit autem \\'in nominibus\\' tamquam in multis, sed in\nuno, quia unus deus trina potestate uenerabilis omnia et in\nomnibus Christus est, sicut scribtum est: Abrahae dictae\nsunt repromissiones et semini eius; non dicit \\'et seminibus\\'\ntamquam in multis, sed quasi in uno \\'et semini\ntuo\\' quod est Christus; de qua re loquens profeta ait: hic\nest deus noster nec reputabitur alius absque eo qui\n\n\n\n\n\n\n\n\naccepit legem et dedit eam Iacob puero suo et Istrahel\ndilecto suo; posthaec in terris uisus est et cum\nhominibus conuersatus est.\nEt quamuis longum sit ire\nper singula et aspernabile sit Christianis sensibus talium miseriarum\nuel repetere doctrinas, tamen haec ideo apud uenerabilem\ncoronam tuam dicimus, ut, si in ea quae damnamus\nincurrimus, ipsa libelli nostri professione damnemur. Quis enim\npotest catholicis auribus Arrianae heresis nefas credere, qui\ndiuidentes quod unum est et plures uolentes deos profetici\nsermonis lumen incestant, non legentes dicente Moyse: audi,\nIstrahel, dominus deus tuus deus unus est; cui testimonium\nin euangelio tulit dominus dicens: Moyses quae scribsit,\nde me I scribsit. Cuius tamen infelicitatis Fotinus adfinis\nnon uult tenere quod lectum est: maledictus homo\nqui in homine spem suam ponit; de quo ipse etiam deus\nnoster loquens ad eum quem ex infirmitate sanauerat, quem\nse credi uellet ostendit dicens: uade et dicito quanta tibi\nfecerit deus, et testimonium hoc uerum est. Quis Patripassianos\nhereticos ferat dicente scribtura: qui credit in filio\nhabet uitam, qui non credit in filio non habet uitam?\nQuorum tanta infelicitas est, ut etiam daemoniaca confessione\ndamnentur dicente ad deum in euangelio daemone: quid nobis\net tibi est,\nIesu fili dei uiui, quid uenisti ante\ntempus perdere nos? Quis Ofitas uel insipiens incidat uolens\ndeum habere serpentem, cum scribtum sit: ego sum dominus\ndeus tuus qui eduxi te de domo seruitutis; non erunt\ntibi dii alii praeter me; non facies tibi idolum nec\nullam similitudinem ex his quae in caelo susum\n\n\n\n\n\n\n\n\nneque quae in terra deorsum neque (quae) sub aquis neque\nquae sub terra. Quis uellit Nouatianorum baptismata\nrepetita, cum scribtum sit: una fides unum baptisma\nunus deus. Quarum tamen sectarum infelicitatem teste deo\nChristo quia ex fabulis uulgi, non ex aliqua contentionis conlatione\ncogno, quia cum his uel contendisse peccare\nest, unum hoc scientes quod qui sibi sectarum nomen inponunt\nChristiani nomen amittunt: inter quae tamen omnia Manicaeos,\niam non hereticos, sed idololatras et maleficos seruos Solis et\nLunae, inuictiacos daemones cum omnibus auctoribus sectis\nmoribus institutis libris doctoribus discipulisque damnamus,\nquia de his scribtum est: cum tali nec quidem cibum\nsumere. Nobis enim Christus deus dei filius passus in carnem\nsecundum fidem symboli baptizatis et electis ad sacerdotium\nin nomine patris et fili et spiritus sancti tota fides,\ntota uita,\ntota ueneratio est.\n\nIn hac ergo ueritate fidei et in hac simplicitate uiuentibus\nnobis a Caesaraugustana synhodo Hydatius redit, nihil contra\nnos referens, quippe quos et ipse in eclesiis nostris secum etiam\ncommunicantes demiserat et quos nemo nec absentes quidem\npraesumpta accusatione damnauerat. Sed ut sciat corona uenerabilitatis\ntuae, unde excandescentiae eius dolor, unde debaccans\ntoto orbe etiam in eclesias furor fuerit: reuersus e synhodo\net in media eclesia sedens reus a presbytero suo actis eclesiasticis\npetitur; datur etiam post I dies paruos in eclesiis nostris\na quibusdam libellus et deteriora quam prius a praesbytero obiecta\nfuerant obponuntur; segregant se de clericis ipsius plurimi,\nprofitentes non nisi purgato sacerdoti se communicaturos.\n\n\n\n\n\n\n\n\nHinc nos conuenti damus ad Hyginum et Symposium episcopos\nquorum uitam ipse nouisti huiusmodi litteras: omnia subito\nfuisse turbata; prouideri oportere, qualiter eclesiarum pax conposita\nduraret. Rescribtum est, ut uerbis ipsis loquamur: quantum\nad laicos pertineret,\nsi illis suspectus Hydatius esset,\nsufficeret apud nos sola de catholica professione testatio; de\nreliquo dandum pro eclesiarum pace concilium; nullum autem\nin Caesaraugustana synhodo fuisse damnatum. Quis non consacerdotibus\ncrederet, praesertim cum in eadem synhodo uir\nreligiosus qui haec scribebat Symposius adfuisset? Capimus\ntamen inter ista consilium, ut euntes ad Hemeretensium ciuitatem\npraesentes ipsi uideremus Hydatium, I pacis potius deo\nteste quam contentionis auctores. Si enim iniuria et non obsequium\nfuit consulere potius praesentem tamquam fratrem\nuelle quam uelut reum euocare, rei sumus; sin uero uenientes\net ingredientes in eclesiam turbis et populis concitatis non\nsolum in praesbyterium non admissi, sed etiam adflicti uerberibus\nsumus, putamus caedentem potius iniuriam fecisse, non\ncaesos.\nNos tamen quibus cordi pax erat accipientes professionem\nlaicorum, quam reprobare, quia esset catholica,\nnon poteramus, ad omnes prope coepiscopos nostros, quid\nsacerdotalis reuerentia passa fuisset, scribsimus mittentes etiam\ngesta rerum et fidem professionum nec hoc tacentes, quod\nmulti ex his post professionem ad sacerdotium peterentur. Rescribitur\nad nos dandum super ista concilium; credendum habitae\nprofessioni et sicut dedicationem sacerdotis in sacer I dote,\nsic electionem consistere petitionis (in) plebe. Hinc ille plus\nquam oportebat timens concinnat preces falso et rei gestae\nfabulam texens dissimulatis nominibus nostris rescribtum contra\npseudoepiscopos et Manichaeos petit et necessario inpetrat,\n\n\n\n\nquia nemo non, qui pseudoepiscopos et Manichaeos audiret,\nodisset. Uiro etiam spectabili fratri tuo Ambrosio episcopo tota\nmentitur et, cum relato sibi rescribto sub specie sectae quam\nnostrum nemo non damnat in\nomnes rueret Christianos,\nhereticum etiam Hyginum nobiscum uocans, sicut epistulae\nipsius missae ad eclesias prolocuntur, agens scilicet, ne iudices\nhaberet, si omnes diuersis obtrectationibus infamasset, eclesias\nnostras commendauimus deo, quarum communicatorias ad te\nepistulas detulimus totius cleri et plebis suscribtione transmissas,\net ad te qui potuimus uenientes uoluimus quidem absentes\nsupplicare, ut si haberet quod Hydatius obiceret sacerdo I tum\naudientiam postulantes nec refugientes tamen iudicium publicum,\nsi ipse malluisset. De nullo autem metuit audiri qui\noptat probari; sed studio factum fuerit an malo uoto, deus\niudicabit, ut quaestor, cum iustas praeces diceret, respondere\ntardaret. Nos tamen, non omittentes in causa fidei sanctorum\niudicium malle quam saeculi, uenimus Romam, nulli graues,\nhoc solum desiderantes, ut te primum adiremus, ne taciturnitas\nmetus conscientiae iudicaretur,\nsed magis libellum tradentes\nrei gestae ordinem et, quod omnibus maius est, fidem catholicam\nin qua uiuimus panderemus. Nam si et de scribturis\nquibusdam, quas Hydatius de armario suo proferens in calumniosas\nfabulas misit, quaeritur de nobis sententia, id nobis cordi\nest et semper fuit, ut omnia in scribturis sub cuiuslibet apostoli\nprofetae episcopi auctoritate prolatis, quae Christum deum\ndei filium profetant aut praedicant et consentiunt canoni\n\n\n\n\n\n\neuangeliis I uel profetis, non posse damnari; quae autem contra\ncanonem et contra fidem catholicam sentiunt uel loquuntur,\ncum omnibus doctoribus discipulisque damnanda, quia scribtum\nest: omnis spiritus qui confitetur Christum de deo\nest, qui autem non confitetur de deo non est, et alibi:\nnemo loquens in spiritu sancto dicit anathema Iesu et\nnemo nisi in spiritu sancto loquitur dominum Iesum.\nNec enim nos damnari debemus qui catholici sumus, si scibturas\nde deo loquentes secundum se haeretici falsauerunt;\nde quibus et ipse Hydatius, qui se minus purgans infamari\nper haec mauult quos metuit audiri, in concilio Caesaraugustano\nsic ait: \\'damnanda damnentur, superflua non legantur\\'.\nIn quo corona tua perspicit moris illius esse, non nostri criminis,\nsi quorum una sententia est fides dicatur esse diuersa.\nPropter quod uenerabiles sensus tuos petimus, ut, si fides professionis\nnostrae, secundum quod tu relictam tibi de apostolis\ntradis, in I deo constat, si eclesiarum nostrarum testimonia\npacificis epistulis scribta non desunt, si de scribturis aliud nec\nsentire possumus nec debemus, si nemo nostrum reus factus,\nnemo auditus, nemo in concilio depositus, nemo etiam cum\nesset laicus, obiecti criminis probatione damnatus est, licet\nnoxio sacerdotium nihil prosit et possit sacerdos deponi qui\nlaicus meruit ante damnari, praestes audientiam, depraecamur,\nquia omnibus senior et primus es;\nHydatium facias conueniri\nac si confidet aliquid probare de nobis, coronam aeterni\nsacerdotii non omittat, si zelum domini usque ad finem\nfuerit persecutus. Uel si insitae tibi benignitatis adfectu nulli\nuis iniuriam quam ille nobis inposuit inrogare, des ad fratres\n\n\n\n\n\n\ntuos Hispanienses episcopos litteras depraecamur. Omnes enim\npetimus, ne cui iniuriam fecerimus, ut concilio constituto et\nHydatio euocato quos reos factos inpraesen I tes legerint non\naudiant inauditos. Tamen nemo condemnet ita, ut omnia Hydatius\nquae epistulis missis intulit probet, et solam probandae\naccusationis neccessitatem habeat; timorem reatus omittat, quoniam\nillum de nobis nullus accusat; nam et peccatum in nos\nfacile ignoscimus, si probamur, quoniam nouimus et ex nobis\ndiscimus, quid deceat sacerdotes, tantum ut probata fide et\nuita nostra scribto quod contra Manichaeos datum est,\ndato\ntestimonio sacerdotum qui interfuerint concilio, repugnemus,\nne sub nomine noxiorum in diebus uestris, quod nefas scitis,\naut eclesiae catholicis uiduentur sacerdotibus aut eclesiis sacerdotes.\n....... damnet, quoniam nouitas ingenii contentionis est\nmater, eruditio scandali auctor, schismatis alimentum, heresis\nnutrimentum, delicti forma peccati. Omne enim quod aut a\ndeo aut ab apostolis dictum uidetur aut factum uel ut fieret\nadprobatum, hoc est de quo scribtum est:estestnonnon;\nquod autem ex nouo ingeniis et calumniis repperitur, hinc\ntestimonium diuinae uirtutis ostenditur dicentis: quod superabundat\nex malo est. Uideamus ergo, si apostoli Christi\nIesu magistri nostrae conuersationis et uitae extra canonem\nnil legerunt. I Ait Iuda apostolus clamans ille didymus domini,\nille qui deum Christum post passionis insignia cum putatur\ntemptasse plus credidit, ille qui uinculorum pressa uestigia\net diuinae crucis laudes et uidit et tetigit: prophetauit de\nhis, inquid, septimus ab Adam Enoc dicens \\'ecce uenit\ndominus in sanctis milibus facere iudicium et arguere\nomnem et de omnibus duris quae locuti sunt contra\neum peccatores.\\' Quis est hic Enoc quem in testimonium\nprofetiae apostolus ludas adsumpsit? An qui profetasset de\n\n\n\n\n\n\n\n\ndeo, alium non habebat nisi profetiam huius poneret, quam,\nsi uera dicuntur, canonica ipse ordinatione damnasset?\nAut\nfortassis Enoc profeta esse non meruit quem Paulus in epistula\nad Hebreos facta ante translationem testimonium\nhabuisse testatur aut quem in principio generis, cum adhuc\nmundi forma et natura rudis saeculi, peccatum decepti\nhominis retinens, futuram conuersionem ad deum post peccata\nnon crederet, transferre inter suos deus maluit quam\nperire? De quo si non ambigitur et apostolis creditur quod\nprofeta est, qualiter consultatio potius quam tumultus, consilium\nquam temeritas, fides quam perfidia dicitur, ubi, dum\nin ultio[nem simultatum sententia tenditur, praedicans deum\npropheta damnatur? Aut numquid de triuialibus rebus agimus\naut tali et tesserae inter manus nostras sunt aut scaenae ludibria\ntractamus, ut, dum homines huius saeculi sequimur,\napostolorum dicta damnemus? Aut quae constituendae pacis\nest gratia, hominibus quae uoluerint credere et dicta apostolica\nnon tenere? Sed fortassis aliquis in haec ingenia se\niactet, ut, quamuis etiam unum testimonium ad confirmandam\nsanctorum fidem in deo ualeat,\ntamen dicat uni rei non esse\ncredendum, sed in duobus et tribus testibus totius\nuerbi constare rationem. Conuertat itaque sese quilibet\nqui huiusmodi est, et utrum uera dicamus diligens scripturarum\nscrutator inquirat. Quid est quod Tobi sanctus futurae uitae\nad filium praecepta disponens, cum quid custodiret ediceret,\nait: nos fili prophetarum sumus; Noe profeta fuit et\nAbraham et Isac et Iacob et omnes patres nostri\n\n\n\n\n\n\n\n\nqui ab initio saeculi profetauerunt. Quando in canone\nprofetae Noe liber lectus est? quis inter profetas dispositi\ncanonis Abrahae librum legit? quis quod aliquando Isac profetasset\nedocuit? quis profetiam Iacob quod in canone poneretur\naudiuit? Quos si Tobia legit et testimonium prophetiae\nin canone promeruit, qualiter, quod illi ad testimonium emeritae\nuirtutis datur, alteris ad occasionem iustae damnationis\nadscribitur? Inter quae ignoscant singuli quique, si damnari\ncum prophetis dei malumus, quam cum his qui incauta praesumunt\nea quae sunt religiosa damnemus. Quis enim accusatore\nNoe diuini iudicii disceptatione non timeat? De quo\napostolus ait:\nNoe iustum iustitiae praeconem custodiuit\ncataclismum mundo super impios inducens. Quis\nAbrahae profetae sinum ad quietis testimonium non requirat?\nquis reputari in Isac semen nolit? quis Iacob dictum a deo\nFaraonis deum non amet? aut quis non memorias sanctorum\nrespuens intremescat, cum scribtum sit: amen dico uobis\nquod qui scandalizauerit minimum ex his qui crediderunt\nin nomine meo bonum est illi ligari molam\nasinariam et in profundum maris mitti. Quod si de\nminimis dicitur,! uolo scire, quid de his qui ad fidem primi\nsunt pronuntiatur. In quibus tamen omnibus libris non est\nmetus, si qua ab infelicibus hereticis sunt inserta, delere et\n(quae) profetis uel euangeliis non inueniuntur consentire respuere.\nNec enim illi ipsi deo sancti mendacium in ueris et\nsacrilega amplectuntur uel detestabilia pro sanctis, meliusque\nest zezania de frugibus tollere quam spem boni fructus\npropter zizania perdidisse, quod propterea cum suis inter\nsancta zabulus inseruit, ut, nisi sub cauto messore, cum\n\n\n\n\n\n\nzezaniis frux periret et bona faceret occidere cum pessimis,\nuna sententia adstringens eum qui pessima cum bonis iungit\nquam qui bona cum malis perdit. Denique in euangelio\ncata Lucanum dicente euangelista testatur deus dicens: inquiretur\nsanguis omnium profetarum qui effusus est a\nconstitutione mundi, a sanguine Abel usque ad sanguinem\nZacchariae qui occisus est inter altare et\naedem; et Helias in regnorum ait: altaria tua suffoderunt,\nprofetas tuos occiderunt et ego relictus sum solus et\nquaerunt animam meam. Quis est iste Abel profeta, ex I\nquo sanguis profetarum sumpsit exordium, cuius principium\nin Zacchariam finit? Qui sunt illi medii qui uidentur occisi?\nSi enim omne quod dicitur in libris canonis quaeritur et plus\nlegisse peccare est, nullum ab his qui in canone constituti\nsunt profetam legimus occisum, ac si extra auctoritatem canonis\nnihil uel adsumendum est uel tenendum, non possumus\ntantum fabulis credere et non historiam scripti factorum probatione\nretinere. Fortasse enim aliquis exsiliat et dicat Eseiam\nfuisse dissectum; si quis ille est inter huiusmodi qui ista\ndamnauerint, os suum claudat aut certe historiam factae rei\nproferens picturis se dicat credere uel poetis, quoniam iam facilius\nadmittunt quod philosoforum studia mentiuntur, certe\nut huiusmodi rei testimonium et occisorum profetarum a constitutione\nmundi sanguis requiratur. Quae si euangelista legens\nrecte ad testimonium protulit dicens: scrutate scribturas,\netiam me ut ea legerem quae legerat traxit. Non possum\nautem dicere quod loqui cogor, ut mihi apostolum sequi non\n\n\n\n\n\n\n\n\neruditio fidei fuerit, sed muscipula decepti. I Nam et rursus\nin euangelio cata Mattheum tenetur scribtum: surgens autem\nIoseph accepit puerum et matrem eius noctu et abiit\nin Aegyptum et erat ibi usque ad consummationem\nHerodis, ut adinpleretur quod dictum est a domino\nper profetam dicentem: \\'ex Aegypto uocaui filium\nmeum.\\' Quis est iste profeta, quem in canonem non legimus,\ncuius profetiae fidem uelut fideiiussor promissi muneris dominus\ninpleuit? Certe non modica indulti operis magnitudo\nest passurum deum credere et testimoniis prophetiae tamquam\n(uiam) diuini itineris praeparare, de qua deuertere deus nollet,\nut locutum se in eo qui profetauerat conprobaret; certe damnari\nliber non potest cuius testimonium canonicae elocutionis\nfidem conplet, nec potest tamquam inter aepularum mortalium\nuoluntates aliud eligi et aliud repudiari, nec de sofisticis quaestio\nest, ubi quod quis adsumpserit sequitur et, dum dialecticum\ningeniorum opus uolunt, sectas de persuasione fecerunt. Scribtura\ndei res solida, res uera est nec ab homine electa, sed\nhomini de deo tradita, cuius si dilibatio sancta est et\nmassa sancta est. I Inde denique heresis, dum singuli quique\ningenio suo potius quam deo seruiunt et non sequi symbolum,\nsed de symbolo disputare disponunt, cum, si fidem\nnossent, extra symbolum nil tenerent. Symbolum enim\n\n\n\n\n\n\nsignatura rei uerae est et designare symbolum est disputare de\nsymbolo malle quam credere; symbolum opus domini est in\nnomine patris et fili et spiritus sancti, fides unius dei, ex quo\nChristus deus dei filius saluator natus in carne passus resurrexit\npropter hominis amorem; qui apostolis suis symbolum\ntradens, quod fuit est et futurum erat, in se et in symbolo\nsuo monstrans nomen patris filium itemque fili patrem,\nne\nBinionitarum error ualeret, edocuit; nam qui requirentibus\napostolis omne id quod nominabatur se esse monstrauit,\nunum se credi uoluit non diuisum, dicente profeta: hic est\ndeus noster nec reputabitur alius absque eum qui\nostendit uiam disciplinae et dedit eam Iacob puero\nsuo et Istrahel dilecto suo; posthaec in terris uisus\nest et cum hominibus conuersatus est, dominus deus\nnomen eius. Sed ne amore fidei ducti ad alia nos quam proposueramus\nconuertisse dicamur, licet ex abun contra\ndiuersas hereses uincendi locus pateat, tamen de hoc specialiter\nsusceptum opus uolumus, ut infidele mendacium testimoniorum\nnube uincamus. Nunc uero ad illa redeundum\nest, ut, si probabiles in eo in quo repraehendimur inuenimur,\nrecte etiam de reliquis disputasse uideamur. Sic namque et\nPaulus dixisse deum ait: beatius est dare magis quam\naccipere, et hoc locutum deum in canone non legimus. Et\nDaniel deum locutum fuisse testatur dicens: quoniam exiet\niniquitas de Babylone ex presbyteris qui uidebantur\nregere plebem.\nEt cum ista facta dicta uel scribta et in\neuangelistae uerbis et apostoli eloquio et diuinis sermonibus\ncrederemus, ecce nunc tempus adlatum est, ubi, dum disceptatio\nsuperfluarum rerum quaeritur, stupor fidelibus inseratur. Non\nenim possumus dicere deum non dixisse quod eum dixisse\napostolus dixit aut non prophetatum fuisse quod scribtura\n\n\n\n\n\n\n\n\n\n\nprofetam dixisse testatur. Et cum haec recte ad fidem credimus,\nscribta haec in canonem non uidemus et ideo, si extra canonem\ntota damnanda sunt I aut qualiter uel damnatorum testimonium\nrecipitur, uel in his quae scribta sunt scribentis auctoritas non\ntenetur. Sic denique et Ezechiel profeta ait: haec dicit dominus\nad Gog \\'tu es de quo locutus sum in diebus\nantiquis per manus seruorum meorum profetarum.\\'\nCredo quod dixit nec tam perfidus mihi sum, ut aut profetam\nfinxisse quod dixerit deus aut deum mentitum fuisse confirmem;\nqui sit tamen ille profeta, per quem hoc deus locutus sit, in\ncanone non uideo et, cum dictorum habeamus fidem, scribti in\ncanone non inuenimus auctorem.\nSic et in libris Paralipomenon\nNatham profetam, Achiam Selonitam, uisiones Laedam,\nuerba Zeu fili Anani ad fidem ueri et eorum quae gesserunt\nauctoritatem inuenimus edicta, dicente scriptura: et reliqui\nsermones Iosafat primi et nouissimi ecce scribti sunt\nin sermonibus Zeu fili Anani qui perscribsit in libro\nreges Istrahel, et haec scripta in libris canonis non legimus,\nsed recepta a canone conprobamus; sicut et ibi ait: et reliqui\nsermones Solomonis primi et nouissimi ecce scribti\nsunt in uerbis Nathae profetae et in uerbis I Achiae\nSelonitae et in uisionibus Laedam, quae uidebat de\nHeiorobeam filio Nabat; et item ibi: et reliqui sermones\nRoboam primi et nouissimi nonne scripti sunt in uerbis\nSameae profetae et Edom uidentis et omnes actus eius?\net item ibi: et reliqui sermones Abdiae et actus eius\net uerba eius scribta sunt in libro Edom profetae; et\n\n\n\n\n\n\n\n\nitem ibi: et reliqui sermones Amessiae primi et nouissimi\nnonne ecce scripti sunt in libro dierum regum\nIudae et Istrahel? item ibi: nonne haec scripta sunt in\nlibro dierum regum Iuda? item ibi: et reliqui sermones\nManasse et oratio eius quam orauit ad dominum in\nnomine dei Istrahel ecce scribta sunt in sermonibus\norationis eius et in sermonibus uidentium. Quis ergo\nhuiusmodi fluctuus patienter accipiat? Hinc una ex parte indocta\nurget insania, furor exigit inperitus nihil dicens aliut\nnisi sint catholica necne quae dicis; damna quae ego nescio,\ndamna quod ego non lego, damna quod studio pigriscentis\notii non requiro. Hinc ex parte altera diuinum urget eloquium:\nscrutate, inquid, scripturas, illud peculiariter monens, ut\nquorum sanguis ad testimonium uin quaeritur eorum.\neloquia non negentur. Inter quae positi necessario confidentiam\niam uolumus esse quod dicebamus antea esse cautelam. Habeo\ntestimonium dei, habeo apostolorum, habeo profetarum: si\nquaero quod Christiani hominis est, si quod eclesiasticae dispositionis,\nsi quod dei Christi est, in his inuenio qui deum praedicant,\nin his inuenio qui profetant. Non est timor, fides est,\nquod diligimus meliora et deteriora respuimus, unum inter\nista seruantes, ut, quoniam in huiusmodi libris,\nquos extra canonicorum\nlibrorum numerum ad legendi laborem diligentia\nretentabat adque ad conprobanda ea quae scripta in canone\nlegimus adsumpti sunt, hereticorum in pleraque sensus inuadens\npugnam catholicis parans falsare maluit quam tenere,\nillam apostolicam feramus iure sententiam omnem spiritum\nqui negat Iesum de deo non esse et omnem spiritum\nqui confitetur Christum Iesum de deo esse, sicut\n\n\n\n\n\n\n\n\n\n\nscribtum est: nemo enim dicit in spiritu sancto anathema\nIesu et nemo nisi in spiritu sancto loquitur dominum\nIesum. Denique in antiquis librorum monumentis cum testamentum\nscribturarum diabolus inuideret, Hierusalem capta I\npolluto altario domini distrui templum satis non fuit; nam\nquia facile erat, ut quae manufacta erant in manufactis homo\nredderet, arca incensa est testamenti, sciente diabolo quod facile\nnatura hominum obligata saeculo fidem perderet, si ad\npraedicationem diuini nominis scribturarum testimonia non haberet.\nSed argutior diuini mysterii natura quam diabuli, quae,\nut quid deus in homine posset ostenderet, reseruari Hesdram\nuoluit qui illa quae fuerant incensa rescribsit. Quae si uere\nincensa et uere credimus fuisse rescribta, quamuis incensum\ntestamentum legatur in canone,\nrescriptum ab Hesdra in canone\nnon legitur, tamen, quia post incensum testamentum reddi non\npotuit nisi fuisset scribtum, recte illi libro fidem damus, qui\nHesdra auctore prolatus, etsi in canone non ponitur, ad elogium\nredditi diuini testamenti digna rerum ueneratione retinetur; in\nquo tamen legimus scriptum spiritum sanctum ab initio saeculi\net hominum et rerum gesta retinentem cor electi hominis intrasse\net, quod uix ad humanam memoriam scribti forma retineret,\nordine numero ratione repetita, cum per I diem loquens\net nocte non tacens scriberet, omnia quae gesta uidentur esse\nuel legimus scribta ad humanam memoriam condidisse. In quo\nlibet exclamare: est! liceat! qualiter, rogo, pauca ex his legentes\n\n\n\n\n\n\n\n\nculpabiles sumus, cum magis ob hoc rei sumus, quod omnia\nquae de deo sunt profetata non legimus? Non dubito autem\nquemquam ex his qui calumnias potius quam fidem diligunt\nesse dicturum: ultra nihil quaeras! sufficit te legere quod in\ncanone scribtum est. Cuius quidem uerbis facile ingenio humanae\nnaturae quae otium potius quam laborem requirit adsurgerem,\nnisi me Lucae euangelistae testimonium perurgeret\ndicentis in actibus apostolorum: addiscipuli pariter conferebant\ninter se scribturas, si ita esset, quemadmodum\nlocutus fuerat ad eos Paulus, et ea quorum cognitionem uolo\ntestimonium prophetiae in canone accepisse cognosco. Quamuis\nenim crimen sit apostolicis non credidisse sermonibus, non est\ntamen damnabilis culpae firmamentum fidei scriptorum probatione\nconstruere et nihil in quo nos infirmes redarguitio\ndiaboli faciat reseruare. Potuit enim sermo diuinus, quoniam\nipsius erat omne quod dixerat, I tamquam ab se loquens non\nscribtum ab alio dicere, sed ex se ipse proferre; dicens autem\nscribtum esse, necessario proponens nobis legendi sollicitudinem,\net suam de quo profetatum fuerat gloriam et illius qui profetauerat\ndebitam posteritati gratiam non omisit. Ego certe\ninter utrosque utrisque debitor sum, ut et illum qui ad me-.\nmoriam diuinam profetauerit legam et deo credam. Quis enim\nnon delectetur Christum ante saecula non a paucis, sed ab\nomnibus profetatum? aut quis diuinae magnitudinis et tam\nincredibilis miraculi deum nasci- habere et uirginalem metram\nin\nministerium diuini uerbi ad concipiendum uel parturiendum\n\n\n\n\n\n\nhabitaculum corporis patuisse tam sterilis aestimator est, ut\nputet non in omnem terram adque in omnem hominem diuini\nsensus secreta clamasse, cum scribtum sit: omnis lingua confiteatur\nquoniam dominus Iesus in gloriam dei patris?\n\nEt ideo, quilibet ille sit qui haec neget, ego certe scio\nquod eius pharisaei recipiet mercedem qui adueniente domino,\ncum omnis turba cum apostolis iuncta clamaret:\n\\'osanna, osanna in caelis, benedictus qui uenit in nomine\ndomini\\', corripi oportere eos dixit qui tam indubitanter\npraesentis dei I glorias non tacebant. Sed uideat qui\nhuiusmodi est dixisse dominum: etiamsi isti tacuerint,\nlapides clamabunt, et intellegat quoniam, si duritia petrarum\nnaturaliter praemortua ad dandum testimonium deo in\nusum humani sermonis animatur, quomodo sanctorum lingua\npraecluditur quae ad confitendum et suapte natura et diuina\ngratia perurgetur? Si enim gentiles animae idolorum formis et\ncaerimoniis inpeditae auium praepetes transitus et dedita uentis\nitinera pinnarum uelut ad praescientiam futuri prouentus loquuntur\net extarum uenas animatione terreni\nspiritus palpitantes,\ndum fidem daemonibus dant, moritura post momentum\nanimalium uiscera futura praenuntiare confirmant et de uita\nmortuos rogant dicentes lapidi \\'surge\\' et ligno \\'uigila,\\'\nsicque sacrilegium ab his studium dicitur, inperitia sapientia\nnuncupatur nescientibus his non deo se sacrificare sed\ndaemoni: in quo si talibus apud se gloria est, quomodo nos\ndiuinas sanctorum respuimus profetationes et, dum oboedimus\nuoluntatibus nostris, his qui deum profetauerint inuidemus\nrelinquentes apostolica praecepta dicentia: spiritus nolite\nextinguere, I profetias nolite repudiare? Et ideo, quia\n\n\n\n\n\n\nubi libertas ibi Christus, libet me unum clamare pro totis,\nquia et ego spiritum domini habeo: cesset inuidia diaboli! ab\nomnibus adnuntiatus est dominus, ab omnibus profetatus est Christus,\n(ab) Adam Sed Noe Abraham Isaclacob et a ceteris qui\nab initio saeculi profetauerunt, et intrepidus dico quod\ninuidet diabolus: uenturum in carne deum omnis homo sciuit,\nnon dicam hii quos in dispositione generationis suae in euangelio\ndeus posuit et diuinae naturae fidem et numerum canoni praestaturos.\nQuod sicut scientibus et negantibus maior poena est,\nsic et perfecta gloria est non solum corde credere, sed et\nore confessionis gloriam non negare, dicente Dauid: credidi,\npropter quod locutus sum. In quo et apostolus Petrus\nsciens conscientiam in libris canonicis numeri rationem et relaxans\nlegendi ea quae de Christo scripta sunt libertatem, cum\nad Colosenses epistulam daret, dixit: cum lecta fuerit apud\nuos epistula haec, facite, ut et in Laodicensium eclesia\nlegatur, et eam quae Laodicensium est uos legatis.\nAut numquid damnabilis apud uos apostolus fuit, qui epistulam\nquae in canone non erat discipulos suos legere I permisit aut\nnobis maior cura pro Christo est sicque uoluntates uestras\nagitis, ut iniustum iudicium etiam in ea quae ante uos sunt\ndecreta tendatis? Omnibus enim nobis qui deum Christum credimus\nplenitudo fidei dies domini est et lex uitae apostolici\nforma praecepti est, quoniam, si fides ex auditu, auditus\nautem per fidem constat, qualiter nobis futurorum spes\n\n\n\n\n\n\n\n\n\n\nponitur, si quae ante docentur scribta uel dicta de Christo et\nin memoriam reseruata nec umquam ab apostolis repudiata\nsed lecta, non solum respuantur a nobis, sed tamquam sacrilega\ndamnentur, cum in euangelio scribtum sit:\nquicumque\nfecerit in nomine meo uirtutem, non potest de me\nmale* loqui? In quo illud tamen non recuso nec respuo inperitis\nhaec non committenda auribus, ne, quia ab hereticis\npleraque falsata sunt, dum praetitulato nomine prophetarum\nin uerbis sanctorum diuinum opus quaerunt, haereticae falsitatis\ninruant foueam, dum apostolici sermonis non ad plenum\nretinent disciplinam. Sed nec propter nequitias pessimorum\nprophetia dam sanctorum est; nam in omnibus heresibus\ncunet arum scribturarum interpraetatione peruersa infelicium\nsectarum instituta de persuasione fecerunt omnesque se Christum\ndeum credere et Christianos esse confirmant. Nec ideo diuina\nseribtura damnanda est aut repudianda fides Christi est aut\nnomen refugiendum est Christianum, si, dum adserere sacrilegia\nsua uolunt, catholici nominis audent usurpare consortium.\nSi enim omnia quae legunt damnare uolumus, certe quae\netiam in canone sunt relata damnamus, unde melius est interpraetationem\nfunestam et institutionem sacrilegam quam scribturam\ndamnare diuinam, quoniam scribtum est: uobis datum\nest scire mysterium regni dei, ceteris autem in parabolis\nloquar, ut uidentes non uideant et audientes non\naudiant. Mihi certe seruo domini consideranti haec unus hic\nsensus est quoniam qui non amat Christum anathema\nmaranata.\nEtsi ipsa natura nos docet inter inexploratas humanae\nuitae conuersationes et indignas deo saeculi mensurabiles pugnas\nnihil utilius esse homini quam per omnes dies ea quae\nsaeculi sunt amica respuere et diuinae institutionis praecepta\nseruare, dicente apostolo: omnis amicitia mundi inimica\nest dei, et iterum profeta dicente: non tardes conuerti\nad dominum et ne differas de die in die, tamen mortalium\nsensuus rerum saecularium familiaritate captiui intra\nhumanae inbecilli clauduntur errorem et semper diuina\nmiseratio inter tot inconsulta naufragio uelut fine periclitantibus\nstatio et optabilis portus occurrit. Unicum diuinae\nsententiae modum profeticis uocibus adpraehendens gloriosum\npascharum diem deus posuit, ut, quamuis per omnes\ndies seruire sibi homines suos deus uellet, tamen, quia omnis\nmundus in maligno positus est et dum nullus infinitis est\nfinis fixo in lubricis gressu modum non constituimus incertis,\nin commemorationem inpensae pro nobis passionis exhortans uel\nanniuersaria uice ad obaudiendum nos fidei cogeret, quos\nomne quod uiuimus sibi soli debere meminisset, dicente apostolo:\nsiue mors siue uita siue praesentia siue futura, omnia\nuestra sunt, uos autem Christi, Christus autem dei.\n\n\nEt ideo, dilectissimi in deo, quia in hoc positi sumus,\nut sensuus uestros intra angustias humanae inbecillitatis obsessos\ntamquam in nouam lucem religiosa docendi exhortatione\nlaxemus, neccessario inchoantibus in praeparationem susci-I\npiendae paschae diebus quadragensimarum, sicut scribtum est,\ntamquam boni procuratores multiformis gratiae dei\naliut ne fiat secundum imperium praecipimus, aliud secundum\nueniam depraecamur, quoniam in hoc tempore et\nqui iam se a malis abstinet adsuescens bonis debet uelle\nmeliora et qui adhuc indisciplinato mundi errore constringitur\nreuocari ab alienis uel solemnium dierum obseruatione suadetur,\nut adueniente pascha domini et qui fidelis est custodisse se\nacceptam semel mandatorum fidem\ngaudeat et paenitens salutem\nrepetat et catecuminus futurae remissionis confidentiam\nnon amittat, ut adinpleatur quod scribtum est: ecce dies\ndomini et salutare eius! aperite portas, ut intret populum\ncustodiens iustitiam et ueritatem, quia amplectentes\nintellectum perceperunt pacem sperantes\nin domino. Propter quod, dilectissimi, caelestis uocationis\nparticipes castificate animas uestras deo et, sicut scribtum\nest, abstinentes a corporalibus desideriis quae militant\n\n\n\n\n\n\n\n\naduersus uos in mem uestris ieiunantes deo non in\nturpibus lucris neque in incerto auaritiae aut in regis\net contentionibus ieiunetis, quoniam, etsi abstinentiam diliciarum\net occallationem corporis diuinum in his diebus opus\nquaerit, tale tamen ieiunium non requirit, sed, sicud\nscribtum est, castificati corpore et spiritu caritatem in\ndilectione simplicem ex corde uero et diuites uos in\noperibus bonis diuinis gloriis exhibete et, sicut profeta\nait, soluite omnem conligationem iniustitiae et respuite\noblegatio inpotentium commerciorum,\neripite iniuriam\naccipientem, iudicate pupillum, iustificate uiduam,\ndemittite confractos in remissionem et omnem\nconscribtionem iniquam disrumpite, frangite panem\nuestrum esurientibus, aegenos et non habentes tectum\ninducite in domos uestras; si uideritis nudos operite\net laborantes ne dispexeritis; sic enim scribtum est: si\ndederis esurienti panem tuum ex animo et humiliatam\nsatiaueris animam, orietur in tenebris I lumen tuum\net erit deus tuus tecum et satiaberis omnibus bonis\nin omnia quae desiderat anima tua. Considerate enim,\nquid sit pascha domini, dicente apostolo: pascha nostrum\nimmolatus est Christus, ostendens rerum praesentium tolerantiam\nad praemium beatae inmortalitatis proficientem, in\nquo uirginis partus et in adsumptionem corporis omnipotens\n\n\n\n\n\n\ndeus pudorem humani exordii non recusans, dum multimoda\nueritatis in se sustinens argumenta humanae natiuitatis uitia\ncastigat,\nconceptione partu uagitibus cunis omnes naturae\nnostrae contumelias transcurrerit, ut, ueniens in carnem constitutionem\ndecreti anterioris euerteret (et) in patibulum gloriosae\ncrucis maledicta terrenae dominationis adfigens inmortalis ipse\nneque morte uincendus pro morientum aeternitate moreretur.\nCum quo (si) alteri consepulti in mortem in baptismum\nsumus, alteri ut commoriamur et consepeliamur optamus, sic\nin diem paschae uenire debemus, ut, quia I contumelia illius\nhonor noster est, quadragenta dierum erimum domini in euuangelio\nieiunantis imitati ambulantes in carne non secundum\ncarnem uiuamus, ut, si uicti ad modicum sumus, tamen in\nconpaginationem corporis Christi diuina praeceptorum luce reparemur,\nquoniam tamquam misericordiam consecutus\nego consiliator, ego testis sum quod liberi a peccatis esse\nnon possumus, nisi remissione baptismatis et diuinae crucis\nredemptione saluemur.\nHii sunt enim dies quos Moyses\nquadragensimo nummero ieiunans ad accipiendam legem diuini\nsermonis meruit eloquium, cum adnuntiatum pascha domini\nmare timuit et potentissimum in terris aelementum cui\nipsa pro tempestate natura est diuisis aquis puluereum populo\n\n\n\n\n\n\n\n\niter praestitit et contra solitos usuus saeculo datura miraculum\nherbarum pastuus sterilis herena produxit. Hii sunt dies quos\nIesus Naue similiter in ieiuniis agens terram promissionis ingressus\ncum induto fidei armis dei po stante in medio\naquarum arca domini plenus in omnes crepidines Iordanis siccum\npopulo iter praebuit et in priora decurrens uel in posteriora sua\nreluens ne diuinae iussioni natura contrairet expauit. Hii sunt\ndies quos adueniens in carnem deus post locuplitatum baptismatis\nfontem constitutus in eremo ieiunans diebus et noctibus\nuicit et temptatus a zabulo est nunc neccessitate ieiunii, nunc\nambitione mortalium, nunc timore; in quo et(si) temptari non\npotuit deus,\ntamen saluationis nostrae praeparans passionem\net adinplens in se pascharum decreta, non soluens, in eo quod\ntemptari uoluit quae in diebus hiis repudiari a nobis oporteret\nostendit, et quod illum temptanti diabolo respondisse ad fidem\nlegimus nos ad distructionem diabolicae temptationis utamur.\nProfetici forma praecepti diuinis ad praedicandum gloriis\ncorporata etsi hospitio terreni tenetur habitaculi, tamen spiritus\ndei luce conpleta ita prophetiae opera disponit, ut praesentia\ndeo tribuens credendi fidem hominibus insinuet et\nper ea quae uidentur spiritalium intellectuum in\nnobis gesta demonstret. Omnia enim quae uel facta uel\nscribta sunt, ad correctionem labentium hominum et ad\ncredentium fidem dicta monstrantur, ut diuina lege proposita\net uni deo in\nnobis potestate seruata rebus praetereuntibus\nfinis, peccantibus poena et mortalibus promittantur aeterna,\nsicut scribtum est: caeli ipsi perient, tu autem permanebis\net omnis tamquam uestimentum ueterescit\net tamquam amictum plicabis illos, tu autem ipse es\net anni tui non deficient. Denique Moyses sanctus diuinis\nedoctus uerbis et in opus euuangelicae dispositionis electus,\nqui initio nascendi tale uenientis in carne meruit exordium,\n\n\n\n\n\n\nut qui uitae eius insi tenderent ab his educationis blandimenta\nsentiret et postea percusso Aegypto et dei populo\nliberato signorum prior faceret exordium et consortio cum deo\niuncto diuinorum praeceptorum incrementis nutritus principium\ndaret canoni, cuius in se plenitudinem ad testimonium protulerat,\nscribti uerbis scilicet edocens et opus uerbi factorum\noperibus ostendens; sic denique et de eo scribtum est: et\nlocutus est dominus ad Moysen facies ad faciem tamquam\nqui loquitur ad amicum suum.\nUidens ergo futura\nhaereticorum dogmata et diuersa ingenia disputantum, quod\nalii amant non factum sed perpetuum fuisse mundum et ideo\ncuius non sit initium futurum semper aeternum, alii sibimet\nipsi. in uoluptatibus blandientes, dum omne quod peccant non\nsibi sed malitiae diaboli uolunt inputare uel saeculi, cum\nscribtum sit: Efrem ipse sibi posuit scandalum amans\nChannaneos et alibi apostolo dicente: unde bella, unde\nrixae j in uobis? nonne de uoluntatibus uestris?, sic\nmundi per haec accusantes naturam, propter quod hoc malum\niudicant, nihil in his quae apparent deum fecisse confirmant\net corporalibus concupiscentiis delectantes facturam corporis\nsui adsignantes diabolo putant se nescire quae faciunt et quae\nin corporibus suis peccant diuinae dispositionis sollicitudine non\nteneri, cum scribtum sit: corpus quod corrumpitur adgrauat\nanimam et deprimit terrena inhabitatio sensum\nmulta cogitantem,\nalii Solem et Lunam luminaria ad\nministerium hominum constituta aestimantes deos principatibus\nmundi aelementorum tribuunt potestatem, cum scribtum sit:\n\n\n\n\n\n\nquid lucidius sole? et hic deficiet, et alibi: qui aduocat\naquam maris et spargit eam super faciem totius terrae;\ndominus deus omnipotens nomen est ei,  sed hii omnes,\ndilectissimi fratres, ignorantiae tenebris inuoluti dubios euertunt\net consentientes ad perditionis suae pericla deducunt. 1\nHii sunt enim, sicut scribtum est, nubes sine aqua quae\na uentis circumferuntur, arbores autumni sine fructibus\nmortuae et exstirpatae et fluctus faeroces maris\nspumantes suas turpitudines, sidera fallacia quibus\ntempestas et caligo tenebrarum reseruatasunt; quorum\niudicium olim uix sufficit et perditio eis non indormiet.\nNescientes enim omne hoc quod uidetur proposito per deum\nfine periturum et ideo inluminatas fuisse tenebras et facturae\ninuentam esse naturam,\nut diuisa temporum numeris et dierum\nhabitaculum praestarent homini laboranti in opus Christi nec\nconstitutum diuinae uoluntatis excederet, qui ad praebendum\nnostri ministerium diuina instituta seruare uoluisset; sic enim\nscribtum est de hiis: pater uester diabolus ab initio\nmendax fuit, et necesse est, cuius initium mendacii natura\ndedit, uiam ueritatis tenere non possit. Propter quod uos\nhortor et moneo, ut qui baptizati in Christo I Christum\ninduistis reiectis saeculi tenebris tamquam in die\nhoneste ambuletis et, sicut apostolus ait, nemo uos depraedetur\nsecundum philosophiam mundi huius et non\nsecundum Christum; sapientia enim huius mundi stultitia\nest apud deum et quae uidentur mortalia sunt;\n\n\n\n\n\n\nnam quae non uidentur aeterna. Animaduertentes enim\nsensum lectae lectionis dicentis: in principio fecit deus\ncaelum et terram, scitote omnia deum fecisse quae facta\nsunt et conpactis inter\nse aelementis solidatam caeli extendisse\nnaturam sicque usu aeris uentorum potestatibus dato\nquadripertita temporum uice anni cursus et stellarum constitutas\ndispositiones. Cum enim uerbum diuinae uirtutis apparuit\ndicens: fiat lux, uniuersa quae erant intenebrata patuerunt\net nocte uesperis ab splendore lucis diuisa, singulis quibusque\nrebus in locum dispositi ordinis segregatis, terra solidata est,\nut alterutro aelementorum ministerio praecurrente par temporum\nuice usum dispositi operis spiritu uitae animata proferret,\nnon quod terra uel caelum aut datis ex cognatis\naelementis terrigenis principatibus spiritus propriae potestatis\naliquid acceperit, sed ut rerum materia praeparata sermo diuinus\nfacturae opus intrans sapientium praeceptorum instituta\nconpleret, tenens forum saeculi in habitaculum hominum constitutum.\nDenique his omnibus quae conuersatio mundi possidet\nsecundum genus suum factis hominem\nad imaginem et\nsimilitudinem suam deus fecit acceptoque limo terreni\nhabitaculi nostrum corpus animauit, ut domino rerum omnium\nhomine praeposito in eo sabbatum idest requiem suam poneret,\nubi imaginem suam et similitudinem corporasset, ac\npost traduce natura hospitium corporale homo ex homine praesumens\ncaro nasceretur ex carne, in quo constitutis nobis et\ndiuinorum mandatorum iussa sectantibus mundi opus et terrenae\nmateriae I naturam castificata caro uinceret, (et) homo ministerio\nsaeculi usus non concupiscentiae uoluntate deceptus haberet\n\n\n\n\n\n\n\n\n\n\nin se testimonium imaginis et similitudinis dei et clarificatus in\ncorpore templum fieret domini, ut sabbatizato in omnibus\nmundo requiem, quam in se deo promiserat, praesentaret.-\n\nDenique ipse deus noster per omnem scribturam in se cuncta\ndisponens dici se omne quod dicitur uoluit, ut solus potens\nsaluare perdere in unoquoque opere nuncupati uerbi peccantibus\npoenam et laborantibus in se gloriam non negaret, sicut scribtum\nest: ecce pono in Sion lapidem summum angularem\nelectum et qui crediderit in eo non erubescet; uobis\nautem hic honor credentibus; non credentibus uero\nlapidem quem reprobauerunt aedificantes hic factus\nest in capud anguli et lapis offensionis et petra scandali,\nqui offendunt uerbo nec credunt, ut intellegatis,\nqualiter unius rei nomen alteris in incrementum fidei esset, I\nalteris in offensionem poena peccati. Ipse namque se intrantibus\nianuam, ipse in praeceptis dei ambulantibus uiam, ipse\nsitientibus iustitiae fontem, ipse esurientibus panem, ipse\nse uineam credentibus posuit in salutem, sicut scribtum est\nin euuangelio: ego uitis, uos autem sarmenta, ut, qui omnia\nin omnibus agnosceret, Christum nulli nomini uel potest-ati\nparte concessa unum deum crederet, quem unum in omnibus\ninueniret, sicut scribtum est:\nut in nomine Iesu omne\ngenu curuetur caelestium et terrestrium et inferorum\net omnis lingua confiteatur quoniam dominus Iesus\nChristus in gloriam dei patris, sicut et ipse per profetam\nait: ego sum deus et ante me non fuit alius et\npost me non erit similis mihi; ego deus et non est\n\n\n\n\n\n\npraeter me qui saluos faciat; item ibi: ego primus et\nego posthaec et praeter me non est deus; quis sicut\nego? item per Hieremiam: hic est deus noster et non\nreputabitur alius I absque eum qui inuenit omnem\nuiam sapientiae et dedit eam Iacob puero suo et\nIstrahel dilecto suo; posthaec in terris uisus est\net cum hominibus conuersatus est.\n\nEt ideo et uos, dilectissimi mihi, castificate animas uestras\nad obaudiendum fidei et exuentes a uobis ueterem\nhominem cum omnibus actibus et concupiscentiis suis\ninduite in uobis nouum hominem et per intellectum spiritalium\nuirtutum in opus lectae lectionis intrantes parate in uobis\ncaelum et terram domini, sicut scribtum est: caelum caeli\ndomino, et alibi domino dicente: estote mihi terra uoluntaria,\nut ignorantiae uespero dissoluto exclametur in uobis:\nfiat flux, sicut scribtum est: inluminare, inluminare Hierusalem,\nac tenebra corruptibilis corporis castigata et diuini\nspiritus in uobis luce composita appellemini dies domini. Qui\nenim haec in operibus agit Christi, primum in agnitionem sui\ndiem conplens secundo in gradu positus recte omnium man-J\ndatorum discit firmamentum, ut illud quod in se fuerit sterile\nuerbo domini fecundatum pluuia diuinae praedicationis excepta\nin omnem gratiam catholicae professionis erudit sicque arans\nin spe fidei suae fructus colligens, in gloriam perfectae\n\n\n\n\n\n\n\n\nseptimanae et opus crescens, reformans in se eclesiam domini\nper fidem Christi, sicut scribtum est: sapientia aedificauit\nsibi domum et fundauit illam columnis septem; in quam\ndomum et uos tamquam lapides\nuiui aedificamini in\ndomos spiritales, offerentes hostias inmaculatas acceptabiles\ndeo, tamquam renati non ex semine corruptibili\nsed incorruptibili, uerbo dei uiui et permanentes\nin aeternum, ut facti sabbatum domini et ab omnibus mundi\nactibus feriati nihil debeatis saeculo, sed requiescatis in Christo.\nSufficiebat quidem credentibus dei sermo, qui apostolico\ntestimonio cum ipsa in nos ueritatis uirtute transfusus absolutionem\ndicti in parabolis sermonis edocuit dicente Paulo:\npasca nostrum inmolatus est Christus; sed quia non\nstatim significatio uisibilium et efficientiam rerum et temporum\ndemonstrationem et dispositae in nos naturae intellegentiam\nconpraehendit, licet conparatio terrenorum ad deum\nnulla sit,\ntamen, quia omnis scribtura interpraetationem\nindiget et humanae intellegentiae infirmitas cogit rerum species\nterrenarum tamquam superiorum indices quaerere, ut\nuisibilium consuetudine familiariter admonente ad insolitos\n\n\n\n\n\n\n\n\nsensus religiosus (sensus) intellegentiae construatur, necessarium\nest nobis propter uos humilitatem sermonis nostri in\nea quae inenarrabilia uidentur extendere, ut, cum uisibile quid\nin lege dei ponitur, non id deus quod ponitur habeatur, sed,\nquia ser omnis ex sensu est, secundum habitum neccessarii\nsermonis, dum natura petitae rei agnoscitur, hoc quod\nin nobis deus quaerit sensus sibi intellegens eloquatur. Hoc\nenim primum intellegere uos oportet, quod omnis scribtura in\nomne quod dicitur aut loquitur triformi intellectus opera diuisa\naut mundi in nobis opus destruens terrenae carnis in concupiscentiis\ncastigat habitaculum dicente profeta: castitas custodiet\net iustificabit cor,\naut diuinum animae genus\nrepetens ea quae in nobis dierum mensuum temporum uoluntatum\net idolicis terrenae natiuitatis uitiis districta uidentur\ninformat dicente apostolo: si spiritu, uiuimus, spiritu ambulemus,\naut certe deum in homine cottidianum sui testem\npassum pro nobis et nostri iudicem monstrat, ut, quia nos diuinae\nconsortes esse uoluit naturae, ita nos corpore anima\net spiritu triformi praeceptorum obseruatione distringat, ut I\nper legis umbram reformati in spiritu et desecandae carnis\n\n\n\n\n\n\n\n\noperibus inbuti sollemnia paschae caelestis intremus et excitati\nex morte, Christo pro nobis ex inmortalitate moriente, intellegamus\nquod factus pro nobis omnia, dum in oblationes\nsuas dies menses formas pecorum, animalium naturas, differentias\narborum, fructus terrenorum seminum poscit, non quae sunt\naelementorum aut terrena desiderat, sed omnia sua esse\ndemonstrans castificationem terrenae carnis et spiritus,\npropter\nquod et ipse pro nobis passus in carne est, in triumfum peccati\noperantis exposcit et per omnium rerum natura totum se\nloquens non tam coli uult mundi instituta quam distrui, ut\nmanifestetur quod scribtum est: homo cum esset in honore,\nnon intellexit et adsimilatus est iumentis. Quamuis\nenim diuini gratia sacramenti paschalis mysterii opus\ndirigens et testamenti ueteris lege praemissa uelut futurum\nsalutis nostrae I iter construens uenientis in nouam lucem passuri\ndei constituat ingressum et in praeparationem paschalis\ndiei occidi agnum postulet loquens Christum hocque pascha\ndomini, illud Christi inmolatio nuncupetur ac satis a se diuersum\nsit pecus terrae et deus gloriae, quoniam quidem hoc\nterrenum mortale deciduum et in usum formati saeculi praecepto\nanimae uiuentis animatum est, Christus autem origo\nomnium totus in sese nec quod est aliunde praesumens sine\nprincipio,\nsine fine, quem si per uniuersa consideres, unum\ninuenies in totis et facilius de eo sermo deficiet quam natura,\n\n\n\n\n\n\n\n\nquoniam quod semper est nec desistentis terminum in deo nec\ninchoare coepit exhordium, sed omne hoc pro nobis uenturus\nin carnem uel passus in carne est: intellegere nos deus uoluit\nin nobis, ut, quia unus dicti auctor utriusque est et necesse est\ndiuinorum dictorum pacificam intellegentiam ita singulis quibusque\ncausarum generibus I aptari, ut consentiens testamentum\nnouum ueteri, etsi utraque unum sunt, tamen, quia et ipsa institutione\nlegis et tempore diuisa putantur et nomine et in\nuetere testamento oblatio pecorum et circumcisio carnis, in\nnouo sola animi fides petitur, nos cognoscamus in nobis quod,\ndum in utrisque testamentis corpore et spiritu, sicut fuit Christus\nin carne, uelut in duobus perfectus homo quaeritur, uetus testamentum\ncastificandi corporis deo et nouum animae institutione\nmancipatur et non dissentaneum sibi sed ratione diuisum\nest, ut, sicut haec duo testamenta deus unus est, sic\nin nobis perfectio boni gloria sit, si castificatio corporis fructu\ndiuinae excolitur uoluntatis, sicut apostolus ait: ecce transierunt\nuetera et facta sunt omnia noua, et alibi ipse ait:\nsicut portauimus imaginem eius qui de limo est, sic\nportemus imaginem eius qui est de caelo. Denique in eo\ntestamento quod prius est, sicut lectio I praesens docet, ut\npercusso Aegypto populus dei in laetitiam transferretur, ad\ncaelebrandum pascha formae pecorum, dies mensuum, tempus\npetitur annorum; in eo autem quod nouum dicitur eiectis in\neuuangelio pecoribus e templo et mundo in crucem fixo\nascendens pro nobis in patibulum Christus offertur illudque pascha\n\n\n\n\n\n\ndomini uocatur, hoc nostrum, ut intellecta dispensatione sermonum\nomne quod fit et factum est in salute hominum\nintellegamus\nostensum, ut natura corporis quae per apostolum\nfigura mundi et uetus homo dicitur, etsi dei manu facta\nest, tamen, quia terrenae natiuitati limi adpraehensione germana\nest et diebus et temporibus annis mensibus omnibusque\nquae sub sole sunt uitiorum diuisa naturis diuinum genus\nhominum muscipulis terrenae habitationis hebetauit, dicente\nprofeta: corpus quod corrumpitur adgrauat ani\net deprimit terrena inhabitatio sensum multa cogitantem,\nnecessario castigata per legem ueteris testamenti et\noblata in tabernaculum dei nihil iam diebus et temporibus\ndebeat, sed sicut caro Christi consors uirginalis corporis facta\nante conspectum domini formam peccati in se operantis occidat\net sicut in crucem Christi uelut agnus perfectus masculus\ninmaculatus cum uniuersa uitiorum abolitione moriatur, sicut\napostolus ait:\nChristo adfixus sum cruci et uiuo iam\nnon ego, sed uiuit in me Christus. Qui enim haec intellegit,\nconfirmatus ad fidem et consepultus Christo in baptismum\nper mortem, absolutus diebus temporibus mensibus\nnumerum dei meretur esse non saeculi et ea quae uiuunt terraena\ndespiciens ambulans in carne nec secundum carnem\nmilitans pascha fit domini et regeneratus in nouo testamento\nconsimilatus corpori dei, ubi se in olochaustum obtulerit deo, tunc\n\n\n\n\n\n\nin eo quod patiebatur pascha suum Christum inmo;latum\nesse cognoscit, dicente Paulo: si conplantati facti sumus\nsimilitudini mortis eius, simul et resurrectionis erimus,\nscientes hoc quia uetus homo noster simul cruci confixus\nest, ut destruatur corpus peccati et ultra non\nseruiamus peccato, et alibi ipse: quod enim mortuus\nest peccato mortuus est semel, quod autem uiuit uiuit\ndeo. Denique deus noster adsumens carnem, formam in se dei\net hominis idest diuinae animae et terrenae carnis adsig,\ndum aliud ex his peccati formam, aliud diuinam ostendit esse\nnaturam, illudque arma iniquitatis peccato, hoc iustitiae\narma demonstrat in salutem nostram uerbum caro factus, dum\ninuisibilis cernitur, innascibilis nascitur, inconpraehensibilis\nadtinetur, dum moritur homo resurgit ut deus et nunc tristem\nsibi animam usque ad mortem quasi timens queritur, nunc\nultra humanam confidentiam sessurum se ad dei dexteram\nprofite[tur, nunc auferri si possibile sit calicem expetit passionis,\nnunc confidenter tamquam acceptum de patre bibiturum\nse eum esse contendit, nunc relictum se in passionibus a deo\ntamquam homo queritur, nunc confitenti latroni tamquam deus\nparadisum pollicetur; dum filius dicitur et Ioseph pater non\nest, dum filius dicitur et Maria uirgo ante conceptum uirgo\nconcipiens et edita carne saeculo datura miraculum uirgo post\npartum,\nquoniam inter ista tam diuersa, tam dissona secundum\nintellegentiam humanae creaturae non conueniret uirginitas\npartitudini, aeternitati mors, adhortationi diffidentia, trepidatio\n\n\n\n\n\n\n\n\nlibertati, dum aliud secundum spiritum promptum, aliud\nsecundum carne infirme demonstrat: sic se pro hominibus\npatientem intellegi deum uoluit in carne, ut, si sensus quaeratur\nin nobis: unus deus est, si sermo: unus est Christus, si opus:\nunus Iesus, si natura quaeritur: I filius est, si principium quaeritur:\npater dicitur, si creatura: sapientia est, si ministerium:\nangelus, si potestas: homo, si dignatio: filius hominis, si quod\nfactum est per illum: uita est, si quod extra illum: nihil, \nsic uniuersa disponens, ut, cum unus esset in totis unum in\nse uolens hominem, aliud genus perfecti operis scrutator eius\nhabere non posset, nisi ut unum eum deum crederet, quem\nomnipotentem in se quod est et quod dicitur inueniret. Nec\nenim putetis pertinere ad contumeliam uerae diuinitatis,\nsi commendans\ncaritatem suam in nobis deus et infirmitates\nnostras pro nobis portans sic terrenae natiuitatis oblationes\npetit, ut in nullo se secundum mundi aelementa discernens,\nin quantum terrenae mentis amplexu potestas aeternae infinitatis\nexcederet, conprobaret, sed ut per haec intellegens deum\nfides constans captiosas mundi et inutiles respuat quaestiones\net pecca quod in nostro mortali corpore operatur\nagnoscat et ipse se homo diuidens, deo in se cuncta monstrante,\n\n\n\n\n\n\n\n\ndepraehendat, quid ad distruendum opus mundi castigato corpore\nin crucem figi (oporteat), quid inmaculatum in se deo\ntribui, quid, quia diuinum habitat in nobis, inpassibile seruari,\nut, sicut supra diximus, corpore anima et spiritu triformi\nin deo opere perfecti adinpleamus quod scribtum est dicente\nPaulo:\nsicut exhibuistis membra uestra seruire inmunditiae ad iniquitatem, ita nunc exhibete membra uestra\nseruire iustitiae in sanctificationem, quoniam stipendia\npeccati mors est, gratia autem dei uita aeterna\nin Christo Iesu domino nostro.\n\n\nEt ideo intuentes in uobis omnia, quamuis dispensationem\nmundialium rerum alterutro naturae suae motu speciosa conmendet\noperatio, tamen, quia totius creaturae sensum longe necesse\nest ad gloriam praecedat operator, scitote quia nihil in I\nhuiusmodi pro se deus aeguit, sed, quia homine decepto diuinorum\noperum simplicem dispositionem loco tempore numero die\nmense ratione diuisam daemoniaca idolorum natura confuderat,\ndum incertorum deorum familias introducens incommunicabile\ndei nomen diebus mensibus pecoribus uolucribus lignis et lapidibus\nadscribit eratque tale fidei bellum, ut relicto tanti\nmuneris deo corporeas creaturae conspicabilesque formas in ae\nterrenis et caelestibus adorarent, dicente de his apostolo:\neuanuerunt in cogitationibus suis et obscuratum est insipiens\ncor eorum et commutauerunt gloriam incorruptibilis\ndei in similitudinem imaginis corruptibilis hominis\net uolucrum et quadripedum et serpentium, necessario\ndeus noster religiosae sententiae modum temperans, ut\n\n\n\n\n\n\n\n\narduum diuinae intellegentiae iter uelut cliuo molliore leniret,\nprimum per I Moysen data lege, prohibens omne idolum quod\nesset in caelo siue in terra siue in aquis, detestans militiam\nprincipatum saeculi quae operatur in cogitationibus nociuis\net castificans in his opus carnis, ne quid homo extra unum deum\nuelut deum uellet, praecepti fine conpescuit et, cum unumquid\nin sacrificium peteret, occidi non pecorum sanguinem uoluit,\nsed occidi in nobis ea quae uitiorum natura idolicis in carne\nformis occupauerat, dicente de huiusmodi apostolo:\nnon quod\nidolum sit aliquid, sed quae sacrificant daemoniis\nsacrificant et non deo, ut his scilicet in homine correctis\npost ipse bonorum natura facturam uelut perfecti hominis locum\nuterum uirginalis carnis ingressus idolorum formis in pecoribus\noccisis suum sanguinem in redemptionem humanae expiationis\nofferret et conceptione partu uagitibus cunis omnes naturae\nnostrae transcurrens contumelias mundo in cru fixo saluato\nin se et per se sibi homine gauderet. Nam quod primus\nmensis petitur in pascha, non ut adtendatur mensis, cuius\nnumerum constat cum saeculo numerabili esse periturum, sed\nquia omnium creator in totis est, agnoscatur quod scribtum\nest: primitiae omnium Christus, et de propiato inimici\ntransitu, ubi primus mensis ad inmolandum petitur, ibi, quia,\nsicut scribtum est, numerus hominis numerus est bestiae,\nopus mundi et na in nobis prima uincatur et deo potius\nincipientes quam saeculo debere quod nascimur intellegamus\n\n\n\n\n\n\n\n\nhunc esse primum mensem et diem nostrum, non in quo apparemus\nin saeculum, sed in quo deuicto Aegypto idest repudiato\nmundo diuina in deum natiuitate reparamur. Adtendi\nautem lunaris ideo cursus iubetur, non ut in eo obseruatio religionis\nsit, sed, quia in ea quae uidentur omnis homo uincitur\net germana aelementis caro diebus et tem oblegata\nrectores orbis terrarum deos aestimat, necessario aelementorum\ncircumscribta per deum numeri intellegatur natura et, quod\nminuitur aut crescit, primum potestatis suae non esse credantur\nquae uoluntarii operis non habent libertatem, post sapientiae\nsaecularis institutione reiecta corpore anima et spiritu in quibus\nhomo uincitur triformi decalogi in nobis lege reparata mensis\nfiat domini et natiuitas tempore\ncircumscribta uincatur in\nnobis, quoniam, sicut scribtum est, constitutis terminis gentium\nsecundum numeros angelorum, cum decada saeculi\nuincitur, dominicae decadae mandata reparantur, et inde est,\nquod in mysterio domini aut decimae fructuum petuntur in\nlege aut in uincendo Aegypto ad praeparandum pascha mensis\ndecima postulatur, quoniam qui in tribus potens initium medietatem\net consummationem mundi in se operantis evice, non\nut oblegaretur tempore uenisse se, sed ut uinceret recognoscit et\ncredens aeternis intemporabilis factus intellegit quod omne quod\nsol diei luna nocti minuitur aut crescit non inperium captiuitatis\nnostrae, sed operabilis constitutio sit naturae, totumque\nquod uiximus reuertentibus nobis ad genus nostrum uocabitur\npascha domini, non opus mundi, sicut scribtum est: ego creaui\nomnem militiam caeli et non iussi, ut adoraretis ei. II\nQuod autem agnus inmaculatus anniculus ex agnis et haedis\npetitur adsumptus, ut, sicut scribtum est, imitantes opus\nChristi malitia paruoli et inmaculati legem domini\ninbuentes operemur et, dum homo deo redditur, totius mundi\nin anno numero deuicto innumerabilis Christi natura teneatur\nsicque ex agnis et haedis idest ex duobus in unum hominem\nnouum corporis et spiritus castificatione suscepta pascha domini\net pascha nostrum hoc est Christus in homine et homo in.:.\ninatur in Christo et adinpleatur quod scribtum est: qui sanctificat\net qui sanctificatur omnis ex uno. Quod autem\nexpiatio domus petitur, non domus manufactae, quae ipsa temporis\nuetustate decidua est, emundatio postulatur, sed sicut\nscribtum est: quae domus nos sumus, si usque ad finem\ninculpata fidei uirtute nitamur, nec liminaria uel postes\nlignis et lapidibus instructa occisi pecoris uult deus cruore contingi,\nnec enim de talibus cura est deo,\nsed dicente\nPaulo: omnis uiri caput Christus, Christi autem caput\ndeus mysterium futuri baptismatis diuini sanguinis effusione\nditandum prophetat in nobis, ac, sicut iam alii cognouistis, alii\nut cognoscatis optatis, omnia [in] quae uidemus audimus oramus\naut loquimur uel in postibus aut in liminaribus animati corporis\ndata uult in introitum diuini sermonis aptari idest non in uagos\nsaeculi errores rapi, sed consignantibus j nobis in gloriam crucis\nChristi uelut sanguine inmaculati agni diuinae passionis testificatione\nsignari, ut ambulantibus nobis in nouitate uitae et\nnon in uestustate litterae acceptum in uictoria a nobis\ncorpus non appelletur iam terra saeculi sed domus dei nec\nfornicationis habitaculum sed imago corporis Christi.\n\n\n\n\n\n\n\nPropter quod et uos intellegentes quoniam lex spiritalis\nest, nos autem carnales, uenumdati sub peccato,\ncastificate\nanimas uestras ad obaudiendum et offerte uos\ntamquam spiritales hostias, acceptabile sacrificium placens\ndeo, et intellegentes praesentem lectionem non lumbos corporis\npraecingatis, sed, sicut apostolus ait, praecincti lumbos\nmentis uestrae sobrii in omnibus perfecte credite in\nquo signati estis spiritu et uelut mundantes domum dignum\nmandatis dei carnis uestrae habitaculum praeparate, ut delegatas\nin pascha I domini uigilias imitantes conuersantes in\nignorantiae nocte peruigeletis ad deum et omne quod offertur\na uobis, priusquam dies domini mane ueniat, consummatis,\nac, si non statim possibile est consummare quod uultis, uicinum\nproximum idest cohabitantem uobiscum intellegentes\nspiritu in auxilium perficiendi operis aduocate, quoniam, sicut\nPaulus ait, ipsius est et uelle et operari in nobis et perficere.\nEt sicut praesens lectio ait dicente domino: et erit\nin testimonio sanguis quem in postibus et liminaribus\nposuistis; ego enim uidens sanguinem hunc protegam\nuos nec erit plaga exterminii in uos, cum percutio terram\nAegypti, sic nos adueniente in iudicium domino ipso testimonium\nreddente pro nobis et in cordibus nostris clamante: abba\npater non cum hoc mundo damnemur, sed signati frontibus\npraetiosi sanguinis testimonio absoluamur in Christo.\n\nInter quae omnia, licet aper scribturae dei loquantur ad uos,\ntamen, quia et ego testis uester habeor in Christo Iesu, consilium\ndo tamquam misericordiam consecutus a domino,\n\n\n\n\n\n\nut exsuentes ueterem hominem cum omnibus actibus et\nconcupiscentiis suis facti pascha et in diebus septem, quibus\naut inchoatur mundus aut agitur aut finitur, sine fermento\nidest sine uitio sinceres idest azymi et diebus saeculi nil\ndebentes, naturam in uobis dei custodientes et legem idest\ncarne domini uiuamus et sanguine,\nut, cum uenerit in iudicium\ndeus, sicut in apocalypsi legitis, non numerus bestiae nec\nmesura saeculi simus, sed, in quibus etiam Iohannem fleuisse\nlegitis de signatis signaculis septem, uelut liber doctrinae\ncaelestis habeamur et inter duodecim milia signatorum\npatriarcharum numeris mancipati non numerus bestiae\nsed mensura hominis quod est angelus nuncupemur, adinpleto\nquod dominus in euuangelio ait: I filii huius saeculi\nnubunt et nubuntur, generant et generantur, filii autem\ndei neque nubunt neque nubuntur neque generant neque\ngenerantur, sed similes sunt angelis dei.\nDauid sanctus magisterium diuinae instituens eruditionis et\n(in)dissolubilis uerbi in hominibus constituens fundamentum,\ndum omne in se in quod electus fuerat exultat, primi psalmi\nopus dirigens et diuinae naturae ostendit gloriam et uiuendi\nomnibus posuit disciplinam dicens: beatus uir qui non abiit\nin consilio inpiorum et in uia peccatorum non stetit\net in cathedra pestilentiae non sedit. Cui necessario\npsalmo, quia primus est omni principium est, titulus in\nsuperscribtione non ponitur, quoniam qui id quod primum fuit\nnouit et ita non fecerit, possidentis peccati titulus non tenetur,\nsicut scribtum est: quis enim uocat per se uocitum? et\nalibi: iusto lex posita non est. Quod quamuis profeticus\nsermo deo soli qui solus hoc potuit adsignet, tamen et nos ita\ndeo Christo seruire persuadit, ut peccatorum nube detersa\net Christi in nos natiuitate reparata,\nsi Christum omnium scimus\nesse principium et hominem Christi agnoscamus habitaculum,\ndignum tali habitatori domicilium praeparemus quod\n\n\n\n\n\n\nnon ambitionis saecularis error inclinet aut concupiscentia deprauet\naut auaritia decoloret, sed quod perennis uitae splendore\nditatum et Christi dei templum et legis testamentum et saluatoris\ndignum inuenietur habitaculum dicente Paulo: templum\ndei estis et deus habitat in uobis, et alibi: scitote quia,\nsi I quis uiolauerit templum dei quod estis uos, disperdet\nillum deus. Quod intellegentes scimus quoniam\ntemplum dei sumus et deus habitat in nobis; maior metus\ncriminis est et euidentior poena peccati eundem cotidianum\ntestem habere quem iudicem illique debere mortem quem uitae\nintellegimus auctorem. Omnes enim corpus Christi sumus et\nmembra ex parte; nam quod renascimur in salutem, misericordiae\nest, non naturae,\nut, si natiuitate carnis adstricti et\nmundialis mali uitiis obligati peccatorum uiam et consilia non\neuasimus inpiorum uel baptizati in Christo Christum induentes,\nita perennis uitae sequamur heredem, ut nec cui\nrenuntiauimus inueniamur participes nec cui credimus infideles.\n\nEt ideo profetici sermonis intellegentes eloquium estote tales,\nquales uos pater deus fecit, estote tales, quales uos manus\npatris instituit, quoniam imago et similitudo dei, quod estis\nuos, corruptelae inlecebras I et blandimenta non quaerit, omneque\nimpiorum consilium et peccatorum uiae, cathedrae pestilentiae,\ncorruptae carnis astutia et polluti corporis officina, sicut\nscribtum est: corpus quod corrumpitur adgrauat animam\net deprimit terrena inhabitatio sensum multa\n\n\n\n\n\n\n\n\ncogitantem. Haec est enim modulatio cupiditatis, irae ictus, pollicitatio\ninsanabilis, arma serpentis, calliditas inimici, adulatio\nextrarii, subiugatio nostri, corruptela sui. Per hanc expugnator\ninimicus\nartes suas inserit et insidiis suis per occulta fallentibus\nzabolus obrepit, dum percutit ut terreat uel dum blanditur\nut fallat. Sic denique apostolus Paulus, quid ipse uellet\nostendens et quid ne fieret repugnaret, dixit: uideo aliam\nlegem in membris meis repugnantem legi mentis meae\net captiuum ducentem me in lege peccati, et alibi: scio\nquia non inhabitat in me, hoc est in carne mea, bonum;\nnam mente seruio legi dei, carne autem legi peccati.\nSic et profeta de hoc loquens ait: in montem altum ascende,\nqui euangelizas Sion; exalta uiribus uocem tuam qui\neuangelizas Hierusalem; exalta, ne timeas; dic populo\nhuic \\'omnis caro ut faenum et omnis gloria hominis\nut flos faeni; aruit faenum et flos decidit, uerbum\nautem domini manet in aeternum.\\' Et alibi ait: ego stabo\nsuper speculationem meam, ut uideam et audiam, quis\nloquatur in me et quid respondeam in accusatione\nmea; et alibi:\naudi, populus meus, qui beatificant UOS\nseducunt uos et semitas pedum uestrorum conturbant.\nQuorum si naturam intellegimus et uitiorum consortium non habemus,\nnecessario regnum quod caro et sanguis non percipiet,\nconsequimur. Sic denique Rebecca ad fidem mysterii\noperantis electa duorum in utero suo populorum pugnas uidens\n\n\n\n\n\n\nEsau dolore partus sui edidit, qui primitiua sua perderet, et\nIacob protulit in salutem, quem Christus faceret heredem. In I\nquo et uos, dilectissimi fratres, tamquam fideles serui et, sicut\nscribtum est, fili dei et coheredes Christi operantes in testimonio\nloquendorum castificate animas uestras ad obaudiendum\nfidei nec configurantes uos ignorantes uitae\ndesideriis in quibus erubescitis stipendia uellitis accipere\npeccati, sed iter psalmidici sermonis intrantes ambulate\nin lege domini, ut tamquam lignum quod plantatum est\niuxta decursus aquarum diuinorum\nsermonum fontibus inrigati\nuirentis intellectus palmites proferatis maturos et permanentes\nhonestae uitae fructus, quos non corruptibilis habitaculi\nuoluptarium tempus eduxit, sed quos diuini sermonis\neruditio fecundarit, ut non decidentibus foliis mandatorum\nperpetua luce contecti peccatorum supplicia respuere et requiem\npossimus habere iustorum per Iesum Christum.\n\\'Domine, quid multiplicati sunt qui tribulant me?\nmulti insurgunt aduersus me\\' et reliqua. Licet psalmi titulus\ngestorum ordinem teneat, cur Dauid sanctus animi a facie\nAbessalon fili declinauerit, nobis tamen caelestia opera dicentibus\nnon rerum carnalium perscrutanda sunt, ut inuenta in\nsecretum inquisitionis indagine inuenti praemia operis adsequamur,\nsicut scribtum est: quaerite, inquid, et inuenietis, pulsate\net aperietur uobis, et alibi: I omnia possibilia cre\ndenti. Acta itaque per speciem per fidem colligere debemus\net uisibilia opera inuisibili mentis indagare secreto. Omnia enim\nin figura gesta apostolus adseuerat et nostri typum anteacta\nmonstrare, ut opus laboris per scientiam legis inluminet,\nquos ignorantia tenebris ante uelabat, ut apostoli ad Efesios\n\n\n\n\n\n\n\n\ndictum est: eratis enim aliquando tenebrae, nunc autem\nlux in domino; ut fili lucis ambulate. Agere ergo nos\noportet excubias,\nqui iunctus est, qui si temporis mutatione\ncorrumpitur, sed in dies ille renouatur, ut non quae in oculos sed\nquae in mentem ueniunt magnifica ducamus, non studentes corporalibus\nsed spiritalibus, laborantes, ut apostolus Paulus, electum\nuas Christi, gentium doctor, ponit et dicit: lex, inquid,\nspiritalis est, ego uero carnalis, et beatissimus Petrus:\nomnis, ait, profetia uel scribtura interpraetationem\nindiget. Hinc nobis nocte ac die in dominica le meditatio,\nhinc in eam, quantum meriti est, curiosae mentis intentio,\nhinc nostri agnitio, hinc fiducia gloriandi repudiare quae\ncarnis sunt et elegere quae spiritus, argutiam cordis in agnitionem\nueritatis intendere, praeceptorum caelestium secreta cognoscere,\nutilitati animae, dum tempus sufficit, prouidere. Unde\nmihi, fratres, sacrae lectionis prouidentiam curiosius intuenti\nnon (in)merito per profetam ordo psalmorum digestus uidetur\nnec incondite quae spiritus dei dictauit exposita,\ncum rudem\nhominis natiuitatem simplici innocentiae puritate formatam\n\n\n\n\n\n\n\n\nparem beatis, si in his maneat, ostendit dicens: beatus uir,\nqui non abiit in consilio inpiorum et in uia peccatorum\nnon stetit; secundo incorporatum inuidiae uirus exspauit, cum\nait: quare fremuerunt gentes et populi meditati sunt\ninania? hoc in tertio odium fili in patrem docet a nobis nasci,\nquae nos persequantur ostendens. Tum et illud, I carissimi:\nsensum legentis admonuit et sollicitam mentem ueri inquisitione\ntardauit, cum in principiis posuit, quae regni sui fine\nperpessus est, profetiam credo uitae hominis aptando et saecularis\nmali circumscribendo naturam. Formae uel aetatis ignorantiae\niactata turbinibus peccatis acerba sunt, tranquillo aeui\nfiunt scientiae emendatione matura, pro quibus idem praecatur:\npeccata, inquid, iuuentutis meae et ignorantiae ne memineris,\ndeus;\net apostolus ad libertatem iustitiae nos excitans\npeccati in nobis redarguens seruitutem sic ait: cum\nenim serui essetis peccati, liberi fuistis a iustitia;\nquem ergo fructum habuistis tunc in his in quibus\nnunc erubescitis? Tertius enim hic psalmus est, utAbessa.lon\ntertius filius inpius crudelis iniustus, qui occiso fratre ueniam\nconsecutus religiosum et indulgentissimum patrem bello persequi,\nregno exuere, uita priuare conatus est. Quae omnia ad\nnos formam arbitror esse referenda nobisque contraria,\nquae a nobis generantur, existere. Hinc prima inlecebra nutrit\n\n\n\n\n\n\nreatum et apparentiae malum occasionem praestat inimico;\ntum in decliue scelerum inpulsu uoluntatis urguetur et homo\nidest filius perditionis ostenditur. Prima enim concupiscentiae\nculpa est, secunda uoluntatis adiectio, tertia desiderati\noperis inpletio. Quae e contrario in operibus bonis lectione\ncognoui|| muscognoui|| mus||(cognoui|| musmuscognoui|| mus) ...\n\n\n\n.\n.\n....... facere non posse monstraret, sicut profeta ait: quis\nsapiens et percipiet haec et intelleget et sciet ea? quia\nrectae sunt uiae domini et iusti ibunt in illas, inpii\nautem languiscent in eis. Propter quod et uos induti fidei\narmis castificate animas uestras ad obaudiendum per\nspiritum et aedificantes uos in templum domini caritatem\nin fraternitate simplicem in gloriam diuinae\ndilectionis adhibete, quoniam sic scribtum est: omnis\ncaro ut faenum et omnis gloria hominis ut I flos faeni;\naruit faenum et flos decidit, uerbum autem domini\nmanet in aeternum, ut in euuangelio ait dominus: intrate\nper angustum ostium, quia dico uobis multi quaerunt\nintroire et non poterunt. In quo non quod angustus sanctorum\nconstituatur ingressus, sed quia omnis amicitia mundi\ninimica est dei et humana natura facilius oblectatione quam\nlabore suadetur, nos intellegamus quod, ubi rerum praesentium\nuoluntas quaeritur, futurae uitae promissio non habetur.\nSic\n\n\n\n\n\n\ndenique in euuangelio gratior est dracma pauperis; requietio\nAbrahae sinus dicitur et Finees; inmisericordis diuitis gehennae\nignis habitaculum repperitur, non quod absolute diuitibus\npoena ponatur et reuertendi ad dominum desperatio constituta locupletibus\nsit, sed quia nihil in principiis statutum est nec ullus\nper praerupta conscensus est, sicut apostolus ait: diuitibus\nhuius saeculi praecipe I non superbe sapere neque sperare\nin incerto diuitiarum, sed diuites esse in operibus\nbonis, ut, dum per elemosynas et bonam uitam tendendi ad\ndominum iter facimus, tamquam subtractis paulatim gradibus ad\nea quae sunt summa ueniamus.\n.\nProfetici historia sermonis diuinis inbuta uerbis et pronuntiantis\ntituli uelut propositi thematis gesta disponens non memoriam\nmortalium temporum, quae conhiuentia humano sen- 5\nsui fortuitis semper motibus in aliquid existunt, tamquam\nad doctrinam publicae opinionis eloquitur, sed referens gesta\nregnorum, dum alter alium ut uincat inpugnat, hoc quod unicum\nin nobis profetici operis munus est docet post euasio eorum\nquae sunt in mundo in cupiditate perditae uitae inter tot bella 10\nuitiorum conscientiam ab omni culpa liberam conseruare et sic\ntanti muneris deum parentemque debere cognosci, ut, qui omne,\nquod profeta in persecutione sustinuit et Christus deus in passionem\nsuam uicit, ad doctrinam nostram scribta esse\ncognouerit, utili ac necessaria ad intellegendum mandatorum 15\nuia nitens inter tot inexploratas humanae uitae molestias et\nindignas\ndeo saeculi mensurabiles pugnas luricam iustitiae, confidentiae\ngaleam, scutum aequitatis et, sicut scribtum est,\ngladium ex utraque parte acutum diuini oris adsumat et\n\n\n\n\n\n\n\n\nindutus fidei armis studio animi flagrantis (in)census disruptis\nsaeculi uinculis totum se diuinae unde profectus est\nnaturae e deo Christo, cuius similiter debitor et imagini testis\nest, reddat intellegens quod inter diuinorum deambulacra uerborum\nomnis scribtura homo I totus est, euuangelico sermone\ntestante omnem narrationem rerum in nobis fuisse conpletam,\nsicut et Paulus ait: siue Paulus siue Apollo siue\nCaefas siue mundus siue mors siue uita, omnia uestra\nsunt, uos autem Christi, Christus autem dei; quoniam\nin quorum exemplarium uiuentes in saeculo siue instituto bonae\nindolis siue cupiditate uitae praeuaricantis intramus, eorum post\nmortem siue in gloriam consortiis congregamur ...\nEt ideo qui conuersus ad fidem Christi prima media postrema\nomnia quae per dominum facta et quae post sunt futura cognouerit,\nnecessario temporaria de perpetuis, falsa de ueris et segregans\ncaduca de certis, ubi se di uinum genus uiderit, unum et\nindifferentem sibi deum retinens in ea quae neque in exordio\nneque fini obnoxiantur exultat; sed omne quod Dauid sanctus\ninter incerta certaminum et alienigenorum excidia bellorum confidens\ndeo egit, non tamquam memoriale sae scribtum accipit,\nsed quid in nobis partim nostro partim corporis metu\ncotidianorum bella peccaminum et saecularium uarietas uoluntatum,\ndum pro certis incerta sectamur et inter aliena contendimus,\nualeat recognoscit, dicente ipso Dauid in psalmis:\n\n\n\n\n\n\ndomine, ab occultis meis libera me et ab alienis parce\nseruo tuo, quoniam iniquitatem meam ego agnosco et\npeccatum meum contra me est semper. Omnia enim,\nquae uel gesta uel scribta sunt, ideo sic scribta sunt,\nut dei sensus uisibilibus inuisibilia demonstrans aptissimo\nad humanam intellegentiam sermone loqueretur omnisque\nhomo qui deum uellet, quidquid in electione populi patriae profetarum\nloco tempore die mense oblectatione certamine acceptabile\nin scribturis deo cerneret, si se per ea quae sunt per deum\nprouisa disponens ad opinionem religiosae intellegentiae profecisset,\nomne quod scribtum est de se I scribtum esse\ncognosceret et ambulans in nouitate uitae, siue quid potestatibus\ndaretur aut regibus, unicum hoc profeticis uocibus\nadpraehenderet quod quidquid amicum saeculo est Christo inuenitur\ninimicum, dicente apostolo: omnis amicitia mundi\ninimica est dei, et iterum: omnis concupiscentia carnis\net uoluntas oculorum et ambitio humanae uitae non\nsunt de patre sed de hoc mundo sunt et mundus praeterit\net concupiscentia eius,\nuerbum autem domini\nmanet in aeternum. Quamuis enim humani intellectus infirmitas\ncogat profetici sermonis eloquia rerum species terrenarum\ntamquam superiorum uirtutum indices quaerere, ut uisibilium\nconsuetudine familiariter admonente in insolitos sensus humanae\ninbecillitatis angustias religiosa discendi exspectatione laxemus,\ntamen ipsa natura nos docet quod haec sunt quae conuer.\n\n\n\n\n\n\n\n\nad fidem aut pugnant aut dominantur in nobis tribulatione\nformidinum seu adolatione felicium, (ut) quae distrucximus\ninstruentes ad ea quibus renuntiauimus reuertamur, quoniam\nnihil interest diabolo, utrum metu malorum an persuasione\nfelicium alienatae a deo uitae peccati occasio et materia praestetur,\nnisi quod iam in captiuitatibus nostris tolerabilior est\nconsuetudo miseriarum quam ruina felicium,\ndicente de hoc :\nprofeta: audi me, populus meus, quoniam sicut exactores\nuestri circumscribunt uos, ita et qui beatificant uos\nseducunt uos, ut semitas pedum uestrorum conturbent.\n\n\nEt ideo Dauid sanctus titulum psalmi in doctrinam conuersorum\npositi post deuictas duas Syrias in exultationem\ntriumfantis inducit, ut, qui titulum psalmi in doctrinam positi\net gratulationem Dauid inter bella saluati in intellectum profetici\nsermonis agnosce, diuinae intellegentiae opus moliens\net uoluntatum suarum in se uidens bella humanae inbecillitatis\nrespueret errores et duas Syrias hoc est duo peccaminum principia,\nquod aliud animi aliud corporis officio datur saeculare\naliquid uelle uel facere, deuincens indutus, sicut scribtum\nest, fidei armis uitiorum ageret triumphum et dedicatae in\nChristo conuersationis inmarcescibilem coronam uelut quibusdam\nuictricis militiae stipendiis mereretur,\nquoniam haec :\nperfecti boni gloria est, si, sicut scribtum est, castificatio\ncorporis pretio excolitur uoluntatis. Denique dum nullus aput\nnos infinitis finis est et fixo in lubricum gressu modum non\n\n\n\n\n\n\nconstituimus incertis, cotidianorum in nobis fieri bella certaminum\netiam apostolicis uocibus edocemur dicente ad nos Paulo:\ncaro concupiscit aduersus spiritum, spiritus autem aduersus\ncarnem; haec inuicem sibi altercantur, ut non\nquae uolumus faciamus, et quia I humanae intellegentiae\nsensus et ratio communium opinionum non statim apostolici\nsermonis et caelestis consilii capax esset, insequenter apostolus\nPaulus, cur peccantibus nobis deuicta uitiis caro et humanae\nuitae ambitio subiaceret, ostendit dicens: non est uobis conluctatio\ncontra carnem et sanguinem, sed aduersus\nprincipes et potestates mundi huius rectores harum\ntenebrarum,\naduersus spiritalia nequitiae in caelestibus;\nsicut et Iohannis ait: uidi tres spiritus inmundos\ntamquam tres ranas exeuntes de ore pseudoprofetae\net de ore bestiae et hii sunt tres spiritus daemoniorum\nqui procedunt ad conturbandos reges terrae, et iterum\nipse Dauid quid in nobis pugnaret ostendens ait: domine,\niniquitatem meam ego agnosco et delictum meum\ncontra me est semper, et apostolus de eo loquens ait: unde\nbella, unde rixae in uobis? nonne de uoluntatibus ues-|\ntris, quae militant in membris uestris? ut, qui diuinorum\npraeceptorum in se opus uellet, uniuersa in se uitiorum bella\ndeuincens non solum carnis sed et cogitationum idest spiritalium\nnequitiarum concupiscentiis abstineret et gentilium\ndaemonum in se ueneficia despiciens, cui tributa peccaminum,\ncui stipendia uitiorum, cui timores formidinum, cui honores praetereuntium\ndignitatum deditus saeculo homo deberet,\nagnosceret\n\n\n\n\n\n\n\n\net repudiatis omnibus quorum finis mors est et in quibus corripitur\nedoctus, totum se debens deo, factus ipse quod psalmus\nest in exultationem psalmidici sermonis intraret dicente Dauid:\ndeus, repulisti nos et distruxisti, iratus es et misertus\nes nostri. In quo tamen sermone psalmi ultra naturalis intellegentiae\nsensum mens ad deum conuersa prouehitur et unicuique\nintellegenti se incorruptae beatitudinis per haec cam\naperitur. Libet enim hoc loco in tali sermone psalmi aduersus\ndiaboli insidiantis astutias libera saluati in Christo hominis\nuoce clamare: ubi est, mors, aculeus tuus? ubi est, mors,\nuictoria tua? ecce deus, dum corripit, diligit et erudit\npotius peccati agnitione quam plectit, et, cum alia tua non sit\nnatura, nisi aut in peccati mala cogere aut post percussum\ncaptum ueneno in ea quae ipse persuaseris perurguere, Christo\ndocente cognoscimus quod baptizati in Christo,\ncum in his\nquae sunt deo aliena distruimur, in ea quae sunt nobis propria\nreformamur et quod usque ad finem peccantibus poena\nest et conuersis nobis in redarguitione doctrina est, ipso Dauid\ndicente: quis similis tibi, domine? quia ostendisti mihi\ntribulationes et conuersum uiuificans docuisti me, et\niterum Eseias ait: domine, in utero accepimus et parturiuimus\nspiritum salutis quem dedisti super terram.\nIn quo quamuis nos ipsi probemus in nobis, qualis esse I homo\ndebeat qui in nouam natiuitatem per fidem uiuens sensum\nsuum ad ea quae dei substantiae sunt digna moderetur, tamen,\nut scribturarum dispositio ad intellegentiam nostram factorum\nexemplis tamquam incorruptis testimoniis uteretur et caritatem\ndei commendans in nobis conpugnantes rerum mortalium in\n\n\n\n\n\n\n\n\n\n\n\n\nnobis opiniones facilius ostenderet, si dictus uerborum formis\net rerum parabolis adprobaret,\nsic Rebecca, felicis mater uteri\net diuinae promissionis decreta parturiens, conluctantia inter se\nmundi et dei in nobis opera demonstrans, dum pugnantiam\nuiscerum inpatienter acciperet, in profetiam liberi doloris erupit\ndicens: quo mihi ista, si sic sunt? Cui uox domini respondit\net docuit: duo populi sunt et duae gentes in utero tuo.\nDe quo et apostolus Paulus manifestans enarrans ait: uideo\naliam legem repugnantem in membris meis legi mentis\nmeae et captiuum ducentem me in I legem peccati, et,\nut in duabus gentibus et duobus populis, quid populus et gens\ndei, quid uitiorum populus esset, ostenderet, ueterem a nobis\nhominem exui cum omnibus actibus et concupiscentiis\nsuis et in nouum nos uoluit reformari dicens: sicut portauimus\nimaginem eius qui est de limo, portemus imaginem\neius qui est de caelo, ut qui se diuinum genus\ncrederet ea quae sunt terrena despiciens sequens Christum in\ncaelestes se glorias consecraret.\nSic duo testamenta ad fidem\nposita, unum seruitutis iugum soluens, aliut gratiae opus diuidens,\nueteris et noui nomen habuerunt, ut in utrisque unus\nhomo positus diuinae in se naturae et terrenae carnis opus\npossidens, quia nulla societas luci cum tenebris, Christo\net Beliae est, id quod erat carnis disciplinae lege cohiberet\net se deo cuius imago et similitudo apparuit non negaret. Sic,\n\n\n\n\n\n\nintellege, ex alia parte maledic disciplina, ex alia benedictionum\ngratia constituta est, ut, quamuis diuersae mansiones\nsint apud deum nostrum omnesque uellit saluos\nfieri et ad agnitionem ueritatis uenire, uestrum tamen\nnullus ignoret quod inter duo regna, inter sinagogam satanae\net ecclesiam mandatorum dei, idest saeculi opera et dei\nuerba, conuersatio uitae nostrae est et hoc quod dei est nostrum\ndicitur,\nillud uero quod saeculi est quia contrarium deo ideo\net a nobis inuenitur alienum, et illud renuntiamus, hoc credimus.\nSicque inter huiusmodi constitutis hinc diuinorum promissio\nmandatorum, inde zabolicae temptationis instat intentio, hinc\nfides Christi, inde saeculi perfidia persuadit, hinc pax patientia\nlonganimitas mansuetudo cetera quae huiusmodi\nsunt, inde ira auaritiae germana, furnicatio amica tenebrarum,\nambitio fortunae suae nescia, diui infelicior cupiditate\ncustodia, furor inperitus deo, oblectatio uentris\net gutturis, gloria pudendorum, oculorum uoluntas\net zabolicae pompae uelut simplex in exspectaculorum deceptione\npersuasio. In quae cum per diuersa homo rapitur,\nuitae et mortis ante nos condicione proposita, tam diu\nin nobis pugnas saeculi et bella nescimus, quamdiu conuersantes\nin (deo), aliena redarguentes, domini uerba teneamus;\nnam si\nquod corripimur agnoscimus et quae sunt aduersa uincamus,\n\n\n\n\n\n\n\n\nnecessario ambulantes in nouitate, sicut psalmi textus\nostendit, uino conpunctionis accepto arcum persequentis\nzaboli et iacula uitamus, agnoscentes quia liberi a peccatis\nesse non possumus, nisi remissione baptismatis et diuinae crucis\nredemptione saluemur. In hac parte psalmidici sermonis, quos\nfides constans ad studium ueritatis uocat, non tantum excipere\nauditu, I sed introspicere sensu conuenit, qualiter ad omnem\nse intellegentiae nostrae inbecillitatem psalmus adcommodet\net dispositione sermonis profetici operis modum temperans\narduum diuinae intellegentiae iter uelut cliuo molliens leniori\nfaciliori instituit ascensu, ut, quia conuersis ad fidem facilius\nest peccatorum suorum mala nosse quam dispensationem diuinae\nin se intellegere naturae promptiusque est homini peccatum\nnolle quam uelle diuinum,\nita in psalmo aptissimus profectibus\nlegentium ordo succederet, ut reseruata in processu psalmi cognitione\nsui deo, qui nisi per se cognitus non est, primum redarguitio\ndomini agnitio peccati diuino muneri faceret ingressum\net, ubi homo naturae suae locus factus quid deus uellet agnosceret,\nsensatae historiae sermo sequeretur dicens: deus locutus\nest in sancto suo, ut qui se sanctificasset deo, loquente in\nse domino, deum loqui audiret in sanc et omne quod in\nhistoriis sanctorum uirtus fecisse putabatur humana, naturae\nsuae legibus metiens inter diuinas professiones habitae de\n\n\n\n\n\n\n\n\nse protestationis expenderet, ut profeticus sermo semel loquens\net duo praedicans exultationem saluati hominis in Christo et\ngloriam Christi in homine triumfantis uelut germanum insigne\ncircumferens ad doctrinam nostrae eruditionis aperiret, ut, dum\nsanctorum gesta cognoscimus,\ntriumphum bonae uitae absoluta\ndictorum dispensatione teneamus. Sicima namque, cuius\ndiuisio gaudium hominis et Christi est, alienigenarum terra\nregionum est, ubi Iacob electi hominis filia praetereuntis iteneris\noccansione correpta, dum oculorum uisibus capta aliena miratur,\net electi generis dignitatem et gloriam uirginitatis amisit, quae\nin uindictam facinoris admissi punita diuiditur et ad testimonium\nmemoriae, ne quid tale dei populus in alienis in, subiugatur.\nEfrem et Manasses duo Ioseph sancti filii sunt\nquos subiugato sibi Aegypto in fecunditatem subolis tamquam\nad fructum perfectae meruit ueritatis. Galaad horum primitiua\npossedit; ex Iuda, unde rex quaeritur, deus natus in carne\nest, et quia Ruth Moabitidis perseuerantia fidei diuinum in conceptibus\ngenus meruit, Moab spei tabernaculum nuncupatur.\nIdumea terra perfidiae est, ubi calciamentum diuini iteneris\nextenditur. Allofili in absolutionem arcae domini deuicto\nDagon idolo diuinis apparatibus subiugantur. Per quae\nuniuersa doctrinae nostrae ratio se tendens opus dei saluantis\nin Christo et sanctificati hominis iter monstrat, quoniam Sicima\nuincitur et tabernaculorum conuallia metiuntur, si credentibus\nnobis nato per uirginem Christo et ea, quae corruptelae\ncausa exstitit, concupiscentiae carnalis natura uinca et\n\n\n\n.\n\n\nredditum corpus non fornicationi sed domino, per immortalia\npraeceptorum uerba diuisum, dignum tabernaculis Christi\net gloriis futurae resurrectionis habeatur. Sicque deuicto mundo\nuelut subiugato Aegypto in Efrem et Manasse laborantibus\ndatur fructus nec alius nisi ex Iuda dux quaeritur, quando\nChristi passione saluatis nihil aliud in ducatum, nisi quod deus\nin carnem uenire uoluit,\ninuenitur nec alia perseuerantibus\nspes est, nisi ut circumuersura mundi idest perfidiae terra\nuincatur, ut calciamento pedum domini hoc est euuangeliopacis\nostenso distruatur Dagon, opus saeculi, et absoluta testamenti\narca, quod nos sumus, Allofilorum aliena suadentium loquella\nsuperetur, (ut), qui ea quae in regionibus posita, in locis\ndicta, in regibus sunt praedicata cognouerit, uitiorum in se loca\nregna regiones disciplinato opere deuin, etsi profetatum de\ndeo intellegat, sibi tamen uelut quoddam uitae exemplarium positum\nrecognoscat, quoniam ab initio usque ad finem uenientes\nin hunc mundum sicut unitis malitiae uiis fallimur, ita unita\nfide et correctione saluamur,\nSancte pater, omnipotens deus, qui multiformis gratiae tuae\ntemplum et dispositae in te ecclesiae tabernaculum formans\ninmensurabilis gloriae extendens mensuras Christo in te auctore\ndocuisti, ut in te uno et inuisibilitatis plenitudo, quod pater\nfilio, et uisibilitas agnoscentiae, quod filius patri in operatione\nsancti spiritus deberet, ageretur, sic in te omni definitae rei\nterminum et infinitorum receptaculum ponens, ut ex te uno\nuenientibus I nobis unum profectum et reuertentibus ad te\nunum aditum in ortum fili in te orientis aperires, et quamuis\nex diuersis uocationum uiis in tabernaculum tuum tenderent,\nomnes tamen uno ingressu ad te Christi operantis intrarent,\nut, cui se ille clausisset, accessum ad te, quia patrem fili in\nfilio et filium patris in patre ignorauerat, non haberet. Tu\nenim es deus, qui cum in omnibus originibus uirtutum\nintra extraque et supereminens\net internus et circumfusus\net infusus in omnia unus deus crederis, inuisibilis in patre,\nuisibilis in filio et unitus in opus duorum sanctus spiritus in-\n20 ueniris, quia tu tibi ad id quod es auctor es et nihil extra\n\n\n\n\n\n\nte quod praestantius tibi uideatur ostendis, et quamuis mens\nnostra inexplicabilis intellegentiae opus moliens intra humanae\ninbecillitatis claudatur errore, unicum tamen de te religiosae\nsententiae modum I profeticis uocibus adpraehendit, quod sic\nte unum deum in omnibus nouimus, ut nullum non in te\nneque ullum extra te locum et facti et operantis habeamus;\nsicque cum habes adque haberis neque extra totum in aliquo\nneque non in omnibus inueniris. In te enim et per te processuum\ntota procuratio: tu animarum pater, tu frater filiis, tu\nfilius fratribus, tu electis amicus, tu propinquantibus proximus,\ntu operatio spirituum,\ntu principium archangelorum, tu angelorum\nopus, tu uirtutificatio tota uirtutum es, per te disposita sunt\nopera cunctorum, tu distincxisti singularum rerum partes et\ninter se elementa conpingens disciplinati operis terminos conlocasti,\ndans in eis spiritum uitae, ut, quae etsi ex se facere\nnil possent, magnitudine tamen operantis animata ministerium\ndeligatae per te seruitutis inplerent. Et posthaec respiciens in\nterram eduxisti animam uiuam; quae I etsi ex se ipsa non\nesset, tamen, ne uacuus esset [et] sermo praecepti, ubi iussio\ntua initium eorum quae non erant fuit, animatione praecepti\nprotulit terra quod ipsa non habuit. Et iussio tua in apparabilium\nfacta natura est, ut ex nihilo opus proferens primum\ninconposita et intenebrata parerent, postea insensibilibus sensibilitatem,\ntenebrosis uisum, brutis odoratum, sonum duris\net obduratis distribueres auditum,\nut ubique te praestans materiam\nrerum, quam iussio protulerat informem, in usum operis\n\n\n\n\n\n\ntui sermo disponeret et unumquid uocans nomine suo, si\nsublimaret erecta, diuexa uergeret, praessa plenaret, aperiret\ncampestria, siluarum tegeret occulta, tibi soli ad agnitionem\nscientiae tuae factorum gloria tota concineret, cui etsi confiteri\nin loquellam muta non possent, tamen dispositionibus rerum\nloquens ratio omnipotentiae testimonium non negaret. I\nIn(?)...............\nbulacra (?) statutum (?) qua.\ncommutationem tibi\ndignam dabimus pro\nanimabus nostris, sancte\npater, omnipotens\ndeus, aut quid est homo\nquod memor es\neius aut filius hominis\npropter quod uisitas\neum, nisi quod in gloriam\ntanti operis emissi\nagnoscimus quia.\nfigmentum tuum sumus\nin operibus bonis\nquae praeparasti, ut\nin illis ambulemus?\n\n\n\n\n\n\n\n\nEt ideo te sensus noster\nloquitur et sermo,\nquia per te inexterminabiles\nfacti, ubi simi ........\n"};

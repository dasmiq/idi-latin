var sequence = {"name":"Ennodius, Magnus Felix. De Vita Beati Antoni Monachi","data":"Vt proeliantes adsurgunt bucinis, ut equorum celeritas ad\npotiorem cursum ferrata calce prouocatur, ita dum maiorum\nuirtus sollicitat, ingenia nouella confortat. qui cana exercitia\net ueterum gesta relegit, ad disciplinarum frugem propositis\nlaudum praemiis inardescit. imago praecedentis gloriae, ut ad\nposteros ueniat, linguarum catena retinetur: non licet per\naetates perire, si quid lectio serenis actibus amica susceperit.\nitaque eloquentiae diuturnitas mortalis naturae sine congressionis\npericulo uincit angustiam, per quam optimorum conuersatio\nipsis decidentibus nescit occasum. restituitur quidem corpus\norigini et destinatus a superis spiritus ad proprium recurrit\nauctorem: quorum tamen probitas libris mandata fuerit, eorum\nuitalis est obitus. dicat forsitan interpres austerior: abiurat\npraedicationis dulcedinem perfuncta mens saeculo et carnis\n\n\n\n\n\n\nuinculis absolutas non desiderat quae inter incerta mundi gessit\nagnosci, sed illos humanus carcer sine libertatis dispendio refudit\nopifici, dum inter polluta gradiens nitorem suum anima\ndeo nostro intenta geminauit et per mandatorum caelestium\nlineas lenocinantem huius lucis non sensit errorem. nobis uero\nista reuiuiscant, nobis profutura seruentur, quibus si ab studio\ndeest sectari meliora, de illorum, qui facem conuersationis suae\npraeferunt, uenire debet exemplo. tu autem, uenerabilis abba\nLeonti, qui id mihi operis iniunxisti, adiuua oratione titubantem\net siccitatem stili sanctarum precum imbre locupleta: facies\nenim, ut confido, meritis praecipuum quod adgredi me ipse\niussisti. pronum est beatudini tuae ieiunam eloquentiam fecundis\ninnocentiae ferculis ampliare: credite mihi, uos respiciet\nextortae aut culpa aut genius dictionis, cuius nisi substantiam\nreligiosa auctoritate firmaueris, uidebitur iudicii tui clauda fides\ndelegisse minus idoneum, cui uenerandi laboris prouinciam commisisti.\nIgitur beati Antoni narraturus insignia primum sancti spiritus\nmihi maiestas inuocanda est, ut qui illum rebus diuitem fecit\nme in his explicandis per linguae frena moderetur et labiorum\nsordes prophetici carbonis diluere maturet incendio, ne conscientiae\nnebulis lucem conuersationis illius aut amplissimis\npauperem faciam laudibus aut infantia arente deuenustem.\nbenedicitur indiuisa trinitas deus noster, qui seruum suum\nAntonium tanta uirtutum dote sublimem circa Danubii fluminis\nripas in ciuitate Yaleria Secundino patre lucis huius ianuam\n\n\n\n\niussit intrare. qui quamuis de splendore natalium conscientiae\niubar hauserit, tamen fulgorem stirpis praecipuae morum\nradiis obumbrauit, uincens decorem sanguinis ingenii claritate,\ndum coruscantem germinis sui lampadam actuum serenitate\ntranscendit, et factus est uictor stemmatis sui, per quod uniuersos\nnascendo superauit. qui dum adhuc de matris penderet\nuberibus, quem praesciuit dei gratia non reliquit, nec passa\nest inopem fauoris existere dispensatio caelestis quem remunerandis\nplenum studiis adprobauit. qui ne sancti instituta\npropositi per parentum blandimenta frangeret, annorum ferme\nocto genitoris tutela nudatus est: mox tamen ad inlustrissimum\nuirum Seuerinum ignara fuci aetas euolauit, qui dum eum\nmulceret osculis, futura in puero bona quasi transacta relegebat.\nfuit enim, cuius meritis nihil esset absconditum. ille\nhunc sibi futurum participem pia ubique uoce praedicabat,\ncredo, ut incipientis tirocinia spes adnuntiata solidaret.\nSed postquam beatus uir humanis rebus exemptus est, Constanti\nantistitis ea tempestate florentissimi iunctus obsequiis\ngloriosis operibus uitae rudimenta dedicauit: qui eum inter\necclesiasticos exceptores caelestem militiam iussit ordiri: erat\nenim uenerabilis sacerdos Antoni nostri patruus. sed numquam\nille magisterii rigorem consanguinitatis lege molliuit\nnec fecit securum de necessitudine discipulum non timere,\ncui gratiam doctoris nisi censura non praestitit. tantus fuit\ncirca sectatorem diligentiae modus, quantum iudicia contulerunt:\nmeritum suum in facie monitoris agnouit. sed iam\npeccatorum consummatio Pannoniis minabatur excidium: iam\n\n\n\n\n\n\n\n\nsuccisa radice substantiae regionis illius status in pronum\ndeflexerat. per incursus enim uariarum gentium cotidiana\ngladiorum seges messem nobilitatis absciderat et fecundas\nhumani germinis terras ira populante desolabat. iam Franci,\nHeruli, Saxones, multiplices crudelitatum species beluarum\nmore peragebant, quae nationum diuersitas superstitiosis mancipata\nculturis deos suos humana credebant caede mulceri\nnec umquam propitia se habere numina, nisi cum ea aequalium\ncruore placassent: cessare confidebant iram caelicolum innocentis\neffusione sanguinis, qui ut in gratiam redirent cum\nsuperis suis, propinquorum consueuerant mortes offerre. quoscumque\ntamen religiosi titulus declarabat officii, hos quasi\nsereniores hostias immolabant, aestimantes quod piorum iugulis\ndiuinitatis cessaret indignatio et fieret materia gratiae locus\noffensae. inter quae temporum procellas Constantius pontifex,\nne quid in mundo haberet subsidii, terra hospitibus deputata\nhumana lege liberatus est.\nPost cuius resolutionem Antonium nostrum famuli ad Italiae\npartes, quibus caelitus fuerat deputatus, Christo duce perducunt.\nprincipe loco Tellinae uallis, quae id sortita est uocabuli,\nlimen ingreditur: quam montium ex utroque latere\nbrachiis fabricata naturae ditat amoenitas et de uerticibus\nfecundis amnium plebe locupletat uber solum, quod auaris\nrespondet iuxta desideria inmoderata cultoribus, non tamen\nita aristis praegrauidum aut dotatum pascuis aut arbustis\nconsitum aut fluminibus laetum, ut non ei plus superuenientis\npersonae gratia praestaret quam ipsius originis uariata\net distincta formositas. illic Mario presbytero, qui spiritibus\ninmundis dominabatur, adiunctus est, quia haec est rerum\ncondicio, ut noui hominis mores diuulget inuenta sodalitas et\n\n\n\n\nqui ignoratur per originem similium clarescat affectu: deprehenditur\nmens secreta per socios et cui non licet ad liquidum\nsuperuenientis aestimare conscientiam conceditur ut de suis\ndeprehendat externos. nam cum eum beatus Marius illis oculis,\nquibus mentes uidentur, inspiceret et interioris decorem\nhominis absconditis percontaretur optutibus, uoluit eum clericorum\nsociare collegio et inter ecclesiasticos coetus praestantem\nmeritis dedicare personam. sed fugit honorem uelut ueneni\npoculum qui semper potentiam credidit subiacere et seruire\npatienter praetulit regali dominatui.\nNe tamen diu humanae conuersationis mixtus inlecebris\nsocietatem contagionis hauriret, elegit secessum haud procul\na beati martyris Fidelis sepulcro, ubi Larius Ionii marmoris\nminas deponit, quando, ne euagetur longius, obiectis ripis\nresistunt frena telluris. illic inserto nubibus uertice mons\ncoruscat, qui sublimitate sua uincit aspectum. sed quam superbus\nest magnitudine, tam difficilis ascensu. nam nullis\nante monachum nostrum patuit gressibus nec per praerupta\nsaxorum humani generis admisit formidine repugnante uestigium.\nin praecisis cautibus tuta feris longum praebuit nullo\nexterrente cubilia, eo bestiis blandior, quo terribilius agricolarum\nminatur excursui. in hoc dei famulus sedem delegit,\nin quo sola fuit placendi causa, quia nequaquam lenocinabatur\naspectibus. nihil secum amplius nisi parum leguminis et\nligonem, quo terram sollicitaret, de mundi beneficiis adsumens,\ndedicauit callem subiecta asperitate nescitum. iuga illa\n\n\n\n\n\n\n\n\nindomitam naturae legem Antonio congrediente perdiderunt: reserata\nitinera post ingressum eius patuere cupientibus. inuenit\nillic tamen duos senes, quos iam ita inter lustra beluarum\nhabitatio longa miscuerat, ut nihil de illis mundo fama nuntiaret,\nquorum uitam sanctitatemque plene uideor elocutus,\ncum expetitam pro dei timore habitationem sine nube uulgaui.\nbreui post horum unus adsumptus est et terreni carceris mole\ndeposita aetheriam ualitudinem felix anima resumpsit: nam\nabsolutionis eius tempore columna ignea beati Antoni oculis\ningesta est ad caelum usque pertingens, credo, ut uenerabilis\nuiri fides et ardor ille uitiorum decoctor typico monstraretur in-,\ncendio, tunc dum ibi dei cultor tota disciplinis caelestibus uirium\nsuarum uela laxaret et per sinus animae corporisque extrudentia\npaleas flabra susciperet. cuius uigilias ieiunia lectionis\nadsiduitatem iure replicarem, nisi haberem digniora memoratu.\nnumquam ille cibum sumpsit nisi fatiscente corpusculo, numquam\nnisi exemptis officii munus sollicitudinem quiete laxauit.\nsed quid retexam quae perfectionis habuerit instrumenta per-I\\',\nfectus ant per quos gradus ad celsa conscenderit quem liquido\\',\ndeclaratum est optinere sublimia? sciuit ille sic per labores.uarios disciplinarum liniamenta sectari, ut numquam adsumeret\nadrogantiam de labore, et cum omnia essent digna\npraeconiis quae gerebat, dispendium uirtutis credidit fuisse\nlaudatum. sic totum de eius actibus opinionis luce radiabat,\nut nihil praeberetur ostentui: praeminebat censura mentis in\ncorpore et iracundiam, quam contra culpas anima eius susceperat,\nfacies infucata pingebat. uideres aduersus flagitia\n\n\n\n\nmundana toruos oculos et indefessa contra saeculi blanditias Christi\nmilitem bella tractare. quando illa imago statum suum resoluit\nin risum et ab ordinis proprii rigore laetitiae debilitate\nconfracta est ?.\nInterea dum uelut obsignatum monachi in uniuersis\ninplet officium, uir quidam, quem sponsae suae amor in\nfacinus impulerat et ad effusionem humani sanguinis affectu\net indignatione prouocarat, dum conscientiam se credit fugere\nmutatione terrarum et in aliis prouinciae partibus innocentiam\nreperiri, quam furore duce perdiderat, uelatum simplicitate ad\nsecreta heremi portauit homicidam, putans in dei obsequio\nconstitutis de actibus suis praeter effigiem nil patere. artifici\nhumilem simulauit optutu et per dolosi commenta consilii\nfabricata subiectione conpositus cautioribus scelerum sordes\ntexit obstaculis. difficile est praeter deum deprehendere quicquid\nobsequendi argumentis inuoluitur: prouide flagitium celat\nabiectio: raro in lucem erumpunt crimina, quae auctor obtemperandi\nscierit fuco sepelire. protinus tamen adfuit ille index\nconsuetus et latentis secreta conscientiae diuinae uocis claue\nreserauit, in his sermonibus adorsus Antonium, quando eum\nplus quam homo possit docuit agnouisse, illum denudans,\\' qui\ncrasso indumento latronem tegebat, \"caue\" inquiens \"ne tanti\ncriminis reum sancto uelis miscere collegio, ne lupum ouibus,\nagnis uiperam neglegens aestimator adiungas. iste animam\ndei manibus concessam per elisi fragmenta gutturis effugauit\net interneciuo fratris furore constricti uitam e sedibus suis,\ndum infert faucibus uincla, dissoluit: hunc debitum sequitur\nexitium nec a iugo supplicii erit alienus qui humano sanguini\n\n\n\n\nnon perpercit: misericordia eat circa. facinorosos seruata\ndistrictio. ergo sopori terminum ponens mandatorum caelestium\nhostem depelle, ne candida conuersatio tecum habitantium\nfusca superuenientis contagione uioletur\". ilico diuinis obsecutus\nimperiis hominem uocat, mentientem conuincit, feriato ore\nmale conscii omnia eius gesta persequitur. expauit deprehensus,\ncam flagitia sua recenseri uideret ab homine, quae sine humani\ngeneris teste commiserat: uiaticum poposcit, fugam tremens\nadparauit: continuo tamen pedisequa reum ultio conprehendit\net expiatum scelus patratoris morte nuntiauit. ita sermo iusti\nuiribus carere non potuit.\nInterea sanctus uir per regiones finitimas insidiatricis\nfamae linguis innotuit, quae ne pareret de celebritate\niactantiam, ante prouisa sunt remedia, quam morbus adolesceret.\nqui enim grandaeuus aut debilis duce diligentia\nnon itineris illius transmeabat abrupta, QVID dantibus ualitudinem\ndesideriis etiam aegritudines corpora non tenerent ?\nhac perterritus frequentia ad secretiora heremi beatus Antonius\ncredidit euolandum, ne singulorum deuotio inamabilis adrogantiae\nmater existeret et de multiformi gratia rigidioris\npropositi ruina nasceretur. mox tamen secessus, quem pendula\nrupes commendabat, electus est, in quo annis plurimis solus\net uere monachus uitam sine humani generis consorte transegit.\ndabat feras pro sodalibus montana solitudo: mugitus ursi\naliarumque beluarum minax inmurmuratio pro blandae confabulationis\ncommunione ponebatur. denique ea tempestate\nursus petulantior gloriae plus daturus caules ipsius puberibus\nfoliis laetiores et quadam domino hilaritate gestientes inmani\ningrediens contritione uastauit, ita ut nusquam de\n\n\n\n\nsimplici fruge spes residua linqueretur: quem ille baculo mulcatum\ndistrictius abire praecipiens testem uirtutis suae et nuntium\npassionis ad alias ire bestias mox coegit, ut impleretur domini\nfidelis pollicitatio, quae sectatoribus suis totius ueneni et\nomnium ferarum promisit obsequium. rursus tamen gradienti\nei per destinatum callem rugiens se fera suggessit, quam ille\nsola iussione turbatam iter fecit aperire et occupata uiae\nclaustra deserere.\nSed ecce iterum alis pernicibus per proditionis suae ordinem\ndei seruum in quo loci degeret fama uulgauit, aliud\nde ipso pro sententiarum uarietate diuersis opinantibus.\ntunc liquido patuit per occursus multiplices nihil obstare\ncupientibus planari ardua, solidari scissa, pendentia non\ntimeri. sed potioribus insidiis, ue per adrogantiam hostis subriperet,\nfortiori consilio manus apposuit, ne iam grandaeuus\nperderet quod inter tirocinia uirtute seruasset : acrius enim\ncirca robustos diaboli certamen est, et maioribus copiis illos\nadgreditur qui conflictus eius experti roboris sudore domuerunt.\nuniuersa tamen secum ipse pertractans, breui animum suum\nadlocutione firmauit: \"quid agimus, mens adhuc mundani oneris\nfasce depressa, quam nondum ad auctorem suum corporeus\ncarcer euomuit ? non tibi certa est de perfectione fiducia, dum\nadhuc includeris fragilitate carnali: periculis plena sunt quae\nuidentur esse tutissima: lenocinia hostis tui intellegis, dum\nuniuersorum uoce laudaris. uide quantis labores insidiis: absconditum\nesse non licet quod adimus: latebram nostram\npersecutio manifestat hostilis. sanctorum petamus exercitum\net illam Lirinensis insulae cohortem inriguo inquiramus ardore:\nquem solum hactenus pulsauit aduersarius, timebit inter\n\n\n\n\ninimicam sibi multitudinem constitutum. instructa proeliis acies\nilla semper inuigilat et uariis perfossum ictibus abigit infestantem:\nquot bella illis diabolus intulit, numerant tot\ntriumphos: non metuunt, quotiens adesse Satanan, at dimicantes\nacuant, classico fuerit stridente nuntiatum: semper\neruditos et fortes reddidit cotidiana decertatio, quomodo prolixior\npax solutos\".\nHis dictis dimissa fratribus cellula, quos ibidem praedicti\namor congregauerat, apud Lirinum inprouisus apparuit.\nnuntiauit uirum insignium meritorum facies ieiunii pallore\ndecorata. nam dum secreti nitorem hominis splendidissima\nmacies indicaret, non defuit actuum eius praeco consuetus,\ninmaculatam conuersationis ipsius speciem sub uerborum\nabundantia et relationis ubertate describens. mixtus\ngrandaeuis et praecipuis gestorum suorum lampadam non minori\nintellexit igne rutilare: metitus est fomitis sui lucem, dum\nuidit alieni. quasi (si) inter ornamenta caeli et sidera pleno\nfulgore micantia superuenientis astri claritudo societur, certant\nsine inuidia geminare radios et per augmenta luminis speciem\nsuperare nouitatis, alia prolixiori crine faciem suam stella\ncommendat, alia puriore, unam ditat potior flamma, nobilitat\nalteram per spatia nocturna sincerior: sic Antonium nostrum\nper uniuersas locorum mutationes a Christo ueniens disciplina\ncomitata est. prouidit tamen, ne cui in illa nutrice sanctorum\ninsula, cum praestaret meritis, praeferri uideretur honoribus,\nsciens in humilitatis radice plantatum ad centenos fructus adsurgere.\nblandus iuuenibus, grauis maturis, doctus peritis,\n\n\n\n\nsubmissus existendo simplicibus, totam illam dominici gregis\nlegionem distinctam actu, uariatam gentibus, quasi unam\nanimam in sua affectione collegit. ibi biennio se ipso potior\nmundi istius sarcinam deponens, uictor insidiarum, quas antiqui\nserpentis parat astutia, diem nostrum et lucem praesentis\nsaeculi perpetui luminis adeptione commutauit. taceo qualiter\nuitam ipsius mortis claritudo signauerit, ne uniuersa digerens\nnon tam ueritatem narrasse quam praedicti laudibus uidear\ninmoratus. ueluti si quis consitum lucum frondium densitate\nreppererit, ex quo coronam ferro stringente subripiens genium\nsiluae, dum praesumit parua, non amouet: melioribus equidem\nde Antonii nostri factis, quae stilo non adtigi, narranda seruaui.\nuincar forte eloquentiae flumine, nemo me circa illum\nsuperabit affectu. habeat qui secutus fuerit de peritiae messe\niactantiam, mihi gratiam beati hominis nemo praeripiet, qui\nad explicanda eius bona primus accessi.\n"};

var sequence = {"name":"Ennodius, Magnus Felix. Dictiones","data":"I. DICTIO IN NATALI LAVRENTI MEDIOLANENSIS EPISCOPI. Quousque me iners diffidentia intra angustum patitur penetrale\ndelitescere? quousque nimia cautio terminos honesti\ntimoris exsuperans dispendia opinionis, quae uitat, incurret?\nusu enim rerum uenit inter homines, ut, quantum famae decerpitur\nper audaciam, superfluum non minus pereat per timorem.\nnon enim debet notari uelut auarae laudis adsumptor, non adscribi\ncupido affectatae deuotionis ostentui, apud quem res\nobnoxia pudor(i amor)is stimulis adacta conpletur, quia sicut in\numbram cogit gloriae appetitus, oratione dum quaeritur, ita non\nreddere quod deberi noueris proximitatem noctis indicit. superflua\nscribere res iactantiae est: necessaria reticere contemptus.\nsaepe uituperationis nostrae mater est doctoris occultata laudatio.\ndicat forsitan aliquis animo consulendi, quod operis pressa\nmagnitudine exhausti macies arescat ingenii et destituta dicendi\nualitudine garrulitas defectum mercetur ex copia: ceu si in\n\n\n\n\nalueum magni fluminis stillantis guttam fundas eloquii, nequaquam\nad cursum proficis liquoris inpendio, et uix humorem\nparturit quod ad undas aptatur. sed existimamus animo quae\ndicantur ad pretium meritum dictionis: et uena, quae est per\nnaturam torrida, frequenter currit a themate: eloquentiae exilitas\npropositione pinguescit. saepe pro eorum meritis, quibus\nse mancipauerit oratio, dicenda tribuuntur, maxime si mera\naffectione laudando militet narraturus: tunc uerborum abundantiam\ntransmittit affectio : tunc amor suggerit quod negat\ningenium. sancti Laurenti aliquatenus pro mea mediocritate\nbona dicturus, plenum quidem laboris opus adgredior, sed\nplenum caritatis. facessat ergo formido uenerando inimica proposito:\nfugitiua gloriae est mens subiecta terrori clamante\nPaulo apostolo: perfecta caritas foras mittit timorem,\nhoc est dicere et indicio certo monstrare, quia non diligit qui\npauescit. sine culpa uincitur oneris inmensitate qui ad portandam\nsarcinam etsi inpar tamen deuotus occurrit. his ita se\nhabentibus festa nascentis anni cur non uotiuo sermone concelebrem\n? cur lucidi natalis exordium silentii foeditate dehonestem?\nmarcida est sine sermone hilaritas et simulacrum maeroris\noccultare quod gaudeas et adflictionis imitatio uocem in\nlaetitia non habere. ergo tibi, sancte pater, officii conscius\nuerba non tribuam? libet tamen dicendi principia consecrationis\ntuae deriuare de tempore et cum anni renascentis infantia\nflorulenta, si ualeo, dictione uernare, nunc cum terrae susus\nper uenas arentium uirgultorum currit in germina et aluus\n\n\n\n\n\n\nsicci fomitis umore maria. turgescit, cum in blandam\nlucem nouelli. praesegminis comae explicantur arboreae et omnis\nramorum plectura diffunditur uel quae intra tunicam natura\nartauerat frondium decora soluuntur, cum auium cantilena\ncomitur sapore modulato, cum uita segetum glebis sepulta\nhiemalibus quasi repagula algoris emissa et tepore fota concipitur,\nnunc cum in cano flore spem fructuum metitur agricola,\ncum mutuis palmitum brachiis uinearum texitur aprica formositas\net ante maturitatis tempus uultum frugiferum cultura\nconponit, dans uenustatem falce domitrice et luxuriam infecundam\nferro frutificante conpescens, cum profundi gurgitis\nrabies blandum transit in sibilum et eneruata tepore uentorum\nferocitas migrat in delicias nauigantis, cum tutum est cymbam\nsalo laxare et ancorarum morsus absoluere, dum fractura\nprocellarum, quae nauitas hactenus terrebat, inuitat et per\nuda. aequoris spatia somnum gubernantis admittit, cum colore\ndistincta gemmato uerni opibus prata ditescunt et in ordinatione\nsummi pontificis naturae gaudium elementa testantur.\ntibi ergo, antistes, nunc non reddam quod aliis iam praestare\ndidici, quem ad pontificalem apicem grauitas pudor pudicitia\nuenustas adduxit, qui tot dotibus uelut in aceruum coactis\ncanam dignitatem praesentis officii suscepisti, habens tantarum\nhonestamenta uirtutum, quantarum probatum singulae facerent\nspecies sacerdotem ? taceo, uniuersitatis in electione tua\n\n\n\n\nconsonontiam et discretarum nationum concordem sententiam non\nreuoluo: statuat ista loco laudis cui non suppetit quod possit\npraedicare de moribus. momentis enim plerumque incerti\nfauoris aura popularis inpellitur et nescia examinis turba Quiritium,\ndum studiis rapitur, amat incognitos. i* te libram\ntenuit qui petitionis tuae aut socium se praestitit aut auctorem.\nimperitae coetus multitudinis meritum tuum expendit lance\nperfecti et, dum in te ornamentorum uarietas placet, quasi\nunus heres diuersissimi fueris instituti, sic singuli hoc de claritate\ntua censebant sufficere quod probabant, quia bona omnia\nnequaquam omnibus nota esse potuerunt et speciatim ad fauorem\nsideris tui uniuersos inlexeras: alteri ostendendo quod\npius es, alteri quod seuerus, alteri quod bene adquisiti distributor\npatrimonii, alteri quod scires recte parta seruare, id\nstudii sumpsit uniuersitas, ut, cum de proposita laude unusquisque\nuinceret, conlatione tamen in praeconiis tuis melioris\ntituli ab altero uinceretur.\n\nNolo istis diutius inmorari. ueniendum est ad laboris tui\nexercitia, quia ego, qui non sum in laudatione tua idoneus\nmaximis, nescio esse parua contentus. nouellis te adhuc\ninpositae dignitatis labantem uestigiis ineluctati temporis\nsuscepit aduersitas et tironem pontificii exercitatissimum\nmilitem aduersus libertatem inpacta bella reddiderunt. tu\npraedonis nescisti timere saeuitiam, tu blandimentorum,\nquod in malitiosis nocentius telum est, scuto constantiae.\nuenena respuisti, quotiens, te qui certamine non potuit insidiosa\nhonorificentia lacessiuit? quotiens in damno bonae\nopinionis seruitii sui te credidit figmenta suscipere, hoc a te\npostulans, ut adhibito hostem conludio intra urbis muros includeres\net ouium tuarum dissipanda lupis membra praestares,\n\n\n\n\nparis fecti quod dictu nefas est, multorum exempla suggerens ?\nquae quidem tu uitanda despiciens et ad uindictam sereni\ntemporis seruans memoriae commisisti, detestabilia retinens,\nne per obliuionem inpune transirent, et maiorem horrorem\nexcessibus debens, dum ruinam metuis aliorum. sed remotis\ndieendi obstaculis ueniamus ad illa quae religioso sunt magis\ndigna memoratu. cum hostilis inruptio more pecorum Christianum\npopulum per diuersa distraheret, tu uariorum generibus\ncrutiatuum capiebaris in omnibus, tu paterna conuentus pietate\nsustinebas tormenta multorum, at ait apostolus : quis uestrum\ncruciatur, et non ego ? inter ista tamen fractum\nto non uidit aduersitas : hoc triumphis suis decerpi sensit ini.\ninimicus, quod capt sacerdotis animum non subegit. pugnabas\nadhuc pro absolutione plurimorum et tibi nihil metuens de\nplebis tuae anxietate pandebas. nolo diutius tristibus inmorari,\nnolo tragoediam maligni temporis aperire, libans de inlustri\nconuersatione tua aliquanta praeteruolo, De te narrando cogam\ndenuo sustinere quae passus es: quamquam doctor gentium in\ntribulatione exercitum se fuisse commemoret uociferans : cum\ninfirmor, tunc patens sum. taceo inediam frigus iniurias\net illa quae tibi inimici animus prouidit augmenta morborum.\nsed, credo, haec puerilia et suco antiquae ualitudinis robusta\nmembra tolerabant. nonne enertuis per conpages artubus et\na possibilitate propria longa iam aetate distractis sola anima\nflecti nescia sustinebat et imitanda intentione aduersus inpugnantes\nmuro constantiae stabilita certabat ? post haec ad\nrediuiuum statum libertatis optatae numquam pia uota despiciens\nChristus redemptor noster occurrit et fractas Romani\n\n\n\n\n\n\nnominis uires artifici medela solidat : in. uigorem salutiferum\nres contrite remeauit. cum ex alto benignis oculis caelestis\ndominator aspexit, Mediolanensium urbi lux est proprii reddita\nsacerdotis. tunc cum rarus habitator tunc cam error in domibus\net per dulcia cubiculorum limina confusa discursio, tunc\ncum ubique pauor et luctus et dei templa in ferarum habitatione\ndeputata sordebant, cum marcens incuria splendidissima\ndudum atria situ uetusti . umoris obnuberat : laetitiam ceteris\ntuo dedisti de reditu, tu regressus ad lacrimas. tunc more\nauium, quibus, dum terra niuibus uestitur, et alicuius loci in\nspem cibi spoliator angustia, uideres quae remanere potuerunt\nplebis reliquias confluxisse et ad boni pastoris praesentiam\nundique fatigatis balatu nemoribus greges occurrere. alios\ntunc multipliti sustentendi genere mulcebas affatu, alios reficiebas\ninpendio, alios hortabaris exemplo. breui post in antiquum\nstatum, qui tibi post deum debetur, urbs iam sepulta\nreualuit et quae non credebat in se reparari posse quod fuerat\ncoepit iam meliora aemulari. tunc, qui uitae - usus est, cernere\nerat omnia - ad latiorem profectum bonis successibus inuitari.\n\nCurro per singula, strictim referendo quibus opus est longa\nnarratio, ad agonem uitae tuae, ad summi celebritatem propositi\nperuenturus. secunda. post dubium temporis nata est in\necclesia Romana captiuitas, quae te quasi iam diu desidem et\nlaboris fugacem de longae sinu quietis abstraheret, cum uix\nspe pacis laboris tui arma deposita resumuntur, deberetur.\nquidem, nisi me laudis tuae censura pertraheret, in lugenda\ncausa silentium, ut in una aetate memoriae pereat res nefanda.\nsenatus illic curiae caelestis accitus est: ibi ex uariis prouinciis\n\n\n\n\nepiscoporum turba confluxit, ubi coetus ille, quot hominum\ngenera, tot sententiarum uarietates aduexit sed quibus inerat\nspiritalis sapor intellegentiae quasi ducem te principalis deliberationis\ncaritate tenuerunt. tunc quo minacium impetus\nblandimentorum melle domuisti, qua superborum corda uenerandae\nhumilitatis erectione fregisti, qua labantium animos\nconsilii radice fundasti, explicare non ualeo. rei gestae notitiam\nscire cupidum ex facti contemplatione compello. unum te secuti\nsunt tot electi et in sententiam tuam reciderunt tantarum\nprincipes ciuitatum. coquitur lamentationis aestibus qui ante\ncruda obstinatione desciuit et nihil habet in solacium praeter\ncalamitatis lacrimas qui diuisus est. dicat aliquis forsitan rerum\ngestarum malignus interpres : quam sortita est de huiusmodi\nconstantia praesens causa decisionem ? quaerat qui finis de\nlaudato sudore contigerit. huic ego fidens replicabo: te praesule\nfactum, ne sacerdotes ministros acciperet furor alienus nec ruentum\nindignationi pontificum sententia militaret, ne in usum\nmale commoti traherent euenire posse quod uellent. postremum\ninproborum loquacitas obmutescat, huius saltem aestimatione\nsecreti, quia odiorum incendia, quae non ex inpugnati merito,\nsed ex studiorum fomentis arserunt, nec sanctae deliberationis\npotuerunt fonte restingui. tibi ergo debetur uenerabilium\ncustodia canonum: tibi quod sine episcopali nota contigit quicquid\nin praesentia saeuit inprobitas: tibi patuit quod aliis\n\n\n\n\naccusantes clandestina fraude texerunt: apud te conpertum fuit\nnon satisfaciendum odiis, quotiens fide deseritur qui lacessit.\nsed haec aliis melius seruantur narrandis temporibus. salue,\necclesiarum sidus, et ad senectutem bonam Abrahae aemulator\naccede, quia testimonium probitatis eat diu hominem in ecclesiastica\narce seruari, ut scriptum est: uiri sanguinum et\ndolosi non dimidiabunt dies suos. tu aeuo maturus et\nad religiosum sudorem primaeuus exsupera, tu pietate laudabili\nbonis discipulis exempla suggere, malos seueritate conpone\net boni utriusque fibula operis in testimonio summae\ngloriae sine labe perdura.\nII. DICTIO MISSA HONORATO EPISCOPO NOVARIENSI, IN DEDICATIONE BASILICAE APOSTOLORVM: VBI TEMPLVM FVIT IDOLORVM. Credo ego uos, fratres carissimi, tota mentis cura uenerari,\nquod in loco hoc manente templi nomine uetus perierit pro\nreligione cultura, quod delubri reuerentia fugatis instituatur\nlibaminibus, quod sacrarium adpelletur merito, postquam seniores\nhostias abiurauit et in adolendi mutatione sacrificii diuinae\naedis nomen adsumpserit, postremo quod in alium statum inconcussis\nmigrauerint fundamenta culminibus et, cum ad structuram\nparum humanus sudor adiecerit, quaecumque fuerunt\n\n\n\n\n\n\n\n\ninnouata sint, dam persistent in summa, cuius aestimandum est\nesse miraculi, ubi, dum modum teneat machina, adhuc non\ndesistit ascendere et in antiquis constituta uestigiis adtollitur\nincremento? requirendum sane, quis huius operis, quis innouationis\nauctor extiterit: praedecessor nempe paruitatis meae\nuenerabilis Victor antistes, cui futurae adnuntiatrix innocentiae\ndiuinitas nomen inposuit. nam qui de his quae suscipiuntur\naduersus uitia mundana certaminibus praedicto euentus accesserit,\ncum uocabulum didiceris, gesta cognoscis. iste per spiritalem\ndimicationem, ut uictorem decuit, de criminibus triumphauit,\net quicquid portio sinistra mortalibus ingerit, de eo\ncasum non requiras, cum nominatum intellegas fuisse quod\ndictus est. cuius merita orationis campum postulant, si me\nlatiora progredi aut ingenii macies pateretur ant meriti:\nquaedam enim actuum nobilitas est dignum inueniri laude\nmagnorum. hunc mediocritas nostra in aedificationis cura dum\nsequitur, ad consummationem deo auspice uota perduxit. nemo\naestimet adrogantiae esse quod dixi: fas est cum eo uota iungere,\ncui par esse nequeas actione, quia adsertio conscientiae\nest meliorem in quacumque parte sectari. numquam tenebrosum\ncallem, sicut aestimamus, incurrit, si eum, quem nouit praetendere\nuitae lumen, insequitur. luculentius tamen gestarum\nfidem rerum sermonis pandamus officio. hic ante fallacibus\ndedicata praestigiis et turpi pecudum cruore perfusa ueteres\nsimulacra coluerunt: hic in diuinitatis iniuria per altare infaustis\ncumulatum muneribus res caelo debitas daemoniis obtulerunt:\nhic iunicum exta semiuiuis palpitantia motibus misero\n\n\n\n\ninquisitori futura cecinerunt: hinc fumus sordidis aerem ipsum\npolluit sparsus per multa contagiis. ad ultima, hinc mactata\nper lanistas hostiarum multitudo quicquid deus est effugauit,\ndum farra sanguis tura ueruinae idolis exhibentur; dum ritum\nsimplicem aetas Christo inimica non recipit et multifariis censu\nlaborante oblationibus supernam mercatur offensam. liberet\nire per singula et funestorum secrete factorum linguae claue\nreserare, ni merito aestimemus oris iniuriam narrare sordentia\net quod illos actione perculit nos loquela contaminet. explicemus\ninterim, quibus sint ista mutata successibus, quanto\npraeuenta splendore nox fugerit. ubi sunt sigilla numinum\nuotis imaginata facientum, quorum facies in potestate pependit\nartificis, quibus pretium aut sollicitudo operantis peperit aut\nmetallum? ubi sunt dii, quibus potentiam dederunt homines\nfulgore gemmarum? en uideo, omnia ista fugerunt, ut credo\nChristus ingressus est: respiciamus cuius fultus auxiliis. uenerunt\ncum eo caelorum radii, apostolorum diademata, Petrus\net Paulus. qui enim in restauratione aedis essent necessarii\nnisi architectus et petra? nisi lapis et superaedificans? nisi\nfundamentum et opifex? quid trepidatis pericla mortalium ?\nquid anxio fugam paratis excursu ? ille est cui nullus uersutiam\nuestram lapsus abscondit, qui cum loco non moueatur, quocumque\nabieritis insequitur. ueni ergo, piissime domine, et ad\nconsecrationem operis tui plenus inlabere: ueni humani per\nbaptisma pectoris purgentur haec templa turpi hactenus\n\n\n\n\ndedicata patrocinio. institue, domine, uertendo sacrificia et, dum\npuris . cumulamus altaria sancta donariis, praesentiam tuae\nmaiestatis intersere, euocatus sanctorum merito sacerdotum,\nelecti seorsum praesentis patris nostri Laurenti conscientia,\nqui tot plenus dotibus ecclesiae fastigia creuit, quot fecissent\nsummum singula quaeque pontificem, in quo uernat princeps\nboni operis et mater honestatis uercundia, religionis sanctae\nnutrix patientia, deum semper placatura pietas, qui ecclesiasticis\nmembris non sermone uitae institute tribuit sed exemplis,\nqui omnem callem, quo ad deum itur, dum praeuius incedit,\nostendit, adiuuante se domino nostro Iesu Christo cum patre\nregnante in saecula saeculorum. amen.\nIII. DICTIO DATA STEPHANO V. S. VICARIO DICENDA MAXIMO EPISCOPO. Prodit religiosae uotum conscientiae mens laudibus denote.\npontificum: adsertio ingenii est, deo obsequentibus mancipare\nquod loquimur. in quorum praeconiis forte angustus sermo\nuulget inperitiam, manifestat tamen, si abstineatur, infantiam.\nquis mendicam narrationem aestimet, quam uota locupletant ?\nsaepe in facundiae dotibus pauper inuenitur uena praedicantis,\n\n\n\n\n\n\n\n\n\n\net e diuerso thesaurus cordis inradiat in egestate uerborum.\nqui uice dei iudicat non desiderat picta colloquia., sed quae\ninfucatus commendat nitor ingenii, quia in his etiam sine\namore blanditur eloquentia, in illis splendorem suum ueritas\nnuda commendat. sine phaleris est omne quod dictat affectio:\nad unguem fabricantur illa, quae uolumus non tam speciem\nrecti habere quam similitudinem. ad te, uenerabilis mi antistes\nMaxime, sermo est, cui in meritorum testimonio uirtus coepit\na uocabulo, in quo actus eloquitur qui nomen appellat prouida\nparentum tuorum diligentia prius te eligi uoluit quam\nprobari. te olim saecularibus inhaerentem titulis castrensis\nsudor excoluit et ad ecclesiae gubernacula pars aduersa solidauit,\nsicut deus loquitur per prophetam: qui in modico\nfidelis, et in magno fidelis est. te sacrarum iudex et\nconsilii comitem meruit et laboris. bene uenerandis initiandus\naltaribus et in laica conuersatione quod sacrum esset elegisti.\ntu pudicitiae in illa aetate custos inuentus es, in qua et lex\nobsequitur desideriis. satis enim est pueritiae ambitum, quem\nlicentia fulcit, horreri. Christus milites suos, quos in personam\nducis adtollat, inter acies quaerit hostiles. adscitus ecclesiae\npontificem actibus inplesti ante tempora dignitatis. non fuit\naduena benignitas, quae naturae innixa radicibus de cano flore\ngermen ostendit. temporale est omne quod fingitur, perpetuum\nquod cum aetate maturescit. non tibi sacerdotium rem doni\n\n\n\n\n\n\ncredimus euenisse sed praemii. alios uulgi aura gratia lenocinante\ncommendat: tibi rigida circa culpabiles districtio dedit\naffectum. manet te singularis sapientia, quae licet generaliter\noptanda est, tamen existit in magistro necessaria. frustra\nmonitoris personam suscipit qui inpacti non praeualet aestimare\npondus officii: uilissimis conparandus est, nisi praecellat scientia,\nqui est honore praestantior. dedit tibi apicem res iudicii, non\nfauoris: dignus pontifice amor est quem censura conciliat: deuenustat\ninstitutoris genium qui per solam gratiam uult placere.\ntu his eruditus et formatus caeli beneficiis plus agendo plebem\ninstituis quam loquendo. illa monita discipulorum occasionem\neruderant, quae praebentur exemplo: sine pudore inuitat ad\ninnocentiam qui illam non fuerit ipse sectatus. te inter secreta\npenetralium quasi testem metuunt qui peccare disponunt: nascentibus\nculpis metus et reuerentia tua negat effectum. qui\ninter exordia occurit uitiis, et occasionem lapsus adimit et\nconcupiscentiae purgat auctorem. haec beatitudini tuae quasi\nstrictim pro linguae meae commendatione dedicaui. si precibus\ntuis uitae successus adriserit, gestorum tuorum plena me\nrelatione consecrabo, ut quae uniuersis nota sunt mansuris\nin posterum litteris, quatenus gaudeat aetas secutura,\nseruentur.\nIIII. DICTIO IN DEDICATIONE MISSA MAXIMO EPISCOPO. Numquam pauper uena timeatur ingenii, ubi diues est causa\ndicendi. transit hominem, quotiens caelestibus militat mens\nnostra culturis, nec in angustum redigitur narrationis exilitas,\nsi opifici suo obsequium referat narraturus. potest enim linguam\nfacundiae dotibus ornare qui contulit et dare uerbis genium\nquem fatemur dedisse sermonem. nam prophetici dudum maciem\niuuit eloquii, dum ad perfectam magistri eloquentiam et fortissimi\nmonitoris tubam imbecilla Moysi erigeretur infantia :\nqui nullis gradibus, dum peritiam meditatur, effloruit nec per\naetatis alicuius scientiam ad messem perfectionis ascendit, qui\ndum, militem infabricato portauit ingenio, officium ducis iussus\narripere, quia uerecunde renuit, constanter impleuit. sic nos\ndedicationis festa celebrantes, inter spiritalis laetitiae bona\npraestolamur gratiam, dum paremus. absit formido debilis:\nremoueatur fiducia inaniter concepta per studium. nos de\nhumanae perfectionis schemate nec praesumimus aliquid nec\ntimemus. deinde quis in beati Iohannis prophetae et apostoli\n<laudem>, cuius templum hoc sanctificauit ingressus, uel muta.\ndubitet ora laxari ? cuius senior gratia quam natura, dum ante\nlucis ingressum pii uatis implesset officium, limen uitae huius\nuirtute signauit. nam uno eodemque tempore et matrem fecunditate\nnobilem fecit et inofficiosa genitoris labia in loquelam\npristinam usu remeante commouit. nemo Iohannem nominans\npost exempli praecedentis miracula pristinam linguae habiturum\n\n\n\n\nse suspicetur inperitiam. post sacratissimum Zachariam, cuius\nfaucibus eliminata per istud uocabulum remeauit humanitas,\nab uniuersis\\' iura- ereditur Iohannes apostolus clauis. esse uerborum.\nin huius comitatu Antoninus, uetusti heroa saeculi,\net beatissimi Cassiani iuncta claritudo faciunt de aede sacramentum,\nde terrena habitatione caeleste collegium, de manu\nfactis quod nulla possit senectute uiolari. occasum enim deo\noblata non sentiunt nec ad uetustatem tremulam pietate fulta\nmittuntur: stat soliditas machinae, quam Christus ingreditur, et\noriginariae oblita fragilitatis adipiscitur de possessore uirtutem.\ntecta uilia de consecrantis nobilitate decorantur, dum\nrei caducae pretium tribuitur habere de domino. tu autem,\nfrater sanctissime, huius oblator aedificii, de mercedis retributione\ngratulare. nescit spes titubare; cui bonae fructus promittitur\nactionis: ab exercitio descendit retributionum fiducia\nnec ullo nutat incerto qui laudanda meditatur.\nV. DICTIO INCIPIENTIS EPISCOPI. Par quidem discipulis incipiens magister est et inter exordia\ndoctor nulla est ab auditoribus sorte sublimior: expertis honor\ndebetur ingeniis: uix mediocrem caltam exigunt non probati.\nilla sunt uera praeconia, quae longus sudor elicuit: blandimentum\nest, non iudicium, quotiens laborem gloria ingesta\npraecesserit. inter maculas numeret quoscumque triumphos\n\n\n\n\n\n\nante discussionem campi miles adquiret. qui properatis subeunt\nOlympiaca bella uestigiis, numquid eis ante consummationem\ncertaminis suppetit spes coronae dicente apostolo: non coronatur,\nnisi qui legitime certauerit? ecce nec illos\ndecet ante meritum praedicatio, a quibus iuste poscitur post\nlaborem. nostra e diuerso prolixo distat calle condicio, quibus\ntantum decerpitur de fruge innocentiae, quantum adcesserit de\nlabore. nam sicut positi in tirociniis aestimamus, plenum\n• necessitatis et periculi iter est, in quo et sectanda est uita\nlaudabilis et fit probris uberrima, si desideret ab humanitate\nlaudari. actio nostra si de bonis suis fuerit elata, sordescet\nprotestantibus diuinis eloquiis: qui uos laudant, seducunt\nuos, et subuertunt semitas pedum uestrorum.\nsplendorem pontificis res, non lingua testetur: plus lucet\nclaritas huius officii ueritatis indicio quam loquelae. ecce cernitis\nquam tuta sit causa subiecti et quantis discriminibus\nsociata praepositi. munia mea plus poteritis fulcire gemitibus\nquam clamore. nemo quod auribus lenocinatur credat eximium:\nsermo noster, nisi animae medetur, abiectus est. illum praeferte,\nqui spiritali falce sentibus purgat interna. tunc pretiosum\ndiadema est, quando suasioni eius grex ecclesiasticus,\ndum ad probitatem graditur, non repugnat. ille sine fuco monitorem..\ntorem et feriato ore diligit qui eius instituta sectatur. additur\nquod inperitia nostra iustam sustinet de ipsa nouitate formidinem,\nqui nuper de ouilibus ad custodiam praeparati adsuescimus\nde uniuersorum fieri necessitate suspecti, et cui uix\nfuit pro se fida cautio suscipit officium cuncta metuentis.\n\n\n\n\n\n\nscimus quantum erit humilior famulantibus qui ad religiosum\nuocater imperium. necesse est ut etiam extremae condicionis\npersonis obtemperet cui inminet sic iubere. ait enim doctor\ngentium: omnibus omnia factus sum, ut omnes adquirerem.\nmodo diuinitatis operatio adsit muneri suo et\nquem dignum apice tanto non inuenit efficiat.\n\nPRECATIO MISSARVM. Dignum et iustum est. uere dignum est, ut inter exordia\ndignitatis tibi, principiorum domino, supplicemus, qui mundi\nipsius in nonam lucem prodeuntis infantiam quanto bonorum\ntuorum secreto orditus es, tanta potentiae uirtute solidasti.\nstabat in admiratione sui tenera orbis inchoatio et paene decoris\nproprii concussa stupore titubabat, ante agnitionem\nordinis solam sortita de auctore substantiam, requirens quo\nesset rotanda lux adtributa moderamine, qualem finem diei\ntempus exciperet, si per adsiduos semper renasceretur occasus,\nsi nox mundum fuscis ambitura complexibus quasi rem originariam\nperenniter non teneret. in hoc ambiguo, ut certis\nfamularentur per longum confusa temporibus, dei nostri extitit\nlex uoluntas omnis dispensatio statutis praefixa limitibus\ntantum potuit, quantum praestitit qui creauit. sic nos, pie\nopifex, inter ?sacerdotalis tituli auspicia sole couersationis inradia:\nper sudum de meritis nostris fulgeat dies officii: nulla\nsubreptione, nullis diaboli blandimentis pereat quod uocamur:\nnon liceat admisisse quod non decet: recti studium te\n\n\n\n\n\n\nimperante transeat in naturam: adsit muniis nostris aequalis\noperatio: conposita seruitute beatum crescat imperium nec\nsubiaceat moribus qui praeminet dignitate. per dominum nostrum\nIesum Christum.\n\nORATIO ANTE MISSAM. Conlator bonorum deus, cui effectus in uoto est, qui de\nmedio populi Moysen in prophetae persona dedicasti. nam dum\nqueritur de in becillitate, te auctore conualuit: sumpsit meritum\npontificis, dum testes sui arbiter se uociferatur nil mereri,\ncui apicem actione sublimem conciliauit humilitas da, parem\nnostris exordiis gratiam, quia propensiorem deberi actibus\ndeclaramus offensam. non sunt inusitata quae poscimus: benignitas\ntua testimonio tenetur exempli. eo circa nos eris bonorum\nlargitione dementior, quo substantia nostra facta est de peccati\nfasce procliuior. da, bone imperator, dignam tua electione\nuirtutem, quia sub pio principe nulla militem decolorat abiectio.\nper dominum nostrum Iesum Christum.\nVI. DICTIO [DE HAERETICIS ET SVNODO]. Pro ratione soluendum est quod pro ratione iacuimus : nam\nut pateat et linguae nostrae officia et silentium ordinatis seruisse\ntemporibus, fide hortante in officium sermonis erumpimus.\nidem enim est superuacue loqui quod nece$arie non locutum\n\n\n\n\n\n\ndicente apostolo: uae enim mihi est, nisi euangelizauero,\net alibi: tempus tacendi nos praecipue, quos\npraelati ceteris hortatur pondus obsequii, decet aut bona\nfacientes eleuare aut mala conprimere. et quidem uos docere\nnon aliud est quam stimulos admouisse currentibus: nam quod\nex proposito facitis, superbi sumus, si nostris debendum credimus\ninstitutis. sed qui bona studia probat amplificat. stat\napud conscientias uestras, quanta Nestorius et Eutyches, gemina\ndiabolicae informationis ostenta, diu castam ecclesiarum orientalium\ndisciplinam perfidiae fornicatione corruperint, qui iuxta\nsententiam apostoli dilectionem ueritatis non receperunt,,\nut salui fierent, et ideo misit illis deus\noperationem erroris, at crederent mendacio, dum\nper subripientem scandali occasionem Christi milites ille contentionum\ncampus examinat, sicut scriptum est: oportet\nesse certamina, ut probati manifesti fiant. apud\nquem Chalcedonensis non uiuit commemoratio ueneranda concilii,,\nin quo Dioscorus cum sectatoribus suis stilo piae districtionis\naddictus est et sanctae memoriae Flauiani adoranda\nmonumenta exultans Constantinopolitana ciuitas recepit, cuius\niam pridem firmauerant caelestia decreta sententiam? ubi\ngentium Timotheus ignoratur, qui propter suspiciendae recordationis\nProteri caedem fieri plus quam parricida non horruit?\nnam sacri persecutione pontificis et genera criminum uicit et\nnomina. scitur Petrus et Cyrus et Timotheus, qui dum iacenti\nmanum Dioscoro porrigunt, conruerunt: hi de praecessore suo\n\n\n\n\n\n\net studiorum heredidatem adepti sunt et ruinae. proinde, fratres,\nmanentem in supernis patrum et adhaerentem beato Petro\ntenete sententiam, quia nos mundae ecclesiae et non habentis\nmaculam optamus unitatem. patienter ferre non possumus nana\nin Christum nostrum et blasphema ructantes: scimus, quia qui\nin putribus membris non utitur ferri medicina serpentibus\nmorbis praestat obsequia: nam nisi secentur tabefacta, contaminant.\npacifica est cum his, qui rectum nituntur inpugnare,\ncongressio. quis a bellis talibus timoris reuocetur obstaculo,\nde quibus uitali possit morte gaudere? quibus mundi huius\npotestatibus, uel si minentur, adquiescendum credimus, quando\naliud imperat qui regna moderatur, dicente apostolo: non\nsunt condignae passiones huius mundi ad superuenturam\ngloriam, quae reuelabitur in nobis? fluxa\necclesiasticorum corda aut turbant quae in praesenti uita sunt\naut delectant: quibus Acacius, qui diro diaboli a sententia\nsua motus imperio, erubuit diu propugnatorem se fuisse ueritatis\net clari deserens ornamenta certaminis triumphum suum,\nquem sub Basilisco pio sudore meruerat, debellauit: qui solis\npraemiis suis paene tempore adeptionis inuidit, spem bonorum\nfructuum perfidiae falce succidens. grauius enim est degustata\nbona quam intacta calcasse: nihil defensionis superest homini\npost dulcem iustitiae saporem ad mortifera schismatum uenena\nredeunti. de his quae praefati sumus natum est, quod in Constantinopolitana\nnuper ecclesia fertur admissum. unde patimur\n\n\n\n\n\n\nsine uocis usura tristitiam: qui enim oblatis remediis non\noboediunt, merito nihil consolationis tempore quo premuntur\nhabuerunt.\nVII. DICTIO IN DEDICATIONE AVDITORII QVANDO AD FORVM TRANSLATIO FACTA EST. Vt campus militem, mare nauitas, fora causidicum, sollicitant\nincerta raptorem: ita linguas auditoria exercent. nam\nquae, malum, ratio suadebit silentium in loco, in quo sunt\npraemia constituta uerborum? ubi orationis palma, si hic gratia\ntaciturnitati ? bene soluuntur sudoris pretia, ubi sunt templa\nuictoriae: bene effugatur seruitus inter atria libertatis. uincta\nhic ora teneat mens captiua: non agnoscit forum Romani\npopuli, non liberalis eruditionis gymnasium qui adhuc quasi\nin secessibus conticescit. sint muta forte diuersoria: hic nihil\nest tam familiare quam pompa dicendi. Fescenninos sales\nhymenaeis dare genium consuetae professionis plausus hortatur:\neriguntur lituis bellatores: uirtute debiles grauis bucinarum\ncantus adtollit: data sunt uniuersis amica incitamenta propositis.\nquid ego faciam, doctorum optime, te loquente? si infabricata\nuerba intra uerecundum penetrale contineam, instituti\nme esse similis non agnoscas. amicitiarum religionem in gratia\n\n\n\n\n\n\nparcus offendam, si nec translationis festa nec debitae tibi\nlaudis munus exoluero. salue ergo, nutritor profectuum, fax et\nsplendor ingenuitatis, qui nobilia germina laboriosis purgando\nsarculis in fructibus facis agnosci, qui in cano flore nouellae\nposteritatis, quantum horreis paretur, ostendis, qui de ferarum\ncubilibus et bubonum habitaculis ad fora nos reuocas, unde\nmaiores paene iam longa aetate discesserant. non enim patent\neruditis loca ista, quibus scientiam non primoribus labris ipsa\ncontulerint. cuius enim tuba cognoscatur eloquii, nisi cuius\npuerilia innotuerint rudimenta sermonum? tibi ergo debentur\nhaec beneficia, quod citaturus reum causidicus inter atria iam\nprobata dictionem metuendus incipiet. tibi spes unica honestae\nprofessionis adscribenda, quod nobilitas decursis breui temporibus\nliberali sudore placitura est. sed quo me ignarum\nuirium tui rapit affectio, narrationis pelagus non pendentem?\nsufficit in loci amici et diei celebritate uota testatum. ad uos\nreuertor, quibus paterna conuentus affectione uocem debeo\ncommonentis. reddite uos studendo origin, reddite natalibus\nlectione: naturae lucem iubar dictionis ostendat: multiplicate\nsuffectu scientiae parentum titulos: ornate eruditione decora\nmaiorum. fului nobilitatem metalli nisi ad unguem manus\nducat artificis, maternis paene hebetater tenebris et, si non\nmagistra politione uenustetur, nihil ei prodest sublimitas, quam\nuena concesserit. adiuuatur quidem doctoris instantia dotibus\nsanguinis mundioris, sed nisi limata non rutilant illa quae\nse erigunt praerogatiua nascendi. incrementum rusticum matris\n\n\n\n\nmammas inter sulcos euacuat et per pascua pecus agere, dum\nab uberibus pendet, adsuescit: patris brachiis, dum iuuencos\nfatigat, adiungitur: prensat dexteram grandia terris semina\ncommittentem et sudorem originis suae in ipso lucis limine\nmeditatur. quid uos faciatis, quos liberalibus pepererunt matres\noptimae disciplinis? peregrinandum uobis est a germine ditiori,\nnisi uos nobiles instituta monstrauerint. habetis praeuium eloquentiae\nmorumque doctorem: currite prosapiae stimulis incitati\net, cum uos ad agonem praemia promissa perduxerint,\nmei meminisse dignamini, quia sunt quae a uobis post caelestem\nretributionem suffragia hortator accipiat. haec sunt, nostris\nquae uos licuit uocibus admoneri. uos diligentiam pectoris mei\nexpendite consideratione uerborum: non phaleratus sermo, non\ninlecebrosa tantum et depicta fucis narratio delectet: quaerite\napud me non blanda sed necessaria, non deliciosa sed fortia.\nnumquid iuuat pompam texere praecepta daturum ? qui probari\nnon magis sensibus quam sermone disponit affectum monitoris\neuacuat. ponderibus ornetur dictio castigantis: lancem\nin exhortatione teneat qui gestit audiri. institutor uirtutis\nplausus excludat: bene morata oratio imperat quod suadet.\nhaec si explicare nequeo facultate dicendi, amare tamen didici\nconsideratione propositi et electione consilii. pars quaedam\nprobitatis est, etsi implere nequeas, nosse meliora. sequitur\nexaminatam intentionem effectus operis: proximus magistro\nest qui diligit ornamenta doctrinae. deus tamen uoti se comitem\niungat et quod nouellis praeceptor commendo cespitibus in\npomis tamquam de hereditaria possessione decerpam.\nVIII. PRAEFATIO DICTA LVPICINO QVANDO IN AVDITORIO TRADITVS EST DEVTERIO V. S. Quotiens amomi flosculus aut messis casiae per depraedationem\nlasciui pollicis radice uiduantur et ad dotem manuum\nhumanarum nobile germen adiungitur, meritum cespitis odore\nsignificat et naturae genium prima uisione testatur. occultari\nse non patitur fetura sublimis: decus clari sanguinis non\ntenetur abscondito: uox mundae originis licet in recessibus\nsemper auditur. sed quamuis ita se res habeant, humanitatis\ninterest non tacere quod gestias: parum suscipit oneris qui\nquod scit dignum esse amore conmendat: feritatis maculam\nnon euitat qui non festinat adserere quod meritis nouit esse\nplaciturum. diem laudare quis abnuat? adtollere solis radios\nquis metuat qualibet nocte sermonum? si themati obsequium\npraestat oratio, ab ipso suscipit dignitatem. proprii ergo\nmacie non turberis ingenii, quando eloquii uilitas pretio\nsusceptae dictionis eleuatur: erigere, mens, fasce depressa inperitiae:\ndextera, inpacti oneris subleuaris. sed cur longis\ninuoluimur? praesenti adulescentulo militat praefata narratio,\nquem rediturum ad proauos non denuntiatione augurum, sed\npost deum fultus spe mihi uestrae perfectionis spondeo: nec\n\n\n\n\nfuturum ambigo, splendori te istum suorum posse reddere,\nquem aliis contulisti: potest enim facile ueterum decora suscitare\ncui fas est noua construere. non credas haec esse solius\nincitamenta facundiae. tibi uni concessum est claritatem aut\ndare aut reparare maiorum. stant ante oculos tuos non annosa\npueri monumenta sed recentia. peritiam tuam Firminus et\nLicerius, aetatis suae sidera, hac uoce conueniunt.\n\n\"Suscipe, doctissime hominum, utriusque plantam familiae et\nculmum, in quo grauidas aristas parias, secundus adtende. scalpe\nsarculis uberem terram, quae si nostri est germinis fibula, feret\ntuis profecto laboribus responsura. doce udo libro adolescere\nmaritata plantaria: nouelli dentibus uirgulti fructum surculi\nmelioris adcommoda: ueniat pomorum successus, dum ore\ntenero sublimior ab illo te docente planta mordetur, quia, nisi\nedomitam terram terque et quater agricolae ligonibus scripserint,\ntriticeam messem paliurus superabit et lolium. munus\nPalladium et cana nemora bacis plurimis cultura locupletat.\nIndia multo sudore quo se iactat hebenum nutrit. Sabaei\nuirga cespitis manu cessante non proficit. industria fecit, quod\nPaestaneis rosas dumeta pepererunt, quas de spinis ceu terrae\nsidera labor exigit. felix est operantis instantia, quotiens\nglebis uberibus manus adhibetur. tunc fessa brachia suco\neffusae ualitudinis intumescunt, quando integrum fenus\n\n\n\n\nruricolis arua dissoluunt: nastiter exercitu desiderium de fertilitate\ntelluris: uomeribus agendum est, ut per palmites exuberet dos\nautumni. numquam spumantia labris musta meruit, nisi qui\nuitium luxuriem curua falce resecauit et in diuersis cultibus\nplus, quam uini acciperet, liquoris effudit. talis est natura\nmortalium: rite conparantur arbustis rudimenta paruulorum,\nquos postquam parentum sollicitudo a matris radice decerpsit,\nprouidendum est cui solo iuxta uota conmendet. post deliberationem\ndoctoribus iura nostra transcribimus. tunc fiunt institutione\nuestri quos nobis natura concesserit: tunc incipit\nsibi tantum studiorum lima uindicare, quantum origo uix praeualet.\npaene enim non iniurium est, uinci prosapiem conlatione\ndoctrinae, quia patris officium habet luxuriam comitem, praeceptoris\nsollicitudinem: genitor fit deliciis, institutor laboribus:\nlibertatem origo tribuit, dignum libertate monitor facit. ergo\nmagis uestrum est quod laudatur in homine: nemo enim,\nsi desit testimonium facundiae, poterit praedicare quod\nnascimur. splendorem familiae prodit lingua, quam tribuitis:\nfit praeco generis magistri beneficium: inerudita nobilitas\ncaeleste munus abiurat. adstringe ergo artioribus uinculis per\naetatem erratici palmitis lapsus: sine subole ramos ferro\ncastiga: nouellum cespitem fotu, quo cuncta fructificare soles,\nadtolle. habet adulescens noster, quoscumque de suis\n\n\n\n\nrespexerit, quos sequatur: nobis crede, actus tot stimulis peruolat,\nquodlibet scientiae fuerit aequor ingressus: fodietur prosapiae\nsuae calcaribus: per tot ordines nihil nisi quod ad litteras inuitat\ninueniet. stat ecce ante te paruulus noster felicibus initiandus\nauspiciis et sicut iusti hostia deuotionem sacerdotis\nexpostulat: paternam conuenit ore pietatem, ut qualibet oratione\nconstitutam in uitae limine conmendet infantiam, quam de\nparentibus non sermone exigit, sed quid desideret horror ostendit:\ncogimur subuenire in necessitate paruuli, quam formido manifestat.\nsponde tuis, adulescentule, digna primordiis: spem\nsolidam de tua perfectione concipimus: bonum ingenium doctori\noptimo mancipamus. sacri iam rudimenta uenerare collegii:\nad Latiaris curiae proficiunt sidera, quos uides scintillis modicis\nfuturum lumen ostendere. haec ad uos dixisse sufficiat: mihi\nremanet stricta insinuatio. propinquum ad te consanguineus,\norbum parentibus religiosus exhibui. quae res mihi affectum\npueri faciant, iam tenetis. si necessitudo respicitur, liber ab\namore esse non possum: si pietas amica proposito, nostri fiunt\nfilii qui parentum suorum praesidio denudantur. unum ergo\nuinculum uenit a prosapie: alio nos astringit officium. respice,\nuenerabilis magister, tot pro isto supplices manus et in spe\nparuuli maiores eius me teque considera. genus est singulare\nlaudis in doctoribus discipuli eruditio. Achillis lingua Chiron\ninnotuit: fecit sequacis meritum opinionem illius plus amari,\ncuius per se forte facundia in lucem non potuisset exire. Maro\n\n\n\n\n\n\n\n\nuester tantis institutores suos commendauit, quantis ipse notus\nest: et certe illos per merita sua fama non prodidit. Hieronymus\nnoster, nisi praeceptorem suum Gregorium diceret, illo melior\ncenseretur: sed illi adplicanda sunt bona nominati, a quo\nsumpsisse uidentur originem. in summa, ut dixi, caelum pulsat\nmagistri opinio perfectione discipuli. apud scientem rerum non\nobicio obliuionem, quia nota commemoro. auara sunt nota\ndiligentum. deum precor, ut studiis uestris gratiam suam\ncomitem iungat, ut quos a me limandos accepisti doctissimos\nreddas et illorum eruditio uestra quidem gloria, sed meum\nefficiatur obsequium.\nVIIII. DICTIO. PRAEFATIO QVANDO ARATOR AVDITORIVM INGRESSVS EST. Notum cunctis bene mortalibus, quod dicendi laborem negotiorum\nferiae pariant et eliminatis curarum procellis orationum\nserena plus rutilent. diem suum ingenia nisi occupationum\nnebulis fuscata non perdunt: sententiarum iubar cura uacuos\nrespicit et expeditus animus declamationum pompam commendat.\nqui caeca remis temerarius freta proscindit, nudum sollicitudine\ngubernaculis pectus adcommodat et claui regimen\nsola qua magistrum nauis conuenit inquisitione perpendit. tunc\nstuppea in uentos ex uoto frena laxantur: tunc rudentum uinculis\ndiu libera maria uinciuntur et imperiosis undarum cumulis\n\n\n\n\n\n\nhomo dominaturus ingreditur, uiarum incerta astris recludentibus\nagniturus. tunc Bosphorum Pleiadas Cynosuram et\nquicquid iter monstrat inspiciens, ad caeli ductum callis hominis\nordinatur, si tamen mens nullo extraneae occupationis mordeatur\nambiguo nec peregrinantem notitiam magister inertiae\nmaeror adfligat. quod si aut pigro torpore hebetatus animus\ndormiat aut diuersis excitatus stimulis per deuia distrahatur,\nnescit ad propositum suum totus occurrere, cuius membra\nprudentiae lanista animarum cura discerpit. inefficax semper\nest et a molis suae ualitudine dissociatus ostenditur qui non\npotest quantus est est tractatuum forma monstrare. est tamen\nboni doctoris expendere originem serpentis riuuli, qui scalpente\nad ipsum terram ungue perducitur, quid sit eius in unum\ncollectus alueus, quid sit ubi nascitur existimare, et uires\nfluminis non de his, quae accepit, sed de illis, quae potuit\naccepisse, colligere. quorsum, uenerabilis magister, libertatis\nindex, boni testimonium sanguinis, ingeniorum lima, fabricator\nsensuum, haec uerba praemiserim, si requiras: me me locutus\nsum, fateor, me digessi, quem inter inscitiae dormientis infantiam\noccupationes uariae et tristitia fortis inperitiae mater\nobpressit, cui non datur duris soluere colla laboribus, ut studiorum\nlupatis ora decorentur. meus sermo quod scaber est\net nullo splendescens dictionis adtritu, intellegentiae est et\nexercitii quod dedisco. te inter palaestra tua originaria linguae\npalma sollicitat: te inter ciues, mei inmemor, superba Delus\n\n\n\n\n\n\nadnumerat. tu Castalii gurgitis lautus possessor incedis: at\nego uix arentibus labiis stillantem guttam marcidi liquoris\ninfundo. te sudore continuo nulla diuersitate interpellante\nutpote colonum suum doctrinae messis amplificat: at mihi uix\nde magnorum horreis pauper faseli esca porrigitur. tu in sustentationem\nruiturae libertatis felix dextera subrogaris: me ecclesiae\nangulus etiam bona metuentem saeculi praesentis includit\nquid, rogo, uisum est dudum insignia eloquentiae tuae ia\nme tam longe positum oculos destinare? fuerunt magis alii,\nquos dictionis tuae ornamenta conponerent, quibus uerborum\nphalerae per Latiares elegantias adquisitae uicturum et apud\nposteros nomen offerrent. me tacito teneri tantum conuenit\naffectu dictis inparem et officiis sequestratum. quid erigeres\nanimos quos alter iam sibi uitae ordo subdiderat? quid ad\nreuocares per longa itinerum interualla distantem hominem, 15\napud quem sicut nefas est non meruisse laudari, ita crimen\nfuisse laudatum ? tua sunt, tua, ne dubita, aut eorum, si tamen\ninueniri potuerunt qui secuntur. ad adulescentulum tamen,\nquem praesentis diei auditoriis tuis auspicia dedicarunt, cum\nquo mihi parili infantia conuenit, si uenia me donatis, uerba\nconuerto. cuius primordia quamuis infabricato sermone conmendem,\nimperiis amoris excusor. sub iugum mittimur dilectionis\nnecessitate constricti et, dum caris prospicimus, quid\nnos deceat non uidemus. hunc licet paterna debuisset oratio\nprosequi, non est tamen a patre aliena quam porrigo. debuit\n\n\n\n\ntibi macte et mea orationem professio. felix istud nominis\napud doctos auspicium: ditandus scientiae frugibus laborem\ncirca studia necessarium promittit et nomine. finde, adulescens\negregie, pinguium dorsa terrarum: inprime dentem uomeris\nnouella adhuc incude formatum: exerce in studiorum solo\nquicquid optimum conuenit aratorem. si scrutatus penitus fueris\nlatentium secreta camporum, inuenies illic Deuterium, qui\nubertate linguarum germina tibi multiplicatis seminibus et\nsudorem remuneretur inpensum. disce iam nunc uerborum\nluxuriem artis falce truncare, ut nouellus cespes sub ferri\ndisciplina proficiat. resecetur quicquid infecunda palmitum\numbra transmiserit: ad solam uuarum spem uites tuae ramos\nextendant. talis ad genium tuum redeas necesse est: talis ad\nuota nostra respicias et, cum te grauidis scientiae culmis ornaueris,\ntunc te magnum dici conueniet Aratorem. quocirca spes\nin te praemii nutriat laudis ardorem. legi quia non est fortunae\nlusus, si quando inter feculentos, quorum ego primus\nsum, inperitorum greges profecerit litteratus. non metuas\npressuram, qua grauantur instructi: plus laudis habet iacens\nperitia quam culmina rusticantum. erigit doctos conscientia\nsua, et si quando incertis temporum flatibus opponuntur, sustinent\nmala, quae saeculis magis sunt adscribenda quam meritis.\n\n\n\nProseoutionem meam, quam uere rusticam in Arateris conmendatione\ncontexui, felici tantum dicunt aliqui personae\nblanditam, cui fauorem de patris potestate conciliet dilectionem\nmentita necessitas: in cuius laudis ministerio uiuis et praesentibus\ntantum seruiens, temporalem exhibeat lingua famulatum,\nquae quotiens in aliquorum praeconio fucatis uerborum\nimaginibus ludit, fortiori studio conceptum mentis abscondit.\nnonnumquam enim doctis tribuit stilus profundiorem cogitationum\nlatebram, si dulcibus aures non bene merentum fomentis\ninlexerit. sed sequestrentur a nostro talia instituta proposito.\nnos et scire haec conuenit et.odisse. cautius enim a prudentibus\nnota quam inopinata fugiuntur. mihi ad laudationes amicorum\nnisi amor uerba transmiserit, quae in penetralibus conscientiae\ncaritate magistra dictantur, inter relationum uias sub fasce\nsuscepti operis palpitabo. ergo classico meo, cui proprium sine\nfraude seruiuit ingenium, indices animi mei dictiones attuli,\nquia sine adulationis suspicione est inter aequales amicitia\npersonas, et tunc fida diligentum sinceritas adprobatur, quotiens\nnon uenit a potestate quod metuas. mihi classicus non meretur\nimperiis, quicquid non inponit obsequio. ferunt tamen aliqui,\norbo parentibus fideli auspicato gymnasia litterarum personam\nreligiosam debuisse magis uerba praestare. orbum parentibus\ndixi, cui per felicia naturae damna communis pater et episcopus\nfactus est proprius. ille afflictorum consolatio, ieiunorum\ncibus, caecorum oculus, pes claudorum, tot pietatis suae species,\n\n-\n\n\ntot misericordiarum gradus ad huius conuertit personae profectum..\net illud domni Laurentii quod mundi necessitatibus\nsuccurrit ingenium in ministerio huius exercetur infantuli. cui\ntalis non sit, ut uere dixerim, gratiosa calamitas? quem non\niuuet amisisse patrem, sub lucrosa commutatione si talem conceditur\ninuenisse? tanti uiri insignia, quae implere nequeo,\nper profana uerba non temero. ipse est, cuius est dulcis auctoritas\naut horrida dulcedo, qui magistrum in ecclesia, magistrum\nin domo, magistrum in conuiuio, magistrum inplet in\niocis qui numquam facit quod sequentes nolit imitari, cuius\nad unguem polita conuersatio caeleste iter discipulis, dum\nincedit, ostendit: minor enim laus est docere bene, nisi opere\ndocenda monstraueris. huius uiri suscepto adulescenti quid mea\npraestitisset oratio, quem euentus dexter de institutoris meritis\nmanet et de orbitatis prosperitate perfectio ? huic sufficiunt\npatroni preces, per quas merebitur institutis optimis imbutus\ndegenerare sublimiter.\nX. DICTIO. GRATIARVM ACTIO GRAMMATICO QVANDO PAPTENIVS BENE RECITAVIT. Quando debitas beneficiis reddimus gratias, credo quod abiuramus\niactantiam necessariis obsequendo: nullo enim adrogantiae\ntumor honestatis uelatur indumento, cum non gloriae\nmilitant uerba, sed sanguini. aliud est enim ut lauderis dicere,\naliud dicere ne carparis. ibi mens auara famae est subiecta\niactantiae, hὶc seruata ratione iure in locum gloriae redigit\n\n\n\n\n\n\nquod ex dictionis sudore contigerit. iustis namque et superfluis\ndeclamationibus, etsi pari fauor sermone, discretis tamen mentibus\nexhibetur: uno quidem tyranni laudationes et bonorum\nprincipum ore celebrantur, nec est aliqua inter eius qui meretur\npraeconia diuersitas et illius qui usurpat. quod nisi grauia\niudicantum ingenia dicendi causas expenderent, nullum daret\nhaec, quae etiam indignis contingit, adclamantum aura discrimen.\nsusceptarum secreta dictionum ab audientibus non\nexaminantur lingua, sed pectore. in summa, aliud est recitantem\nblande et libenter audire, aliud affectum quo recites\nadprobare. sed iam omissis thematis commendationibus rem\npotius mediocritatis nostrae eloquatur infantia. Partenium quondam\nad studia tua properantem, optime magister, sub oratiunculae\nmeae insinuatione perduxi, tunc cum liberalium disciplinarum\nlimen intraret, tunc cum incertum esset, utrum\nprosapiae nitorem eruditione loqueretur: nullo enim teste nobilitatis\nutitur cuius sanguinem non prodit instructio. tunc ergo\npraedictum prosecuti sumus eloquio, quando fas non erat sermone\nnostro, qualis esset natus, ostendi, quia bonorum semper\nmeritorum labes est habere lucem sanguinis et nocte rusticitatis\nincludi, prodi stemmatum uocibus et imperitia fuscante\ndelitescere. aurum nihil est, nisi manu conponater artificis et\nfuluo pretium metallo lima fabricante iungatur: cessante industria\nexigua est claritas quae uenerit a natura. fabrilibus\ndebet studiis quod in partu suo terra laudatur: fornacis beneficio\nde latentium fetibus uenarum quod in solidi transit speciem\n\n\n\n\nferri domatur et effera hominum corda domitrice adfectione\ncaptiuat. uictem, nisi exercerentur terga, mortalibus non praeberent\nartis est, quod liquidum maris elementum homo securus\ningreditur et paruo discrimine per ingenia iter mortis exuperat.\nmagistra agricolarum simplicitas telluris faciem dum brachiis\ndistinguit, uineta conponit et de prole arborum liquorem, quo\nsalus nutriatur, extorquet. multis manifestatur indiciis operantum\ndiligentia aut infundi quod origo non tribuit aut quot\nbona tribuit custodiri. et si talis est rerum uniuersa condicio,\nquanto, doctor eruditissime, sollicitudo tua est eleuanda praeconio,\nper cuius dexteram libertas iam iamque ruitura releuatur?\nper cuius peritiam aut instituuntur nouella aut seruantur\ndecora maiorum? uere fateor, nisi esses, breui succumberet\nquicquid monstrat ingenium. sed quid obligor maximis,\nqui sustinere parua non ualeo, et generalem facio gratiarum\nrelationem qui uix pro persona sufficio? uberes tibi coram\nmultis, emendatissime hominum, grates refero qui agnosci a me\nPartenium institutione fecisti. tu de eius pectore scientiae\nsarculo paliuros et lolium submouisti: tu triticeam messem,\nqua propinquos pascat, eleuasti, felici in eo euentu per familiarum\ndissonantiam unum quod sequeretur et aliud quod\nfugeret demonstrando! o laudanda supra hominem tui uirtus\ningenii ! in una eademque persona qua arte, quod utrumque\ndescendebat a sanguine, quid disceret et quid dedisceret, indicasti.\nlaeto deus gaudia nostra disponat euentu: procul sit\nquodcumque minatur aduersitas. plus in te laudandum est,\n\n\n\n\nquia discipulus tuus scit prosapiem uitare, quam quod prosapiem\ncertat imitari. ecce Partenium propinquitas sua ei\nutroque generis calle descendens alia agnoscit feliciter, alia\nfeliciter non agnoscit. quam timui, ne praefata permixtio, dum\nipsa diuersitate discordat, in deterioris iura melior uicta concederet\net pro uilitate temporum facilius in ipso pars indocta\nregnaret! sed ostendisti mihi, aetatis tuae ornamentum, quia\nplus in consanguineo optinui quam poposci. caelestia imitatus\nes ubertate beneficii, quando inpensione multiplici conmendantis\nuota uicisti. ecce iam ex hiemali pectore et corde algido\ndictionum flosculi uernant et ridentia uerborum germina depingunt\ncalathos exhibentes: ecce post gentile murmur de ore\neius, quae humanitatem significent, uerba funduntur. his ergo\nmuneribus tuis nisi reddam uicissitudinem, praestitisse te\naestimes non merenti. quisquis enim feriata lingua successus\nmeliores suscepit, ostendit se quod attulit prosperitas non\namare.\nXI. DICTIO QVAE DICTA EST QVANDO EVSEBI FILIVS TRADITVS EST AD STVDIA. Licet, sicut nouitas, ita habeant intermissa formidinem et\nhoc sit, cum de adtritu fauoris publici frons refugit, quod fuit\n\n\n\n\n\n\nante quam disceret, dum ad eluctatam reducitur dicendi usu\npereunte senectus infantiam. exercitus Olympicis certaminibus\nde palma confidit eculeus et, si non otio debilitetur, in suo\niure credit esse uictoriam: semper ei coronam blandimentis\nefficacibus spes promittit, nisi uelocitati praemium desidiae\nlanguor excutiat. artifex iaculandi de triumphis securus optat\nincerta et cui occurrit semper in acie gloria longa pace superatur.\npoetarum hederas nobilioribus corymbis et uiridanti\nspecie nutrix ingenii comit adsiduitas: cessante frequentia probati\nobmutescunt ora causidici. educatus in puppibus aequor\nliquidum sine terrore nauta puppibus, qui si ad terrena uitam\nducat officia, nec itinera astris nec uentos deprehendit auspiciis.\nagricola si aliquando uomerem inlectus urbanitate contemnat,\nin deuium, bobus dum scribit terga, rapietur. ergo sicut artium\nin suo quaeque opere inueniter mater instantia, ita nouerca\neruditionis est neglegentia. talis est nostrae, quam post temporum\ninterualla producimus, condicio dictionis: non notum\nschema deferens, non pompam quam aetate mercari debuisset\nostendit: totam fiduciam de auditorum benignitate concipiens,\nsufficere credit ueniam pro fauore, satis esse pia uota. pro\nmerito. absiste procul, debilis timor: insinuandum orbitatis\nmiseratio, orationem religiosum commendat officium. quid faciat\nsermo peritiae splendore dotatus, ubi causa etiam sine insinuatricis\nlinguae placet officio res inpetrauit gratiam: sufficit\nut uerba mereantur affectum: utraque secundis ad audientiam\nuestram ominibus conuenerunt. dicam sane quod restat, quia\n\n\n\n\ntantum defmdabo laudibus meis, quantum remanserit in praesenti\ncausa silentiis. huic Eusebins nobilissimus genitor, par\nmoribus quam natura, dum extremis pressus humanitatis sortem\nprofuturo in longum uellet superare consilio, dum uitalis animae\nuigore terreni carceris angusta calcaret ac se spiritalibus habitaculis,\ncum a deo uocaretur, refunderet nihilque in mente\neius esset de homine residuum nisi inmaculata filii diligentia,\nnisi illud quod nec inter caelestia ulla delet obliuio: hunc\nmihi quasi bene conscius fouendum, prout eius tribuunt, dereliquit.\nconfusa sunt supremis deponentis uerba suspiriis. uidero\nquid aliis reliquerit, mihi sub dei obtestatione dimisit heredem.\ncui saporem uitae labris primoribus contingenti gustum deprecor\nlibertatis infundi, ut prouocatus disciplinarum melle\net fauis scientia de domibus cereis ipse sibi liquentis elementi\nnectar adsumat. habet, doctor uenerabilis, laus tua per\nhunc ad cumulum perducta quod capiat: ex talium profectu\nmeritorum tuorum plenitude non refutat augmenta, quia discipuli\nelegantia adsertio est sine labe doctoris, eius maxime,\ncuius prosapiem splendidam tempus postulat scientiae te radiis\nadornare, ut deeus originis in diem serenissimum procedat,\nquando oris in ipso iubar effulserit.\nXII. DICTIO DATA ARATORI QVANDO AD LAVDEM PROVECTVS EST. DICTATA SVB DIE. THEMA. LAVS LITTERARVM. PRAEFATIO. Littera de proprio laudetur splendida censu: Aduena nam cultus nil tribuet genii. Ebria uestito plus lucent uellera Sere: Persica candentes colla decent lapides. Non iuuat externo conponere membra nitore:Lux naturalis sidera nobilitat.\nNARRATIO. Omnibus rebus, quae aestimantur digna praeconiis, exhibenda\nest pro dicendi facultate laudatio: ab eloquentiae dote\nradiantibus reddenda sunt litteris quae debentur, quia, sicut\ngratuitum munus et opes et animum indicat largitoris, ita\naccepts denegari auaritiam et impudentiam reserat supprimentis.\nlibemus litterarum numini quod de ipsarum fluxit\naltaribus. quantisuis enim materia ista copiis praedicationis\nhonoretur, qualibet effluat ubertate dictorum, de possessionis\nsuae frugibus pasta satiatur, quia, dum inter uirecta, quae.\ndisposuit, propria oculos amoenitate captiuat, habet quidem\nipsa iocunditatem de graminibus suis, sed maiora capiunt\nmesses ingeniorum incrementa per dominam. itaque qui fenus\n\n\n\n\nlitteris soluerit, plus ditescit, dum per secretiores meatus quasi\nper magnos alueos quae ad illas directa sunt fluenta reducuntur,,\nnec quod per guttas emiseris, non aliter quam si relabentis\nIonii ius habeas, possidebis. quis peritiae depositum\nneget, nisi qui desiderat mendicus effici, dum reseruat ? istius\nrei fructus, quod mirum dictu est, in abundantiam refusus\nexaestuat, dum ieiunos faciat incubantes. ergo post opem caelestem,\npost superni fauoris auxilium, ministra quibus utaris.\nars ueneranda, praeconiis, et inuentionis tuae bono de his, quae\na te fuerint directa, gratulare. a te orta in usu laudis amplectere:\nnos nihil manet in hac parte quod dignum sit ultione\nuel praemio. fideli oris nostri famulatu si parum in eleuatione\nmeritorum tuorum suggerimus, hoc dedisti. nos horum amnium\nfistulae sumus nec quicquam de copiis commissi liquoris ebibimus.\ntu ut per nos meritis tuis satisfacias , quasi Aegaeum\npelagus, ut Pegaseus gurges inlabere. ante oculos uestros sunt,\nmorum uestrorum si bene exempla retinetis. saluae sunt quascumque\nde censu uestro ad usuram gemmas admouemus. ecce\nuerticem meum coruscans luce uestra diadema nobilitat et\npretiosorum lapidum fulgore uariato crescit ex genio, dum\nconpetenter ostenditur. a uobis radicem sumunt instituta sapientiae,\nper uos informata proferuntur. nullus sine uobis\npectori sapor est nec libertas eloquio: uos ingenui testimonium\nsanguinis, uos materia pudoris, per uos quod bene cor dictauerit\nlingua proloquitur: ad inuestigandam iter iustitiam uos\npraebetis, dum oppressum dumetis callem, quo expetuntur\nsuperna, purgatis: nos triticeam de loliis segetem, nos fecundas\n\n\n\n\nde sterilitate ingeniorum glebas efficitis et grauidas aristas ad\nscientiae horrea, ne fames infantiae possit praeualere, portatis.\nmundae nitorem. familiae seruando obscenam prosapiem peregrina\nluce perfunditis. deo proxima res est uestro infusa beneficio,,\ndum per cursus elucubrationis traditae, ne optimi degenerent\net ut mali degenerent, salua stemmatum ueritate praestatur.\nper uos de innocentum actibus, quae ad instructionem sequentium\npertinebant, gesta non pereunt: uestris in medium catenis\ntransacta reducuntur et sepulta reuiuiscunt: uos instrumenta\nmemoriae, uos causa pietatis: uestris uomeribus humani pectoris\ntellus ad fecunditatem praeparata describitur: uos religionis\nauctores, uos hostes criminum: uobis ducibus quae per usum\nsubripiunt dediscuntur scelera, per quas bona discuntur: aut\nad directum homines agitis propositum aut mutatis obliquum.\nuestro exules ornantur indicio et a mundi culminibus seiunctos\nuos caelo sociatis: malas conscientias aut intrare contemnitis\naut in sacrarium ingressae dedicatis. facessat a litteris uel\nmutare quod dignum est uel non mutare quod nonum: uestris\nuulneribus nulla per chalybem uestitos subducit instructio:\nad penetralia eorum, et quos ferrum texerit, peruenitis: uestris\numbonibus directa ab aduersariis tela repelluntur, nec spiculis\nperitiae uestrae ulla clypeorum crates obponitur. uos in adflictione\nconstitutos erigitis: uos positos in corporum cruce mulcetis,\nsic gaudiis augmenta tribuentes, ut modum hilaritas\net producta custodiat: si a uobis ueniant blandimenta, dulcescunt.\nnon licet contra imperium uestrum uel defunctum\nflere quem diligas: uos nuptiis, uos aptae funeribus: scientiae\nistius studium diuersissima in concordiam tenet et utramque\n\n\n\n\npartem amplexa gratulatur. utinam uos longioribus coli liceret\naffatibus et non uestris legibus deberetur breuitas, a quibus\ncopia uotiua suggeritur ! per litterarum species in longum itura\nuox tute committitur et sine inminutione sui relegente solidatur.\nante uos ignara ordinis uixit humanitas et ructantia\nglandem pectora sine modis uerba uomuerunt: uos inter unius naturae\nhomines distantiam facitis, dum caelestibus notitia uestri,\npecudibus similes reddit ignoratio. in propatulo est, qualis ante\nhanc frugem fuerit mortalium deserta prosapies: cam illis\nenim, quibus nobiscum par aduentus in luce est, per discretionem\nnestram non est condicio una sapiendi. ualete, ornamenta\nmelioris saeculi, et mundum, quem eruderastis concessae\na deo, in temporum remedio possidete.\nXIII. DICTIO [QVANDO PATERIVS ET SEVERVS TRADITI SVNT AD STVDIA.]Si nauta secundis flatibus feliciter humidi directum transit\nitineris, si bellatorem ducit successus melior ad triumphum,\nsi per rhetoricos campos litterarum miles iudicis fit fauore\nsublimior: nostrum est hodierno die momentis paribus gaudere.\nde themate. quid mihi est cum ingenii mei publicata et degeneri\npaupertate ? ecce de susceptae dictionis messe ditescimus\niocunda sorte, quando relatorem meritum relationis amplificat\n\n\n\n\n\n\net actorem causa commendat. ubi est pauor, qui nos sibi\npropter inperitiae conscientiam subiugabat ? ubi frontis trepidatio,,\nusu et exercitatione fragilior ? obliuiscimur meriti nostri,\ndum claritatem loquimur alieni. nunc discimus potentes et alios\nesse, UOB facere, quando tantum et fama nobilis dat praeconi.\nnihil mihi cum dubiis. splendor laudantes inluminat et inmersos\ntenebris, si eius meminerint, sol recludit. sed rursus hilaritas\niungitur cum pauore et fit socia exultationis trepidatio. quando\ninpar modicis sufficit in supremis? nam qui claritudinem\nnon stili luce commendat obnubilat, et sicut ingenio facundorum\ncrescunt modica, ita siccitate deuenustantur amplissima,\net nisi aestimatis uiribus adgrediaris sarcinam, subiacebis.\necce Paterius et Seuerus, ornamenta curulium et parentiua\nuocabula purpurarum, eruditionem originariam in ipsis uitae\npraestolantur exordiis, dedignantes non studiorum diligentiam\ncum sapore lucis haurire, quos indiscretis temporibus diei\nnatura donauit et litteris. pro quibus quid parentum decora,\nquid insignia uetusta nonus mentibus relator insinuem ? leuabor\nhoc onere, si fastus pro me, auditor, interroges : mecum centuriae,\nmecum campi sollemnis illa uociferatio, mecum Seuerum\net I Paterium et aula ueneratur et curia: quorum quamuis\nfamilia meruerit scipiones et trabeas , seposita tamen ad\ntempus dote sanguinis, quod occasum per dignitates et post\nsepulcra nesciunt, moribus exegerunt. mentior, nisi uiuit\nPaterius in opinione doctorum et perenni aere formatus illam\n\n\n\n\n\n\n\n\neloquentiae palmis nobilem inter peritos praesentat effigiem.\nhorum prosapies adhuc quidem parua, iam maxima gemmata\npubescentis flosculi ora praeferens, uocis praesidium, quod\nexhibebit, inplorat, hoc taciti poscens allegatione conloquii.\niuuate paruulos, quos habebitis patriae mox parentes: inpendite\npraesidia defensoribus et pugnate pro teneris, ne maturiores\naeuo subcumbamus pro uniuersitate bellantes. scitis quae\ndomus pro generali calamitate desudet, cui debeatur pro communi\nsecuritate litatio, a qua fluxerit quod inter aduersa inter\nuos ciuilitas non uacillat. debet uobis origo nostra hanc\ntributariam functionem, ut semper nutriat patriae suae sine\nintermissione custodes. ergo si nota uobis sunt bona germinis\nnostri, inserenda suggerite, ut quod nitet in semine cultura\nmelioret, habeat cespes radici obsecundans poma, quae tribuat\nnon sunt peregrina, non fugitiua quae poscimus. si Eleis et\nOlympiacis conflictibus nutritur eculeus de parentibus aestimatus,\nnos adhuc proficientium creatorum muniamur exemplis.\nuobis tantum praebuerunt obsequii res secundae, quando propugnatorum\nuestrorum et adolescit posteritas et adhuc patris\nauique tutela non deficit. ergo his stimulis incitatum, doctor.\nuenerabilis, suscipe uniuersorum uoces afferentem et genitalis\nsoli allegationibus benignam praebe conscientiam: respice de\nte iudicia nostra et eleuatus consideratione meriti parem te\nmultorum forma sententiae: labora ut munitio nostra te instruente\nsolidetur et, ne inimica arietum uincat inpugnatio,\ntu muris patriae studiorum arma coniunge. scimus quorum\n\n\n\n\ntibi suboles committatur: prouide ut quod natura ualidum\npeperit confortet industria. ducis erit, non originis, si de\nuiri fortis stirpe editus habeat inter bella formidinem. sufficit\nte sic instructionis tuae sudore crescere, ut praesentes pueros\nformam ueterum fortis optinere. sed dicas forsitan: licet te\nprofessio sanctior urgeat, me in istis non habet cura postremum.\nego sum, cui Paterium filium mater et uirgo sacri\nfontis aluus effudit: ego in animae eius secunda natiuitate\naut recreatione sum genitor. ergo peculiaris eruditionis eius\nme prouisio respicit, cuius pater et inter caelestia sum\nuocatus.\nXIIII. DICTIO IN LEGATVM QVI PATRIAM HOSTIBVS PRODIDIT. Si excellentius crimen est, quod digna ueneratione persona\nconmiserit, habetis, iudices, in uno homine duo diuersissima\net proditoris meritum et sacramentum legati. sed uincitur in\nipsis uox superata primordiis: facinus uix credo, quod arguo.\nquis aestimet in uocabulo integritatis consummatam cecidisse\nperfidiam. cogimur dicere, quia nil mali aut proditor metuat\naut uerus legatus admittat. quid accusationi meae pro innocentia\nnomen opponis? insequentem posses effugere, si esses\nmeritis quod uocaris. nemo cautius malus est quam qui absconditur\nsub appellatione pietatis: tutum est iniquitatis\n\n\n\n\n\n\n\n\nexercitium, quod honestatis tegitur indumento. facessat propositum\npraestigiis potius quam mente constare: eneruata defensio est,\nquae nudi honoris nititur nihil ualitura testimonio. ut nocentior,\ncontra patriam existeres, uiam tibi consilia nostra\npepererunt: nos egimus, ut fortior hostis, dum propugnatorem\nquaerimus, appareres: non sentiremus quae inrogasti\npatriae inimicitiarum pondera, nisi sumpsissent ab amicitiarum\nreligione principium. externis aduersariis sine labore congredimur:\ninerme pectus inuenit qui de gratiae fruge in affectum\nprorumpit inimici: egimus foederis tempore, ut generalem\naduersarium quid grauaret patriam non lateret. iste enim.\ncognitorum splendidissimi, si neglegentius in suscepto functus\nofficio per animi taedium sociorum commodis institisset,\ncapitale mereretur exitium: quale est enuntiasse hostibus\ninterna patriae, pro quibus segnius certasse sacrilegium fuit?\nquibus sunt expianda tortoribus, quando illud perdideris, quod\nnefas est non iuuisse? quantis colorum uarietatibus et urbanitate\nletali ad hoc perductus aestimatur, ut legati personam\nputaretur inplere? solet uirtus, quae innata non fuerit, cura\net nutrimentis institui et transire in affectum quod feceris.\nstudio falsitatis: usu honestatis robur adipiscitur qui bonum\nsub diuturnitate mentitur. seruasses adhuc beniuolentiam\ncaptiosam , nisi inspexisses laedendi callem legationis claue\nreseratum. tale est, ac si aegris sub febrium iactatione languentibus\nadlaturus salutem curator adueniat et animam in.\npenetralibus suis sub medicinali specie exclusurus inquirat:\nquis, rogo, huic non pandat secreta uitalium et in quibus\nadhuc locis uigor subsistat adnuntiet? facilis extinguendi\nministratur occasio illi, a quo sanitas postulatur. sic te,\ninpurissime hominum, aduersus nos intimorum reseratione\n\n\n\n\nmuniuimus. ei uestro nunc, cognitores, pendet arbitrio, si\nqui peccatis uicit uniuersos non debet omnes reos superare\nsuppliciis. nascituras in posterum culpas incidite: eueniet ex\nunius cruciatu generalitatis emendatio. genus pietatis est\ncirca hostem patriae esse destrictum, ne, dum prouocetis parcitis,\nad incrementum uitia prouocetis.\nXV. DICTIO IN NOVERCAM QVAE CVM MARITO PRIVIGNI ODIA SVADERE NON POSSET VTRISQVE VENENA PORREXIT. Adest, iudices, nouerca, quae ut satisfaciat odiis, non parcit\naffectibus, quam ne priuignus euaderet, elegit miscere eius\ncasibus quem dilexit, quae saeuissimarum more beluarum de\nconfusis mortibus tesseram fecit, dignos leti sorte aestimans\nquicumque cum inimico illius potuere trucidari. ruptis repagulis\naccepit furor eius exercitium, quasi neci deputatum\nperimens quicquid occurrit. generalitati perniciosa esse desiderans,\nnisi defecissent toxica, adhuc ira crescebat: hausta\nsunt a duobus uenena quae repperit: quod in aliorum seruaretur\nexitio non remansit. heu! quemadmodum gemuit\ndefectum poculi, cum cadauera pauca conspiceret, indignata\nsibi quod de funesto liquore plus defunctis, quam quod occideret,\ndedit. quaesiuit de extinctorum uisceribus pretium\n\n\n\n\n\n\nmortis alienae, si licuisset, abstrahere, ut plurimis per guttas\nfata dispergeret, ut animarum penetralia uirus nobile possideret.\nante experimentum perniciosus effundebatur humor in\npoculum: fecit eam quid perdidisset agnoscere, postquam de\nsucis abundantibus pauoos extinxit. ubinam gentium fuit\nanimus coniugalis diligentiae ? ubi maritalis sacramentum\ncopulae ? plus egit priuigni quam tori recordatio: dum inmanitati\nobsequitur, effugatus est uiri praesentis affectus:\ncredidit in quocumque uiuente priuigni remanere posse substantiam.\nlucem uoluit profana confundere et humani generis\nmessem mundo labente succidi, quicquid in occasum potuit\nire praecipitans, ueternis Erebi legibus diem nostrum cupiens\nscelerata submitters, ne illum uel post inferna odiosus inspiceret.\nquantis gradibus et profectu scelerum ad uenena\ndescendit? diu exitium distulit, quod aliquando in tormentis\nconstituto ingessit uice beneficii. ante flagris fame frigore\ninimicum corpus adflixit: postrema est in nouercali indignatione\nnecis exsecutio. uellem in accusatione, iudices, diutius\ninmorari, nisi facinerosae poenam prolixior lingua differret.\nnolumus quas peroranti conceditis ut addicenda in luce\nmereatur indutias. quotiens, scelestissima feminarum, subdolis\npriuignum fouisti (matrem) mentita conplexibus? quotiens innoxiis\npotionibus egisti, ut de manu tua mortem securus acciperet?\ncapta(sti) sitis tempus et bibendi necessitatem: (te) forte,\nut citius letum porrigeres, exorabat: habuisti misericordis\nopinionem priuigni desideriis obsequendo. quotiens matrum\nloca tenuisti, ut nouercam tutius exhiberes? solet, libertatis\n\n\n\n\npraesules, in coniugali consortio unius subolis ut commune\npignus adtendi, dum affectio quam pater obtinuit transit ad\nfilium: decedentibus matronis uirorum prouidentia, dum ad\neducandam posteritatem curarum participes quaerunt, sic\nnouercas inueniunt. saepe tamen sub hoc uocabulo mater\naccedit eo cautior circa germen alienum, quo sollicitius nomen\ntragicum uult uitare: genetricem munit securitas et sacramentum\nnominis sui. (sunt) quae etiam misericorditer creduntur\nirasci. uestras, infaustae, blanditias iure respuimus, quibus\nper fucum malitiae interna uestitis. erubesco, cognitores\nsanctissimi, damnatam meritis suis diuturna inpugnatione\nsustentare: non est anceps sententia, quam labore suspendo.\nutinam exquisitis effugetur de luce cruciatibus et lentis secta\nuulneribus existat superstes corpori suo! non uno tempore de\npropriis sedibus nocens anima pellatur. in affectum reduciter\npuritas, quotiens generalitatis oculos expiaueris cruce noxiorum.\nXVI. DICTIO IN EVM QVI PRAEMII NOMINE VESTALIS VIRGINIS NVPTIAS POSTVLAVIT. Creditis, indices, per hunc uictoriis lamenta misceri et\ntriumphorum saporem displicere de praemio? aestimatis offendi\ndeos in effectu rerum et deduci ad paenitentiam numina, quae\nuota inuerunt? adest hominum nequissimus, qui gemere nos\nimperat, quod patriae nostrae uicit inimicos, qui consummatis\n\n\n\n\n\n\n\nproeliis, dum laboris pretium flagitat, et hostes et bella commendat,\nqui exhausts putat laboris esse suffragia, nisi quae\niratis caelicolis conferuntur, ut possit ciuitas eius perdere\nquod. per ipsum creditur adquisisse. confidit genium bellatoris\npictis tabulis et imaginibus non t eneri nec requirit ut seruetur\nsaeculis aere formatus: sola. opinatur esse gaudia, quibus\neuenit munus adulterii. si ad hoc te casibus obtulisti, ut\npro sudore tuo nominari pudeat quod requiris, nos non possumus\nscortis debere quod uicimus. non pio amore bella\ngessisti, qui post aduersarios in ciuitatis medio cum pudore\ncongrederis : sine causa. hostes depulisti qui eorum uicibus\nfungeris in triumpho. habuimus statum honestatis liberum,\ndum casibus subiacemus: fugienda est uirorum fortium felicitas,\nper quam iungimur miseriis subditorum. etenim, curiae\nlumina, per minutias scelerum hunc opinamur ad inmania\nuota perductum? quantis gradibus exercitatum facinus peruenit\nad hoc ut uitia laudibus mercaretur P credebamus eum,\ndum uitam in tentoriis ageret et ad insignia roboris duris\ncorpus successibus inuitaret, ciuico amore constringi, ut per\nmilitiam eius nec incendium urbes nec sacras corruptela uirgines\npossideret. iste enim emit tot uulneribus, ne alter\nfacinorum fruge potiretur. quid tibi debeam, crudelissime\nhominum, datur intellegi, per cuius beneficia superati exitum\nuictor ingemisco. dicite, praesules libertatis, quem potius\nhabuimus, qui animos nostros possedit, in tubarum clangore\nterrorem, dum ferri seges, equorum fremitus minaretur\nexitium P credo, ne libera patrum colla catenarum rigor adstringeret,\nne inuiolabilis matribus pudor in ciuitatis excidio\ndeperiret, ne uotiua uirginitas sacris mancipata culturis\n\n\n\n\npraedonis igne raperetur, ne famula castitas hosti pretium fieret\ninsultanti, ne corporibus ex humana condicione liberatis uis\ninimica subriperet et aduersariae pudicitia libidini ad ultimum\ndeducta seruiret. quaero a te, heroa magnanime, quid de\npatria tua mali depuleris, si haec quae timui uictor optasti,\ndum mortes hostium ictibus tuis numinum fauor addiceret.\npercontor utrum poposceris superos in illa necessitate fautores ?\nsi fecisti, perfunctus periculis sacerdotibus eorum pro debita\noblatione minitaris? si non adhibuisti pia uota certamini, quid\ntibi debeo, quem sine precibus suis generalis prosperitas\ncomitate liberauit? si intellegis, multum est quod debes\nnuminibus, si studuerunt supplici: maius, si dederunt uictoriam\nnon petenti. credo, digressus e proelio loco principe delubra\nueneratus es et ibi gratiam retulisti, unde praedam feriatis\nmanibus certas abripere. uereor ne templis nulla face consumptis\nducat uestalem uirginem sors secunda captiuam.\nXVII. DICTIO IN EVM QVI SENI PATRI CIBOS SVBTRAXIT. DATA ARATORI. Nescio, iudices, utrum inueniatur poena, quae criminibus\nsatisfaciat inpetiti. interim deest linguae copia, quando facinoris\nnouitas superat arguentem. iste est filius qui grandaeuo\n\n\n\n\n\n\npatri, cum posset praebere alimenta, denegaui, id genii sceleribus\nsuis adsocians, ut esset patre incolumi parricida. putas\neuasisse te debitum de non inlata genitori morte supplicium:\nut esses nocentior, pepercisti. potuisses cruciatus, quos intuleras,,\nultimo patris fine concludere, si medica manu iugulum\npraestitisses: prima est malorum tuorum adinuentio creatoris\nproprii exitium nec remouere ut pium filium nec ut crudelem\ndecet inferre. quid est quod inter utramque uiam, exquisiti\ninuentor periculi, neutram sectatus pasceris promulgata tabe\ngenitoris? uixit te procurante eo infelicior pater, quod mori\nte procurante non meruit. nemo, sanctissimi, dubitat mundi\nistius mala aduocata nece sepeliri et communem sortem uotum\nesse inter aduersa constitutis: necesse est optari quod modum\nponit amaritudinis. rogo, quibus est beluis conparandus qui\nprocuratione sua infert dura sine termino? cuius doli, dum\nmanus abstinet ab auctore lucis, leto commutanda pepererunt?\niam erat genitor istius annorum fasce contritus: iam per tremenda\nsenis membra aeui depopulatio uestigia olim robusta\nsubuerterat: iam diuturnitatis morsibus in rugas, quae declarabat\nhominem, forma uergebat: non tamen sine spe subsidii\nad maturitatem peruenerat, cui iam maior suboles adridebat.\npotiori fiducia ad uictum congregata dispersit quem semper\nscimus horrea sua in pignoris alacritate posuisse. omen putauit\ncogitare de substantia cui existebat natus incolumis, ad gelidam\ncanitiem hoc putans posse sufficere, quod reparatus in\n\n\n\n\nprosapie annis uiridioribus non merebat, cum repente egregius\niuuenis tali patrem securitate nudauit. uellem paulisper, uenerandi\ncognitores, ad hunc uerba conuertere: sed reor perire\nmonita, quae profligatis moribus exhibentur. putamus, uenerandi\nhominum, ad hos usus prolem cuiuspiam magisterio\nperuenire? sufficit germini institutio naturae, quando quod\nsolent facere doctores infundit eorum pectoribus lex humana.\nnon est ei accidenti bonum debita conplere, nec deesse potest\nratione praeditis quod auibus probamus insertum. uersa uice\naquilas legimus fetuum ministerio pasci, et beneficia parentum,\nquae inplumes nati, quando ouorum tunicis exuuntur, indepti\nsunt, quadam districts aequitate restituunt. non putant uolucres\nesse liberum accepta denegare: quale est ingenium quod circa\ndiligentiam suorum alites nescit imitari? transeo multiplicibus\nexemplis luporum rapacitates: ieiuno escas parentibus ore deferunt\net inpasta uisceribus fera ad creatores suos currit ore\nlocupleti. uos perpendite conscientiam rei, quali poena digna\nsit quae inusitata conmisit, quia propagantur inpunitate uitia\net, nisi iudicantem censura succurreret, peccandi uis per generale\ncorpus exiret.\nXVIII. DICTIO IN TVRANNVM QVI PRAEMII NOMINE PABRICIDAE STATVAM INTER VIROS FORTES DEDIT. DATA ARATORI V. C. Quamuis, iudices, uirorum fortium effigies mansuro perenniter\naere seruentur et per haec simulacra nesciant obitum\nuel sepulti, quamuis in aeternitatem migret per has artes\nimago mortalium et angustam humanae naturae legem uincat\nindustria: tamen uirtutis pretium nec parricide aliquando\nmeruit nec tyrannus exsoluit quando munus innocentium aut\nsceleratus elicuit aut oppressor libertatis ingessit? statua,\nuenerandi praesules, sudoris fructus est iudicio reddenda\npurissimi, ut in utroque congruus nitor nec suscipientem\ndeuenustet, si indigno auctore prouenerit, nec, si conferatur\ninmerito, maculet largientem. si libera aduersus tyrannum\nuox est uitia detestantis, si licet sub tutore criminum culpas\nurgueri, dicam quod sentio. inter duos nefarios res honesta\nuolitauit et neutro munita praesidio, nec a quo procederet\nnec ad quem deflueret, cognoscebat. res dudum decreta fortibus\net sanguinis conparanda suffragiis, ad quorum peruenerit\niura, respicite, ut eam tribuat usurpator imperii et accipiat\npatris extinctor. quo me uertam, nescio: inter uirtutum tuarum,\nuenerande princeps, deprehensus abrupta nescio, utrum\nadcusem quod tyrannus es an quod honoras praemio parricidas.\nutrique digni crucibus et de praesenti uita culleis effugandi.\nnon creditis sufficere, uos debitum uitasse supplicium,\nnisi et tu quod non licet tribuas et ille quod non meretur\n\n\n\n\nacceperit iam dudum a te ista per audaciam praesumpta\nsunt, cum arcem iustitiae profligator intrasti, his ad dominatum\neuectus suffragiis, quibus in altero statuam contulisti. necesse\nest, amplissimi hominum, uniuersos fouere quod fuerint, nec\nutiliter nisi ab emendatis corriguntur excessus. prodigus\nfrontis est qui punitorem mali credit facinorum sectatorem.\niudicis conscientia constringitur necessitate secreti et non putat\nliberum condemnare in subiectis quod ipsa non dubitauit admittere.\nquantis successibus aut quam uariis incrementis ad\nhaec, sentina criminum, peruenienti, ut tibi liceret ad sublimia\nperuenienti in tantum peccare, cum uelles, ut probrosos ad\npotiora statuis inuitares? tu libertatis saporem felle seruitii\nconmutasti : ille obsequia patri debita uertit ad gladios. quantum\nlaudanda sint quae laesistis aduertite et feriato ore\nadcusantis quid mereatur pater et ingenuitas aestimate. tu\nabsoluta colla iugo miserrimae condicionis adstringis, apud\nillum nihil praeualuit lex naturae: hoc tu circa patriam geris\nquod intulit hic parenti: in eo fortasse crudelior tu credendus,\nquod dura imperia sub uitali quadam morte dispensas nec\nillis, quibus est desiderabilis obitus, quasi medica manu praestas\nexitium: ille non passus genitorem in mundo subsistere\npernici ictu eripuit uitam lucis auctori. nescio qua sint criminum\ndiuersitate discreti: interim, si liceat, poena iungendi\nsunt. si te circa ciues alicuius supercilii tumor eleuasset, reum\nte designaret laesa communio et priuatae abiuratorem dulcedinis.\ninmoderata nuntiaret erectio. si ille creatorem toruo\nlustrasset aspectu genitore incolumi, habuisset meritum parricidae.\nuidete quid dignum his sit, qui ad delictorum fastigia\n«\n\n\n\n\nperuenerunt. nihil est quod residuum aut adflicta credat patria\naut pater extinctos. facessat a nobis, principes uiri, argumentis\nacerbare conmissum. sufficiunt nuda reorum uocabula,\nnullo defensionis munienda priuilegio. addam sane delicto\nquaedam, quae sunt praecelsa reatuum, ne ulla res uideatur\nde actione subtracta, quam sagacibus, ut aestimo, uestigiis inuenistis.\nambitur parricidae statua fortium uallata lateribus,\net simulacrum, quod ant litteraria cura peperit aut Martius\ncampus refudit, huius imagine posthabetur. duriter, si creditis,,\nferunt tot nulla titulis nulla se ab effusore paterni\nsanguinis retributione distare et, si qui animabus reliquus\nuigor est, deflent praemia sua, quae adnisu roboris exegerunt.\nubi honestas, ubi studii liberalis efficacia, ubi munus pro\npatria dimicantis, si aereas formas areis possessor exhibet et\nqui genitoris funus procurat optineat P uos tantum digna\nmeritis exhibete tormenta, ne, si inpar poena impetitos addixerit,\nnec uobis debeatur laudatio directa censendi. uno\nitinere uita pellantur quibus paene par extitit sors delicti.\nXVIIII. DICTIO DATA AMBROSIO IN ALEATOREM QVI AGRVM IN QVO PARENTES EIVS ERANT POSITI PRO LVDI PRETIO DEDIT. Postquam, iudices, deforme aleatoris studium deductus ad\nexilitatem census euaserat et crescentem certandi curam\n\n\n\n\n\n\nfacultatum defectus addixit, coeperunt a turpi praemio nec parentum\nsepulcra subduci, coeperunt expectari dubia casuum de fauillis\net ridenda proponi contentionum momenta de lacrimis. ubi\nsunt qui dicunt perfunctas luce animas nihil cum huius\nmundi cultoribus habere commune et post saeculi segregationem\ndiem suum habere translatos? ecce iam maiores istius prope\nquae obtinuerant sepulcra senuerunt et re ipsa per diuturnitatem\nrequirunt busta iam tumuli: et tamen apud comisatorem\ninprobissimum adhuc creduntur in illis intentionis pretia\nnon perisse. post longa uitae curricula fortuito nil debentes\neuentum manes iubentur expectare de tesseris: post profligatas,\nquas parentes tui per longam parsimoniam opes collegerant,\npost multa argenti aurique pondera, quae iutura heredem\nparcitas sub dimensione seruauit, urnas ueterum, ut essent in\npraemio tabulae, sterilitate deterior proles honorasti. si\nmausolea praecedentium minor posteri cultus ornaret, esset\nplectenda neglegentia et spectaret de illis poenam iudicibus,\nqui filiorum suorum mores in alienis cupiunt emendare commissis.\npro festiuitate certa temporum lege redeunte, pro sertis\net quibus animae pascuntur muneribus, credidisti nefas, si\ngenitorum tuorum sepulcra dominos non mutarent. non tibi\nlicuisset domos ultimas pro abducti ab hostibus pignoris tui\nredemptione distrahere. quaero quae sit necessitas quod alienum\nuideo in parentum tuorum cineribus possessorem: et\nnihil mihi aliud nisi ludus opponitur. o misera mortalium\ncondicio, et cum denegantur desideria et cum infelicius conceduntur!\nquotiens creatores tui sollicitis deum mouere suspiriis,\nne de huius usura lucis, quod infaustissimum creditur,\n\n\n\n\nsine legitimo herede transirent? quotiens futuri mens nescia\nproximitatem mortis incurrerat de pallore progeniti? editus\ninstitutus eruditus ad hanc messem, iudices, ieiuna pudoris\nmente peruenit, ne in iure suo patiatur esse, postquam uniuersa\nperdidit, patrimonii largitores. damnamus in scelerato\nuoluntatem turpissimam: nam contingit forsitan, ut ad probos\ndominos priorum tuorum ossa beneficio lenitatis emiseris.\ncommunis est uniuersis defunctorum reuerentia et circa religionem\nsorte ultima conditorum dignam poscit humanitas uniuersa\nculturam: excellentius tamen maioribus nostris debita\nsuprema redduntur, quos ita sibi ueneratio proponit ante oculos,\nut dis credamus exhibitum, in quibus defunctorum mandata\nperaguntur. seruamus uniuersa quae iusserint, non credentes\ninpune contingere, quod de eorum fuerit praeceptione uiolatum.\nnon inuenio nonum facinoris genus qua explicem nouitate sermonum.\nquibus fuit sacrilegium non parere, quale est eorum\nsuprema domicilia pro ludicris uendidisse? credite, cognitores,\nstare ante oculos uestros tot istius atauos uindictae tempora\npraestolantes, quorum placatione mansura in posterum circa\nparentes diligentia poterit sine labe sanciri.\nXX. DICTIO IN EVM QVI IN LVPANARI STATVAM MINERVAE LOCAVIT. Semper uenerandorum iudicum ancipitem credimus fuisse\nsententiam de confusione peccati. ibi cognitoris, quo potissimum\n\n\n\n\n\n\nuergeret, haesit deliberatio, ubi dubia extitit sors delicti: nam\ndefinitionem aequitati congruam sicut uitia manifesta exigunt,\nita obscura suspendunt. quando in luce est facinus, quid spei\nremanet addicendo? percipite, quaeso, animis et interna\naestimatione tractate, qualis sit qui at uirginitatis oculos et\nlupanaris secreta uiolauit et in utroque sacrilegus nec flagitia\nueneratur, quibus inimicam testem adhibuit, et castitatis pro-.\nfligat ruborem, quam indignis adsociat. expostulo a te, humani\ngeneris ostentum, qui leuitatem tuam ad erigendum Mineruae\nsimulacrum religionis cultus adduxerit, dum integritatis hostem\ninlata de loci foeditate monstret iniuria: nec reuerentiam te\nexhibere Veneriae pollutioni clamat publicata corruptio. nesciunt\npeccandi terminos qui ad transgressionem sceleris\nexcessuum amore prouocantur: modum in erroribus ignorant\nqui crimina excelsa moliti sunt. dum Dionem et Palladem,\ndiuersissima numina, peregrinantibus mancipata sententiis in\nunum fabricata deridens arte coniungis, fecisti religione tua\nacerbius quod delinquis. res summo digna piaculo, miscere\ndiscordantia et in unum colligere, quibus nisi secretum praestiteris,\ncontumelias inrogasti. creditis inueniri hominem de\nhac mundi gemina conuersatione neutrum tenentem et nec\namicum uirtutibus existere nec fidum uitiis inueniri? solent\naliquos erigere ad despicatum boni operis patrocinia culparum\net qui de sapore laudis alieni sunt de licentiae fruge gratulari.\nat te quae istarum rerum inueniet sectatorem? meliori ordini\nmanus contrarias adtulisti nec inprobis sinceriter obsecutus\ncolla summitteris. odi, principes uiri, morum suorum remissos\niudices, condemno qui per neglegentiam serenorum actuum in\n\n\n\n\n\n\n\n\ndubium trahuntur: execrabilius tamen detestor qui in utroque\ndeprehensi nulli exhibent stabilem conscientiam. pollicentur\nenim paenitentiae tempore honestati affectum quos fidem\nuideris exhibere peccatis. si te, scelestissime hominum, ante\nVeneris delubra positum stimulasset Mineruae recordatio,\nutramque potestatem male diligens ingenii tui memoria laesisset?\nfugisses illius domicilium, cuius aduersariam mente\nretinebas. qu honor est ibi eius statuam conlocasse, \\'ubi dea\npudicitiae potuisset commemoratione uiolari? nesciendo, infaustissime,\ngradibus ad fastigia execrandi erroris accedere,\npene postliminio bellum inter caelicolas excitasti. uident illi\noculi semper turpia, detestati iunctos quadam obscenitatis lege\nconplexus. dum procurante be interest lupanaribus captiuum\nnumen, solus es qui ostendisti seruire humanae libidini\nsuperorum potentiam et illis eos constringi locis, quibus fuerint\na mortalibus deputati. quam dissona erit in adolendis inpensa\nsacrificiis? unius oblatio numinis alteri dabit iniuriam. nam\ndum per prouidentiam tuam simplex puluinar gemina superoram\npotestas obtinuit et in una aede pudor et luxuria conuenit,\nneuter deuotionem nostram fauor aspiciet: quas tu\nhabitatione miscuisti, nos propriis habebimus offensas sacrificiis.\nqualia erunt munera, quae gregatim portanda sunt per\nincestas et uirgines ? una offendenda est hilaritate et lasciuia\nplacanda altera. inter uerbenas et tura hostiarum erit causa\ncertamen et inde efficienda sunt irata numina, unde mulcentur.\nsubmoueo sacrilegiis prolixam narrationem : moras, quas in\n\n\n\n\nluee reus accipiet, inter supplicia consumat, quia deuenustat\nreferentem et alienorum actuum turpitudo.\nXXI. DICTIO [IN PATREM QVENDAM, QVI CVM FILIVM A PIRATA CAPTVM REDIMERE KON DIGNATVS ESSET, AB EO TAMEN ALI PETEBAT]. THEMA. LEX. Liberi parentes ant alant ant uinciantur. cuidam duo filii,\nfrugi et luxuriosus. piratas utrique incidere. scripserunt patri\nde redemption. pater uero uenditis facultatibus piratas expetiit:\ncui optio data est, quem uellet redimeret, quia parum ,\npretii detulisset. ille elegit luxuriosum, quia aeger erat, redimere.\nqui cum reuerteretur, in uia mortuus est. frugi piratas\neuasit. pater petit ut alat. ille contradicit. actio contra Quintilianum\nsuscepta. ille enim patrem tueter, nos filium. rogo\nne arrogantiam putes, qui legeris.\n\nPRAEFATIO. Numquid fas est aduersus Quintilianum nisi pro ueritate\ndicere? aut inmemorem sui loquendi facit auiditas qui tribuit\nuerba iustitiae? fallentes decet urbanitas, dum peniculo fucata\nmendacii peregrinum decorem laudanda uerbo tenus sumit\nelocutio. sine solacio oratoriae artis aequitas adseratur: eligo\n\n\n\n\n\n\n\n\npompam, quam probitas defensa parturiet. procedat contra\neloquentissimum uirum caelestium fauore munita simplicitas:\nde fiducia partium nostrarum oritur quod audemus. nos tantummodo,\nprincipes uiri, benignitatem uestram salua aurium animorumque\ncautione praestate, ne coturnus ille sublimior oris\nfacultate qua praeualet in possessione sua credat esse uictoriam.\nquid est aliud aduersus eius impetus nos iuuare, nisi peregrinantem\nreducere post interualla iustitiam?\n\nPRINCIPIVM. Gauderem, cognitores amplissimi, euasisse me pedorem carceris,\nuincla piratarum, nisi regresso mihi myoparonum loco\npater existeret. quaerit a me alimentum, quem nec auro ab\nhostibus nec lacrimis liberauit. putat quod illi debeat regressus\neius proficere, quem cum potuit non redemit. frustra pastum\nbeneficio legis inploras, qui factis tuis naturae iura soluisti\nexhiberi uictum patribus ius decernit: non est tantummodo\nsacramentum istud in nomine. dicat uel pirata, si pater es.\nmeliorem me fuisse mortuo saepe cum loqueris, numquam\nostendis esse, cum iudicas. uiam culparum germani decedentis\nadtendite: ipse magis genitoris moribus par (f)uit qui praelatus\nest: ego quo omine uitam meam per extraneos ab istis actus\nexegerim, declaratum est, cum me pater praedonibus sponte\ndereliquit. ualida sibi uidetur aduersus sobolem argumenta\nproponere, cum propensiorem gratiam meruisse iactet\n\n\n\n\nculpabilem filium et proximum sepulturae. quaeso, iudices, pronuntiato\nquid debeam. interim clarum est me et cineribus\nuitiosi fuisse postpositum. non erubescit quicquam ab eo\nauctoritate parentis exigere, in quo esse noluit quod uocatur.\nutinam mihi ad hos usus ualitudinem piratarum catena reseruasset!\nfacerem praebitione indebiti alimenti patrem meum\npudore captiuum, ut iniustus arbiter de propriae gemeret iniquitate\nsententiae. cibus enim, qui ab illo praestatur, cui nihil\nboni mer(u)eris, exhaurit: ieiuna sunt saturitate sua uiscera,\nquae non habent conscientiam beneficii ante conlati. nescio\nquid de duobus filiis homo ille spei suae residuum putet, qui\nunum terrae reddidit, alterum passus est in perpetua raptorum\ndominatione seruari. accipiat, nisi confunditur, quicquid exhausta\nsupplitiis membra demerent. non noui quid senex a\ndebilitato flagitet: interim, quod aduerto, sumus ambo pascendi.\nquid mihi rationem modicae facultatis adducis in medium ?\nqui unum redimere uoluit, sic substantiam suam uendidit, ne\npretium pro utroque sufficeret. quis infelicitatem meam, quis\nmiserias possit exponere? cui post Cilicas et ipsa, quam\nresumpsit, esse fertur libertas obnoxia? dicite quaesumus,\niudices, si et in patria mea debitores pronuntiabimur, quid\neuasi? addidit creator sanctissimus dolere me, quod emisissent\nuincla germanum. quasi uero tantum a nobis exigat natura\nseruitium, ut conpenset erepti fratris hilaritas, quod remansi.\namorem debemus carnis sociis absoluti. credite dicenti manifesta:\nnesciunt intrare de altero gaudia hominem pro se\ntimentem. illud enim inprobati more clamat examinis, ditiorem\nesse quodammodo a quo aliquid poscitur. talem technam in\nsupplicationibus fucata seruat urbanitas, ut utatur conposita\n\n\n\n\nhumilitate pro iaculis, quatenus coamento superbae abiectionis\nnihil ei relinquat liberum, qui rogatur. licitatum pro ambobus\ncensum testatur, quem pro uno constat expensum: expectat\ngeminam gratiam de beneficio singulari. nescio utrum quaerendum\nsit quid cogitauerit, cum apud uniuersos liqueat quid\nfecerit. exhausit partium tuarum defensiones pirata, qui de\nnobis praestitit optionem: teneat quae sola desiderauit sepulcra\nde filio pater, qui tantum moriturum redemit. nam qui sano\nlanguentem praeposuit denuntiauit se horruisse uicturum.\nquid de superstite poscas, nescio, habens in consolatione\nlacrimas, quas emisti.\n\nNARRATIO. Perpetuo, iudices, honestatis culturam et in aetate peccatis\namica seruaui, subtrahens inpensas desideriis puerilibus, unde\nposset aeui gaudere maturitas. huius rei frugalitate fecimus,\nut remaneret patri quod pro luxurioso filio posset offerre. quid\nde patrimonii exilitate causaris ? si par moribus extitissem,\nusque eo perducta res fuerat, ut neuter potuisset absolui.\ninaequalis est arbiter, qui proficere uoluit alteri quod nostro\npudore condidimus. quantum adserit paterna districtio, causa\nnobis diuturnae captiuitatis probitas fuit. sanus diligens patri\nfratrique sedulus, talis reduci non meretur in patriam et, nisi\nextitissemus una sorte captiui, sorduisset suspicione nostra\nregressio. aequales calamitate fuimus, sed patris amore distantes.\nfelix luxuriae suffragio iuuenis et ante magnam partem\ncommunis exhausit substantiae et ipsi profuit quod remansit.\n\n\n\n\nme miserum et semper paterna iudicatione captiuum! prolusi\nin pace ante quod pertuli et, dum recti iter teneo, indicio\nparsimoniae, qualiter inter hostes uiueretur, agnoui, hinc est\nquod cibo, quem ministrauit feritas illa, contentus uixi inter\nultima solacio consuetudinis, non humanitate raptoris. quaero\ncui me seruauit usus ille frugalior, si aequi obseruantia patrum\nmeretur offensas ?.\n\nOBIECTIO. Quid quod barbarus dixisse se perhibet, unius pretium pertulisti\n? debitum semper accipiunt obiecta responsum. de nulla\npependisti auctione sollicitus: aurum quod exhibueras ante\npreces inimicorum oculis obtulisti. dum sic tibi uniuersa procederent,\na nullo potuit ambigi quod sufficeret desideriis tuis\nunius liberatio. mox tamen ut illa antra repleta squalore\nmortis intrasti, quid esses electurus, antequam optionem tribueret\npirata, cognouit. non descendit ista de amore trepidatio:\nnihil ostendit ambiguum qui de duobus filiis per omnia signa\ndiligentiae, quasi ad unum uenisset, adnuntiat. post egressum\ntuum fortiores me artauere custodiae: diuinitati gratias, si\nlibertatem meam et hoc tutata fuerit, quod euasi. tua interim\nad inimicos uocem uidetur emisisse sententia: nisi studiose\nquem relinquo seruetur, elapsurus est. dis ducibus fuga nostra\nante oculos hostium locata efficax fuit. \\'\\'\n\nEXCESSVS. Praeterea, ut est fandi locuples pater et uiuendi diuturnitate\ndidicit praesentare quod loquitur, callens inponere necessitatem\n\n\n\n\nmentibus per auditum, dicit omnibus in humanitate degentibus\ncibum esse communem et ab uno flagitat quod non licet\nquemquam negare, generaliter allegans deberi uniuersis quicquid\nterra produxerit. sed quando in communem usum seges\ntriticeam subolem et liquorem uineta fundebant nec uiritim\ntellus erat distributa cultoribus, nullus inter hostes filium sic\nreliquit, ut crederetur gemitus praetulisse seruitiis. ignoro,\niudices, postquam elegerit lacrimas, de superstite quid requirat.\nsed metum nobis legis obiectat et quod inter parentes et\nliberos scriptum est sibi deberi uult qui nihil exhibuit de\nparente. uoluntatem nostram, dum cogimur, quaerit et desiderat\nhoc nos exhibere pietati, quod ipse professus est excusantem\nnon posse negare formidini. numquid misericordiae\nlocus est ubi instat imperium? quod non licet subtrahi non\npossumus dicere liberalitate conferri: clementia nisi ingenua\nnon uocatur: quicquid non dare praeuales, ceu sincerum munus\nconputa, si dedisti. at frequens nobis naturae iteratio et sanctum\ncreatoris nomen obsistet, quasi usura lucis dono parta\ncaelestium inter illa, quae ab hominibus tribuuntur, possit\nadscribi. sacrilegium est superorum indulgentiam semen dixisse\nmortalium: de sola habet libidine testimonium pater crudelis.\niungit etiam oneribus meis, dum reposcit solacia destituti,\ndicens sibi ciuitatem potuisse succurrere, ni redissem. quid\naliud uoluntas ista manifestat, nisi ut rursus me pirata suscipiat?\nsi grauis est inempta uisio prolis tuae, certe uel quod\nsoles magno conparare, meum bustum sine pretio possidebis:\naetas quidem pollicetur uitam, sed tormentorum magnitudo,\nquam acerbiorem te digresso pertuli, promittit exitium.\n\n\n\nEXEMPLA. Deinde protulisti exempla paterno digna proposito: sed\ninterpretatione uiluerunt, quasi aetas cana desideriis tuis formam\net non imitationem sanctis praestiterit institutis. quid\nmagni Aeneae humeri ponderis de creatoris fasce senserunt?\naut pressit filium corpore, cuius ipse fuit saepe baiulus actione ?\nuis scire quia eripi de hostibus meruit? ante oculos locatum\nest quod noluit, ne grauaret, credens sibi sepulturam procumbentis\nIli ruina praestari, et ne procedentem natum uita digniorem\nsenilia membra retinerent, occasum ciuitatis dixit satis\nesse pro tumulo. ille praedonibus euadeilto filio remanere\nuoluit: remeasti ad patriam tu relicto. quid nobilia Scipionis\npro genitore suo facta commemoras? ille pro auctore sedulo\ndum se optulit, totum dedit, sed non consumpsit uniuersa\nquae debuit. semper uotorum bonorum est causa consimilis\nnec discreta sunt studia benignitatis. pronuntiat quid de filio\nmereatur qui eum ad officia naturae nisi coactum aestimat\nnon uenire. uincula, nisi paream, lex minatur: quid refert?\nad hanc me consuetudinem suppliciorum a te procurata formauit\ndiuturnitas, quamuis longa poenarum tolerantia non\nfaciat contumacem. miror tamen, si quod effugi de barbaris\npater intulerit: nihil est unde declinentur praedones, si sors\nipsa sequatur in patriam: una est, quantum uideo, genetalis\nsoli et peregrinationis aduersitas nec dispar amaritudo redeuntibus\net captiuis. nequaquam tamen quid intersit inuenio\nnec quae potissimum ceruices meas catena nectat inquiro:\nrigentis ferri nexus incurram aut gulae uectigal exhibeam,\nuna condicio est. ieiunus epulas portabo satiato et, quod est\n\n\n\n\ndeterius, non amanti. quantis oblata a me proiciet alimenta\nfastidiis? quo deuotionem meam rancore calcabit ? homo quem\nmisericordem habere, et dum essem inter extrema, non potui.\nex aequo me et germanum meum redemptionem litteris pope.\nscisse denuntiat, paribus absolutionem inplorasse lacrimis, in\nsimili epistulas constitutos sorte dictasse. non renuo, non\nrefute: habet de hac obiectione uictoriam. illud tamen flagito,\nquae causa fecerit ut quod, (dum) duo poposcerunt, duobus est\ndebitum, unus acceperit? pro utrisque maria intrasti et liquentis\nelementi minas, quantum adseris, pietate duce transisti. quis\nde gemina caritate credat homini cum uno redeunti ? numquam\nmisericordia nisi periclitata laudatur: quo pudore cessante\neffectu praedicatur affectio ? numquid semper secretum\npectoris innotesctit ueraciter claue sermonis ? pietas, quae non\netiam muta rebus tenetur, ostentum eat. inter omnes homines\ninconuulsa amor radice subsistet, si ualet i* iactatio. lex\ndicit: \"aut alat aut uinciatur\", clamat pater: \"pastus\niste parenti, uel si non redimat, iam debetur\". ad has\nte equidem partes, cum ab officio, cui eras per naturam\nobnoxius, cessares, armasti: proficit uentoso munimini quod\ngenuinae negatum est turpiter puritati. crede mihi, lex cum\nparentem loeuta eat, non tacuit redemptorem: hortata est\niussit extorsit uniuersa sufficienter inpleri religiosi operis\nsacramenta per nomina. calamitas mea sensus tuos ad huius\nrei intellectus obnubit: redemptio filii, quae est in diligentia\nnecessitudinis, esse nou potuit et in praeceptis. impietatem meam\net in liberatione fratris inuidiam, dum Ledaea pignora laudas,\n\n\n\n\naccusas. nescis quia, si inter illos tuae distributionis processisset\naequatio, generasset errorem: nam unum in perpetuo\ndecore lucis, alterum in iugi noctis possessione damnasses.\nmentior, si alia iudicia. tua extitere de filiis. quidnam esse\ncensuisti, cum unum numquam habiturus pirata dimitteret,\nalium numquam relicturus quasi patre tradente retineret?\nquicquid post oculos tuos in illa ferali terra sustinui, a te\nprocessisse non dubito. spes mihi uniuersa consumpta est,\npostquam sine me de solo barbarico redemptor abscessit. quas\nnaues ad litora inhumana tendentes non primus inspexi et\nquicquid uanescente uisione non sequebantur oculi mente conprehendi,\nquia sagacius inspiciunt aliquid qui promptius\npraestolantur? quotiens ante aduentum tuum, si quando nos\nlustrare aerem pirata permisit, in extraneis mihi personis\npater occurrit et uidi has, quas sibi amor sine mentiendi\ndedecore -pingit, effigies ? his imaginibus diu sollicitata corda\nferiuntur. heu 1 quotiens renuenti mihi cibos, quos pirata\npraestabat, hac barbarus consolatione subuenit: \"nil metuas,\nnil de hac adflictione suspires: si creator tuus superest, parum\na libertatis statione seiungeris.\" ecce aliquando adfuit sors\ncupitis: alacer mihi aduentum istius et praedo nuntiauit. non\nlonge fuit ab integrae amore clementiae qui redemptorem\nlaetus excepit. non habuimus, iudices, dominos inhumanos:\nfuerunt qui potuissent et prece molliri: si auri inopiam conpensassent\nlacrimae, uno tempore utrosque reduxerat: testatus\nest noluisse fieri quod non est magno precatus inpendio. ei\npendite, quaeso, quid a me iure postulet qui mihi in ultimis\nnec supplicatione subuenit. adiecisti quod priuilegiis naturae\n\n\n\n\nmunitus sis et quod in me deliquisti non liceat uindicari\nsed non habet innocentiae praerogatiuam qui defensionem suam\nlocat in apice. insons actionis luce niteat: citra dissimulationem\ncrimina confitetur qui in hoc tutelam suam aestimat quod\npraecedit: reos nulla defendit auctoritas: in facinerosis sacramenta\nnominis euanescunt\n\nEPILOGVS. Et hoc, sanctissimi cognitores, ita post custodias latronum\nalio labore pectoris allegaui, quasi, etsi essem (non) debitor,\nualerem exhibere quod poscitur. non considerat spoliata carnibus\nossa, dominorum inhumanitate sordentia, et patefacta per carnifices\nnaturae secreta non respicit. in corpore meo in lucem\nquicquid homo est tormenta protulerunt et penetralia uiscerum\ninstante crucibus barbaro, cum pater mihi dedignaretur\nadesse, uulgata sunt. modum transit atrocitas, quae uel in\ndebitis exigendis non principe loco uires interrogat. tu cum\nuideas aetatis in me ualitudinem miseriarum fasce mollitam,\ncum aeui robur multiplicium calamitatum uarietate contritem,\ncum et necessitates senectae habeam et inuidiam iuuentutis,\nnon a me desistis poscere quod et hostis remisisset exhausto.\ntu accipies tributariam functionem, et adhuc me magnitudine\nnominis et genio parentis incessis, cum miserationem, quam\ndebes cuicumque homini, despicias exhibere uel pignori. superna\ndispensatio hac intentionem tuam mercede locupletet,\nut rursus prolis tuae funera uotiua respicias et qui grauaris\nde uiuaci praesentia desideriorum summam capias de sepulcris.\nXXII. DICTIO. PRAEFATIO. Copiose quidem egregius adolescens inuentorum suorum\ndiuitias in ordinem digerens uerborum quoque ubertate dotauit\net quae pro religione esse credidit digno reuerentia ore deprompsit.\nsed procul opinionis insidiis cessent malignorum\ncommenta tractatuum. non nos contra Aratorem dictionis\npectus opponimus, sed nec erumpentem in lucem laudis palmitem\ninimica falce truncamus: sed quem uerborum callem\nsequi debeat demonstrantes, scimus in illo nobis clarius, si\neum praeferri contigerit, triumphandum, quia de nostro hausit\nquicquid deo amplificante de scientia opum largus effuderit\n\nTHEMA. LEX. De capta ciuitate hostium sacerdotes et uestales\nuirgines liberi dimittantur., ■\n\nPost secundos bellici certaminis euentus inter triumphos et\nlaureas uires habere non potest lex ad resistendum recitata\nuictoribus. quid gladiis per affectionem mortis egimus, si\nerit quod post proelia formidemus? iacet ante oculos meos\nquicquid hactenus minabatur exanimum, et postquam fusa est\n\n\n\n\ninimica congressio, nescio quid nobis adferunt defunctorum\nprincipum decreta terroris. nescit probatae qualitatem uirtutis\nexpendere qui de cartarum freno superbit armatis. adquiescant\nistis inertia corda repagulis: ego quicquid mihi licentiam\ntollebat ense dispersi. illud tantum potest nobis quicumque\nnegare, quod. nolumus : illum contentus sum habere terminum,\nad cuius me transgressionem desideria non uoearunt. mihi\nquicquid praeualuero habere lex tribuit. otium et toga deaegantes\naliquid ferant: mihi totum natura peperit quiequid in\nprocinctu constitutus extorsero. sola nobis scripta iura sunt,\nnil timere. et haec quidem auribus uestris, quasi bona esset\nformula, quae obiectabatur, adserui. nutrix tamen uirorum\nfortium lex, uindex libertatis, patriae munimentum, iubet post\ncertamen heroas suos retidiuam intentionem habere de praemio,\net gestis non contenta felicibus, dum tollit sudoris pretium,\nfrangit studia dimicandi. ergone bona sunt praecepta quae,\nne boni efficiamur, occurrunt? quaecumque fructum adimant\nlaborum, censores prudentissimi, de aliena nos facultate castigant.\nnumquid aequum est habere ualitudinem sanctiones de\nexterno iure conscriptas? aut uidetur rationi uicinum spem de\nfutura possessione praecidere? quid nobis religionis in sacerdotum\npersonis nomen opponitis ? deo duce, quem in illis\nueneraris, optinui. cuius intuitu desideras eos de iugo nostrae\nseruitutis euadere, ipso noueris teneri illos imperante captiuos.\n\n\n\n\ncontra superos nititur qui quoscumque illorum sententia prosternit\nextulerit: quos festinas eripere nequaquam effecti\nfuerant hominum, si meruissent ministri esse caelestium. ecce\ntecum de sapore legis, quasi non habeam quae responsi loco\nobiciam tela, contendo. quam iustitiam putas in illa iussione,\nque ut hostem fulciat socios imperia propagautos addicit P\ntolle spem praedae, tulisti uota certaminis. et, si defrudater\ngenius laureati, ad paenitentiam rediet quicquid contemptu\nlucis expetii. facessat a prudentibus aequitatem huiusmodi,\nnon dico lege, sed tyrannica inscriptione requirere, quae ingrata\nnuminibus, inimica uirtuti, contra fas et iustitiam pugnat\nmentito colore pietatis. nescis, loquacissime hominum,\nquam iustus dolor de amissa laboris fruge nascatur. hoc est\ndicere, quicquid dis ducibus adquisistis, eripimus. uidi urbem\ninimicam quasi uno incendio senescentem et ipsas caelicolum\nsedes desertas et spoliatas diuinitate prosterni: et putas remansisse\nquicquam quod non debeat esse uictoris P quid quod ipsa\nfriuola et inanis constitutio obscuritate confunditur ? dicit enim\nsacerdotes uel Vestales uirgines debere libertate gaudere. credo\nillos nominat, in quibus domicilium suum esse caeli habitator\nostenderit, quos maiores esse hominibus aetherius fauor sua luce\nsignauerit. indicunteorum reuerentiam quos agnosci uolunt diuina\npontifices. uidimus miseros, quos tuetur inter, inter fauillas lapsae\nurbis de sola expectantes lamentatione praesidium et nil\n\n\n\n\nhabentes fiduciae de proposito inter turbas captiuitate pressas\nerrare. non illis inerat peregrinus splendor in uultibus, non\nquae officium nuntiaret hilaritas. nesciunt inter aduersa turbari\nquibus in saeculi tempestatibus de innocenti conscientia\nportus occurrit uidimus adflictiores ceteris trepidantibus quibus\nnuda nomina, lex ridenda, concedis. qui remansit locus\nin meritis, si sacramentum istud solo constat in titulo? dici\ncredo aliud ∗∗ aliud esse pontificem. uidi saepe ante confectas\nieiuniis facies directa in iugulum tela cecidisse et retusos ab\ninermibus gladios rigentem perdidisse naturam. si creditis\nreligiosa dicturo, non fuit templorum minister qui inter quaelibet\ndiscrimina humano eget auxilio. scit supremus arbiter\npossessionem suam suam luce uestire. non latet caelestis illa\npermixtio et, quamuis humanae fragilitatis tunica uestiatur,\neffulgorat. quid quod ipsi parati ad famulandum ueniunt qui\ntrahi ad seruitia non merentur? hac extremitate qui indignus\nest non rebellat. occurrunt ad obsequia quorum mens est\ndigna culminibus et peruicaciam mortalitatis eliminant quos\nnefas est ad inhonesta constringi. isti tui pericula, si nequaquam\nabsolui mereantur, intendunt. non possunt subtrahi\nhominibus quos non intellegimus nequaquam amplius habere\nde homine. iuuate me, socii, iuuate consortes et garrulitatem\ninpugnatoris mei auxiliante ueritate conprimite. agitur\nres, de qua quid senserit superorum sententia, iam tenemus.\naddicantur inmeriti, ut bonos habere possimus antistites.\ninstituantur per istos, quos suos esse non conciliatrix fabula,\nnon incerta defensio, sed ipse summi dei fulgor enuntiet.\nXXIII. DICTIO [IN ABDICATVM QVI PATRE NECATO MATRI QVOQVE INSIDIABATVR]. Postquam, indices, abdicatus filius in iusti executionem\ndoloris patris factum, matris consensum gladio uindicauit,\nturbare se aestimat innocentiam cognitorum et aliquid de\nmanifesti facinoris absolutione subripere. nescimus quae in\ndefensione sui uerba commendaticia sceleratus inueniat, ad\ncuius nos confutationem uulnus ostendimus. malo psrseuelorantiae\nperditus filius, postquam necauit patrem, opinionem\nmatris contendit extinguere: dolens quod euasimus pugionem,\ntelo famam insequitur, cui pro sexus uerecundia plus timemus.\nnos ruptam, patri ce〈ruice〉m, nos scelerati iter ostendimus. ille\ncontra rem uerba conponit et, me quod nobis fidum uideatur extitisse\nsubsidium, ad sententiam suam traxit paruulum nostrum,\n. quem fuci nescium fabricata uerborum arte subuertit, faciens\net illum perire, qui putabatur esse residuus. quid praestigiis\nnudam desideras uelare iustitiam P nec odiosus parcere potuit\nnec quem mentiris amasse percutere. numquid argumentis\nopus est, ubi factum suum ueritas propria uoce testatur? perdidisti\nspem defensionis, cum genetricis ferro membra describeres.\nsed licet procurator formosus et nitidus, nos ad haec\ninspicienda oculos non habemus.\nXXIIII. DICTIO EX TEMPORE QVAM IPSE DEVTERIVS INIVNXIT. THEMA. Perfunctus pelago Diomedes tutus in aruis>Naufragium deflet, quod sine limpha fuit. Quam propter uarios contendens uicerat aestus,Vxor ad alterius transierat copulam. Causa querelarum simulato nomine uera est. Huius uerba, precor, comite uos placidi. ADLOCVTIO. o numina, si uobis non eueniunt cuncta disponentibus,\ndiuisa potestes est aut et malorum estis auctores. quod si\nhumanarum rerum quemquam ex numero uestro cura sollicitat,\nfelicitatem mihi redeuntis tribuite aut errorem, quem finistis\ningrati. si caelum uocanda piorum possessio, si propter momenta\nlaetitiae mortalibus orata tribuuntur, nolite beneficiis\nuestris sociare uindictam. cur taliter ad effectum uota tetendimus?\nut pararetur caelitum suffragio de occasione prosperitatis\naduersitas? reddite, quaeso, propitii incommoda, quae\ntulistis: restituatur pelagus, ne terreno pereat fama naufragio.\nsecundis rebus proximum est quaecumque accesserint mala\nnesciri. ignominia, quae me in facie perculit, non tetigisset\nabsentem. uxorem (pro netas !), nisi ad eam redissem, amisisse\nnon crederer: inflexit statum meum abiurata calamitas. stationi\npropior fuit liquentis error elementi: portum in genitali solo\n\n\n\n\nperdidi, quem saepe in uasti gurgitis sinibus adquisiui. haecine.\nest domus optata, cuius desiderio periculorum promittebatur\nobliuio, cum spe sequentis ; gaudii praesens maiorum poterat\nforma. nesciri? cui umquam de miseriarum terminis sunt nata\nprincipia aut de perfunctis casibus euenit exordium? aliquando\noptata contigit non amari? aut accessit ut hominem laederet\nfuga discriminis? me nouis semper pessima ictibus fortuna\nperculit: cuius si in deterius uergit mutatio, simplicem nocendi\nseruet speciem, ne successionibus insolescat. uxorem, malorum\ncomites, habui ad pudicitiam naturae luce transmissam, cui\nsplendor oriundi creuerat institutis, ut gemino defensa propugnaculo\nnullatenus facinorum crederetur ictibus subiacere\nnec, dura castimoniae obscenitatis euisceratione mollire. illa\nnumquam fuluum metalli quaesiuit ornatum nec pretiosorum\ncandore lapidum niuem corporis imitate est: non ulla habuit\ndecoris adiumenta, dum placuit; sciuit coniugalis iura sacramenti\nfucatis studiis non iuuari nec obligatum tenuisse coniugem,\nquando alium praeter eum , qui descendit a moribus,\nquaesiuit nupta fulgorem. mansit illam educandorum pignorum\nseruitus libera, dum talem se praebuit, quae et desiderari\nmeruerit et uirum numquam putaret absentem. ilia sexum\nmentis firmitate durauerat, dum in ea muliebris inbecilla\nconsilii de uirili ceperant auctoritate substantiam. iam lapsi.\nbus ordinis sui doctrina medicante repugnabat et translata in\nusus alteros feminarum ridebat excessus. in summa, talis\nperiit, quales solent a maritis lacrimas inpetrare. Circaeo, ut\naiunt, poculo a se translata est et in uotum migrauit adulteri.\n\n\n\n\n\n\nsed quid agamus inter anxia et incerta deprehensi? recipiat\nnos pro remediis exosa nanigatio et lassatae rudentibus manus\nstuppea rursus uinola meditentur: haereat clauis dextera, ut\nfrenatae puppis per gubernaculum iura moderetur: depictus\nsideribus axis reddatur aspectui: dispositionis nostrae itinera\nnoctium dirigantur indiciis. sit solacium luminibus meis, si\nprofanati non uideatur terra coniugii: fugiamus patriam, in\nqua tale effectum est matrimonium nostrum, quod et amisisse\npudeat nec aneant uota recipere.\nXXV. DICTIO. VERBA THETIDIS CVM ACHILLEM VIDERET EXTINCTVM. Intercepta est pio quaesita fraus materna consilio. inuenerunt\nAchillem nostrum fata et ab alia natura subreptum, nec profuit\nquod sexum, quem ei origo dederat, astutia conmutauit\nfeminam diuturnitate non didicit et uiri fortis animum mollis\nconsuetudo seruauit. quis credat inefficacem fuisse prouisionem,\nquam et dea et mater inuenit P non est praemium inmortalitas,\nquam nec genetrix transmittit ad subolem nec per eam quod\nfilium casibus furetur occurrit. ut numquam doloribus subducamur,\nnumina sumus? quae est ista condicio, quando de\npenetralibus uiscerum nostrorum quod leto seruiat exhibemus ?\n\n\n\n\n\n\ncaelicolum potontiam aut liceret posteritati conferre quod\npossidet aut caris decidentibus pro lamentationis termino\ndaretur occumbere. inferiores hominibus sumus quibus similes\nparemus, in hoc deterius Parcarum ludibrio subiacentes, quia\nnescimus exitia pignoribus obligatae. superorum maxime, aut\nprosapiem nostram subdue fortuitis aut nos pro beneficii conlatione\nsummitte. liceat pro caro, si non uincimus, interitum,\nuel subire. stat ante oculos meos orbitas, idcirco deterior,\nquia illam pro aeternitatis meae sublimitate praesciui. o lugendam\nnuminum felicitatem, cum illud quod de aduersis\nignorari non licet non donatur auertere ! : recordor. praeteriti\nsollicitudinem temporis et curas meas, quibus nequiquam inuigilaui,\nreminiscor. quid profuit Stygiae paludi auxilio nati\ncorpus armatum, dum illud, quod a nobis sumere debuit,\nquaereremus a gurgite? in membris prolis nostrae, quem dea\ntenuit, locus est uulneris. cur non laxioribus digitis lympha\nse miscuit, ut ex toto exclusisset ictus superis unda sublimior?\nquid etiam iuuit Chironis elegisse magisterium, qui aetatis\nlubricum doctrina solidaret credo diuersis institutionum\ncallibus, ut bellum filio placeret, inuenimus: apud monitorem\nfortissimum actum est, ut uires, quae sequebantur, consilia\nnon haberent. quis miscendum feminarum latebris uirum\nsaporem uellet haurire certaminis et inde. prouideat pignori,\nunde facit perire quod prouidet? iam duratas spiculis manus\nad calathos frangebamus et illos humeros, quos spoliati leonis\nterga calefecerant, auro distincta uel murice palla claudebat.\nnon facilis transitus fuit, iuuenem nostrum puellam post\n\n\n\n\ngustum laudis imitari, nec astute componitur quod non in\ntenerae aetatis primordiis imperaui. sed quid transacta recolo,\ncum animum meum futurae calamitatis pulset immanitas ?\nuideo Troiae fumantis excidia et statu eam manente subuersam:\nuideo Hectoris prcelia acerba Graiugenis, qui idcirco creuit\nopinionibus, ub suboli meae, dum occumbit, triumphi crescat\nad pretium: raptatum quadrigis adhuc bellaturi corpus agnosco,\net Achillis mei minui commodis quod ex pondere decrescit\nextincti: uideo quod irae proficit perire conpendio. sed quid\nhis laudibus pascor orbanda? reliqua silentio tegam, ne ante\ndoloris tempus narratione conficiar. habeat consolationem de\ntaciturnitate aeternitas nostra, quam non habet de natura.\nXXVI. DICTIO. VERBA MENELAI CVM TROIAM VIDERET EXVSTAM. Etsi grauibus doloris meum raptor inflammauit incendiis,\netsi pertulimus faces iniuriae, debito tempos rogo inmensi\nauctor sceleris eam coniuncta sibi uniuersitate consenuit.\npaene felix contumelia est, quae talem meretur etsi cum\nmaximo sudore uindictam. quid respuat suscipere necessitatem\ntriumphi termino concludendam? saper sequentium amaritudinem\nrei praecedentis excludit: dulcescit quod doluimus, quia\n\n\n\n\n\n\n\n\n\ndoloris nostri paenitet prouocantes. abductae turpiter mulieris\noccasio nostri extitit mater augmenti: peperit a nobis sequestrata.\nuxor imperium et de adulteri conplexibus nobis edidit\npatriam, quam tenemus : qui riserunt caelibem uideant superba\nhostium colla calcantem. habuimus coniugem honestis per\nlongum moribus institutam, alieni ignaram contubernii, quae\nnon optaret desiderare quod non licet. (non) illam usus praecipitauit\nin uitia, sed scelerati praedonis inpulsu secuta est\nParidem uoluntate captiua. numquam ad hec illam erexit\nfermae conscientia, ut se crederet adamari, quia, ut confidimus,\nturpissimae sunt moribus quae pulcras se esse meminerunt.\ntalis ultio decuit magna peccantem : funditus procubuit qui\nsibi uenerandae sumpsit culmen uxoris. talibus utere, adulter,\nhymenaeis. his te Alecto pronubum sectatur insignibus et\nplacari n. sic conuenit et Paridem sic perire. dictauimus\nmatrimoniorum iura non sermone, sed gladiis, praesumptionum\nsegetem ultrici falce uastantes. multis ad conseruationem\nproderit nos perdidisse coniugium. dicite, quae ubicumque\naccepistis nomen uxoris, ei non, quotiens uitia subripuerint,\nMenelai et nomen et uirtus occurret. quibus non est in studio\npudicitia, erit, nisi fallimur, in necessitate : par per omnes\ndisciplina seruabitur, ubi unam formam et uolentes custodiunt\net coactae.\nXXVII. DICTIO. VERBA IVNONIS CVM ANTAEVM VIDERET PAREM VIRIBVS HERCVLIS EXTITISSE. Tandem aliquando qui iudicio nostro responderet inuentus\nest, qui de inimico nostro, et dum uincitur, triumpharet\nHerculeae uires, nisi eliserint, non iacebunt: quem prouidimus,\net de casibus est superbus. stat propriis magnus uiribus, sed\nerit maximus per ruinam. nescio utrum Hercules ualeat par\nesse, uel si Antaeum non liceat ulla ratione prosterni: at si\nhosti nostro blanditur aduersitas, nos ad laureas peruenimus.\nscimus futura, sed conuenit superos loqui quasi humana mortalibus.\nprouideat Hercules quid eligat esse faciendum. uincendus\nest congrediente inimico, uincendus est et iacente. qui\nuenena lusit in cunis, qui pacauit Erimanthi nemora, qui ceruam\nuelocitate praecessit, optionem habeat quid sequatur : aut\nhostem periturus deiciet aut, si certamen metuerit, (erit) cum suis\ncautibus iam sepultus. Lernaeum periculum, nisi fallor, orietur\nde consummatione certaminis. quis non credat nihil superesse\nquod peragat, cum humi fusus hostis aspicitur? at nostrae\npartis intentio de oppressione suscitabitur et augmentandi\nroboris causam feliciter pro inimico perfuncta res suggeret.\nXXVIII. DICTIO. [VERBA DIDONIS CVM ABEVNTEM VIDEBET AENEAM.]Nec tibi diua parens generis (nec Dardanus auctor).\n\nQuantum docet inclementia, perdidisti testimonium generis,\nquod opinione mentiris. constat Veneris non esse filium nil\namantem: ordo rerum est, ut prosapiem mores adnuntient et,\nquo quis auctore in lucem uenerit, eius facta sectetur. diua\nIdaliae nescientem respondere beneficiis non agnoscit. non\nfama filios, sed conuersationis monstrat aequalitas: si diuersa\nsit conscientia, uix credenda est esse suboles quae uocatur.\nte potius Caucasei rigoris praerupta genuerunt aut conceptum\nin recessibus montium saxea aluus effudit et, ne dira nutrimentis\nnatura mollesceret, eripientes salutem ceteris Hyrcanae\ntigrides alimenta praebuerunt: nutriuit te illa feritas quae\ntrucidat. nam quid mihi dissimulatione pollicitor? aut quid\nsperando meliora suspendor? non reddidit fletibus lacrimas, quae\neius amore torta fundebam: non gemitus meos propriis mens\ncruenta est consolata suspiriis. in doloribus meis, quod unicum\nest remedium, non exhibuit pari dolore collegam, quia pene\nsolus est in anxietate terminus inuenisse participem. sed quae\n\n4 Verg. Aen. im 866\n\n\n\n\neloquar nescio, (nescio) quae relinquam. haec nec dexter Iunonis\noculus nec summi tonantis patietur aspectus, ut pro tot inpensis\nsequestratione consumar nec aliud pietate promouerim,\nnisi ut merear non amari. heu fides ab uniuersis proturbata\nmortalibus et quod hactenus numinibus homines iungebat\nexpulsum! suscepi miseranda naufragum et eius dicioni reginam\nsubdidi manente felicitatis sorte captiuam: feci ut ageret\ndominum profugus imperantis. nunc furore succensa discrucior\net quare possessor me deserat ingemisco. ergo Apollinis auguriis\nuocates abscedis et sortis Lyciae casum certis et apud\nte iam manentis praeponis imperiis? scilicet caelestibus crudelitas\nista procuratur auctoribus et interpres superorum ad\nhos hominem conpellit excessus, ut diligentis litora quasi solum\nhostile diffugiat, ut per tempestates salutem prodat qui solum\nfugit adfectum, uade, ulterius non morabor. habet uindictam\nmei uia qua deseror, habebit pelagus m furore iudicium.\nraucos tumentium procellarum aestus exaudiam: uocabis inter\npericula Didonis nomen, quae et fuit portus et praebuit: aut\ncerte, quod timeo, ne dum uindicor me uiuente moriaris,\neuentum expetitae nauigationis post usuram lucis agnoscam.\nuide sceleribus indebitam mercedem: perire innocens ante\ncupio quam merentem.\n\nDurus et indomitus Veneris se semine cretumlactat et abiurans conlaudat stemmata diuae.Edidit ergo Venus fugientem nomen amoris,Pectoris et rabidi fudit clementia uirus.\n"};

var sequence = {"name":"Ennodius, Magnus Felix. Libellus Adversus eos qui contra Synodum Scribere Praesumpserunt","data":"Solet dicendi affectum multarum rerum ardor exigere, si\naut auarus laudis est animus et fauorem desiderat sudore\nmercari, ut per blandimenta gloriae crucem narrantis ignoret,\naut lucri adstrictus compedibus linguae uendit obsequium, ut\n\n\n\n\ndum animus habendi cupidine subiugatus praesumptum aestimat\niam tenere conpendium, sic ingruentia per stili exercitium\nnesciat timere discrimina, aut necessitate conclusus profert eloquium\nsine quacumque lima captiuum et nesciam pudoris\nfrontem monstrat in medium, ut dum intentioni famulatur,\ndiligentiam decoris abiuret, quia dicendi ornamenta non sunt\nnegotii sed quietis, nec militiae sunt picta uerba sed otii.\ncampus fortem postulat, pax profunda redimitum: qui profutura\nadserit, loquelam, quae peniculo artis est colorata, contemnit.\nhis ergo ita se habentibus causam narrationis insinuo\net coactam uocem prauorum latratu religiosis mentibus commendo,\nscriptum esse reminiscens: tempus tacendi, tempus\nloquendi, uel post fidem prophetici oraculi cuiusdam\noratoris exemplum, qui refert, nisi cum necessariam dicendi\nnimis ineptam esse condicionem. oris ergo ministerium pro\ningenii ualitudine sacerdotibus dedo, aduersus quos sibilantium\neffusa sunt uenena linguarum, licet scuto munita fidei spiculorum\nimbrem patientia religiosa non timeat et ad auctorem\nredeant tela quae sine bellandi arte diriguntur. quibus enim\npro lorica Christus est uim non metuunt et inimicos longa\nexpectatione prosternunt. quisquamne tamen in hac acie\nproelium putet esse formidini, in qua deo et pontificibus infertur\nsine uirium aestimatione certamen? quisquamne fluxum\n\n\n\n\n\n\net lacessentem hostem uideat et proeliorum causis aduersarium\ndebilem expauescat? inuidet sibi ipse uictoriam qui conscientia\nuulneratum adgredi cessat inimicum. ad lucrum hostis sui\nprocedit qui in conflictibus non prius causas quam aliud expendit:\ndat uires iaculis innocentia et mucronem acuunt ex\naequo uenientia uota bellandi: percutiendi inpetum plus iustum\ndolorem scimus dedisse quam brachia.: inde paucorum telis\nmultitudo non substitit. dicente ergo mecum propheta: plures\nnobiscum sunt quam cum illis, placiturum bonis, quantum\naestimo, opus incipiam.\nSufficeret quidem schismaticam inperitiam propositione cecidisse,\nmaxime cum secum habeant obiecta responsum et mereatur\ntitulus sine lectionis discussione cum auctore damnari,\ncum in praenotatione ipsa significantia operis innotescat inmundi\ndicentum ADVEBSVB STNODVM ABSOLVTIONIS INCON-\nGRVAB. ego tamen nunc sic agam, quasi opus sit alieno ense\nperire mala proponentem. istud praeloquium potest, dementissimi\nhominum, tantum inscitiae adscribi. estne aliquis praeter\nuos sic inter oues ulcerosas deputandus et erraticas, qui\n\n\n\n\n\n\n\n\n\n\nmagnum gregem potuisset lacessere pastorum dicente propheta:\nfilios nutriui et exaltaui, ipsi autem spreuerunt\nme, et domino de apostolis: qui uos spernit, me spernit,\nquos episcopos fuisse propheta testatur de Iuda dicendo:\net episcopatum eius accipiat alter, apostolo aeque\nPaulo proclamante: oboedite praepositis uestris, quoniam\nipsi exorabunt pro uobis?\nSed redeamus ad grauem et uenerabilem, non solum ex hara\nproductam, sed mephiticam propositionem. \"non omnes\" inquiunt\n\"sacerdotes regis ad concilium adsciuit auctoritas, nec\nomnes in iudicatione senserunt\". mancipia tartari et liquido\nsatanae ministri, quoscumque non euocauit scriptum principis,\nnonis nexibus et actuum uestrorum spiris causa pertraxit.\nnolo dicere, in quo fuerint uoto, in qua deliberatione discedentes,\nquibus taedium illa peperit expectatio, cum uiderent\nuenerabilem papam longas in uita contra fas suum indutias\naccepisse. uidebant aether tantum directis a se iaculis uerberari.\nhis ne liceret infelicibus in malorum actuum consolatione\nsecreto delitescere, libris uestris nudantur absconditi et per\nuos in turpi facto habere solitudinem non sinuntur dicente\ndomino in Euangeliis: omnis malus odit lucem.\nPost haec adseritis aduersarios papae Romani dici non debuisse\nqui praedictum prolatis petitionibus accusabant, ad\nassertionis fidem iungentes, quod eos isto nomine praecepta\nregia non uocassent. o homines omni artis lima conpositos\net caminis fabrilibus excoctos, qui (ad) adstipulationem dictorum\ndesudata inuenere testimonia. amamus, reuerendi uiri, sententiam\nuestram et, ut aiunt, in ipsam pedibus imus: cognoscimus\nerrata quae dicitis. inimicum uocet aliquis accusantem\net tragico nomine appellet contumeliam non merentem? dehinc\nsubiunctam quaestionem rhetorica fibula momordistis allegando:\n\"testis est Romana ciuitas, si omnes episcopi senes et debiles\nconuenerunt\". ecce orationem ueri neruis nitentem et ipsi Cepasio\npraeferendam nitore sermonum. ergo quia se aetate ualentes\net corpore inbecillos esse dixerunt, ipsi se ineptos iudicio\nesse testantur, quoniam membrorum se dixerunt iam\nsustinere dispendia, maxime si hoc ingerere clementissimi\ndomini auribus praesumpserunt. uos putatis. ab uniuersis dei\nconspectibus pulsi, illo uestrorum more congressuum ubique\nnarranda confundi et apud principem de collectione pontificum\nalios protulisse sermonem, nisi quos aetatis maturitas\n\n\n\n\n\n\n\n\nordiendae loquelae fecit auctores, quibus anni ueteres reuerentiam\ncontulerunt, qui putabantur bonorum meritorum suffragio\nin longum fuisse seruati. ipsos ergo de grauidae aetatis\nfatigatione queri decuit, quos aetas iusserat allegare. uiri\noptimi, subdidistis, ex praeceptis regiis euocationis causam\nfuisse iam cognitam et, Italiae summa moderantem non fuisse\nquasi de nouo negotio consulendum: plus chartae et scriptioni\nreligionis debitum quam praesentiae principali. nullus ergo\nin praedicto negotio titulus remanserat, ad cuius inquisitionem\npergentes illud iure praeloquerentur exordium. exhinc digressi\nbonarum rerum ia rege laudatis affectum et colitis uerbis\ninnocentiam quam actibus ignoratis, si tamen cultus est in\nloquela uestra, quam scabro uomere uelut agentes per deuium\naratra proscinditis, marcenti solo lolia commendantes, recepturi\npro tali inpendio paleas, quibus gehennae in perniciem\nuestram ignis animetur.\nSed nunc, ut quidam fertur dixisse, quae quibus anteferam?\ncontra apostolum dicitis inpugnatores summi pontificis\nnon auditos, qui caelestis mandati memores partem suam\na consortio adulteri subduxerunt. hic non incesso ignorantiam,\nrimosam memoriam non accuso. nolo dicere quod prophetae\nuerba apostolo contulistis, quia noui et ipsos apostolos recte\nuocitari quos missos esse non nescio. Dauid enim dicit: furem\nuidebas et currebas cum eo et cum adulteris portionem\ntuam ponebas. deinde quis se de illa uestra\n\n\n\n\n\n\nenodem faciat quaestione, qua dicitis: \"in criminibus obiectis quod.\nnon excluditur adprobatur\" P en uocem Romanae ecclesiae Militibus\ncongruentem, in qua nescias utrum prius nitorem praedices\nan saporem. putasne, audistis legi: quod iustum est\niuste exsequeris? audistis de malefactis hominum, si\ntamen aliquando conuersatio humana uos tenuit, quicquid non\nsuis ordinibus adprobatur excludi? ubi est illud prophetae:\ndominus ad indicium ueniet cum senibus populi\nsui, et de uobis dictum: peccatum suum quasi Sodoma\npraedicauerunt: uae animabus eorum? sed quid facto\nopus est, quotiens nulla desperatis medela succurrit, nisi inplorandus\nest dominus, qui promisit per prophetam, futurum\nse super omnem superbum et, excelsum et super omnem adrogantem,\nut humilietur ? sed fetidum opus. uestigiis insequar\nset ferrata, si ualeo, caloe contundam ut uere dicam, res cum\nre, causa cum causa, ratio cum ea quam putant ratione pugnabit.\noblocutos sacerdotes praeceptionibus regiis allegatis et\nquoddam sacrilegium creditis, mali aliquid, cum caelestem\nnesciatis, de terreni domini iussione sentiri, opponendo: quis\nregi debuit dicere, papam oportuisse. synodum conuocare? certe\nquod in hac parte constat exemplum ? illum praecipue, qui\ncriminosis multorum propositionibus iam iacebat; quem hoc\nfuerat damnare quod argui, cui praerogatiuam caelitus adscriptam\nhostium suorum oblocutio iam tulisset? ad hanc uos\ndementiam malorum actuum per gradus suos incrementa\n\n\n\n\n\n\ntraxerunt, ut hoc credatis esse lacessere quod conuincere nec\napud uos habeant a ueritate differentiam odia, quae plerumque\ncontra meritum inpetiti studiis non rationi obsequentia uota\nconcinnant? ubi est illud priusquam agnoscas, ne adiudices\nquemquam? olim uos accepit grex positus in sinistra\ncollegas, apud quos ex praeiudicio excepisse sententiam\ncreditur qui meruit ad examen adduci et hoc est reum existere\nquod libram disceptationis intrare.\nPraelocutioni tamen optime diuinum subdidistis exemplum,\nquod ita quadratis constat alloquiis, ut ipsum in eo Chrysippum\ntenere lineam putes: peccatori dicit deus: quare\ntu enarras iustitias meas? huic dicto conserentes quasi ad\nsacerdotes apostropham: \"quia beati Petri apostoli uicarius\naestimatur, prohibetis archiatrum eius corpori adferre medicinam:\nquomodo uos animae eius curationem exhibere renuitis ?\"\nmagnum per diuina ridiculum an maxima lamenta sint nescio.\nuos alienae febri curam quaeritis, uos fatiscenti animae medelam\nadhiberi cupitis et in leti proximitate positi uestri inmemores\nde alterius salute tractatis. quid si illud uere uobis\na propheta dictum sit: numquid parum est quod molesti\nestis hominibus, molesti estis et deo meo ?\net iterum: medice, cura te ipsum ? sed hinc alias.\n\n\n\n\n\n\nnouimus, quia sanari non potest conclamatus et inprobus in\nprofundum deueniens mira temeritate contemnit. sed credo\nuiuit ia istis et in malae conuersationis suae morte consilium,\net potest optare quia alteri quod. ipse iam perdidit.\nnunc recte nobis cum propheta dicam: omnia quae loquitur\npopulus iste coniuratio est, et timorem\neius ne timeatis neque formidetis. facessat a nobis\nqui in nobis est pruritus iste linguarum, quos uere idem\npropheta arguit: scribentes iniustitiam scripsistis.\nnon nos beatum Petrum, sicut dicitis, a domino cum sedis\npriuilegiis uel successores eius peccandi iudicamus licentiam\nsuscepisse. ille perennem meritorum dotem cum hereditate\ninnocentiae misit ad posteros: quod illi concessum est pro\nactuum luce, ad illos pertinet quos par conuersationis splendor\ninluminat. quis enim sanctum esse dubitet quem apex tantae\ndignitatis adtollit, in quo si desint bona adquisita per meritum,\nsufficiunt quae a loci decessore praestantur? aut enim claros\nad haec fastigia erigit aut qui eriguntur inlustrat: praenoscit\nenim quid ecclesiarum fundamento sit habile, super quem ipsa\nmoles innititur. sed hinc actibus uestris caelestem potentiam\nputatis esse suffragio, quod ad praesidium beati apostoli adiutricem,\nut dicitis, dexteram commodatis. nescitis, stolidi, solem\nfacibus non iuuari nec ad praesidium diurnae lucis lychnos\naccendi? scriptum enim est : scrutatur corda et renes deus.\nSed in illa parte quis argumentis uestris audeat respondere,\nnisi quia sine arte dicitur uerum et fides mendacio sermonum\ntechnis adsuitur? \"cur\" inquiunt \"ad principem conuenistis, si\naudiri non licebat inpetitum?\" sic uos in stuporem pecualem\npeccati nebula aut diuinus horror oblimat, ut uerecundam excusationem\naut fraude mens uestra transeat aut beluarum\npressa hebetudine non agnoscat? an forte aliud putatis fuisse,\nquod dictum est, ipsum debuisse synodum conuocare, cuius\nopus erat officio, ut uos uidelicet per pontificale examen\nsententia diuina percelleret, quos a capitis sui conpage in\nsalutis detrimento insanus feruor absciderat P\nPost Esau mentionem operi uestro nescio uerbis an latratibus\nindidistis, conparantes ei antistitem uestrum, qui senioris\nnaturae beneficium unius cibi commutatione perdiderit et\nprimogeniti canam dignitatem amiserit faucibus obsequendo\nad ista quid referam, qui ex omni obiectorum parte concludor?\nquis rogo uestrum Symmacho benedictionem, dum patri plus\ndeseruit, eripuit? cui tantorum munerum lacob uoce est conlata\nnobilitas? quis ei uobis caeci parentis desideriis pariturus\nOccurrit? quis uestrum deuotione sua genitorem uenerabilem.\ncaptum oculis nulla fecit lucis damna sentire? nonne conlatione\ntenebrarum uestrarum nox putatur per sudum rutilans\niubar ostendere et omnis obscuritas actibus uestris conlata\ndecorem solis adsumit? praeterea tunc Iacob quamuis\n\n\n\n\ngruentem moribus filii benedictionem tamen contulit iam promissam.\nnunc quid his longius inmoramur, cum docendi non\nsint qui calces stimulis intulerunt ? credite mihi, pacis inimica\nsunt, inpuguationi non sunt idonea quae profertis.\nSed sequitur uinculum cum aenigmate, quod nescio qua\nreplicationis arte soluamus. Tullianae enim profunditatis pelagus\ningressi cumbulam nostram quaestionum flatibus per\nlitorum incerta transmittunt. in qua tamen Christo clauum\ntenente portum ingrediar et singillatim de turbinibus uestris\nuniuersa discutiam, habiturus in ductu illorum facultatem non\nmeam. aiunt enim: \"si uera est episcoporum adsertio, sedis\napostolicae praesulem minorum numquam subiacuisse sententiae,\ncur ad iudicium districta conuentione productus est?\"\nmultum quidem annosa hic in nobis laborat infantia, cui ille\naduocandus est, qui ineluctatae nobiscum semper pondus propositionis\nexsuperat, cum manifeste pro sacerdotibus cum propheta\nclamitem: numquid gloriabitur securis contra\neum qui secat in ea? aut exaltabitur serra contra\neam qui trahit eam ? ut sit mihi illud suffragio diuinum\noraculum: quomodo si cessauit exactor, tributum\nquiescit : ita contriuit dominus baculum impiorum.\ntribue, domine, quod praedixisti in illis, ut sicut errat ebrius\net uomens, ita pereat incredulus qui infideliter agit. propter\nhoc propheta uobis insultans uociferat: audite uerbum\ndomini, uiri inlusores. quisquamne causarum ex\n\n\n\n\n\n\npraecognitione sancit euentum et rabidis terminum positura conflictibus\nsic metitur, ut pernix decisio, dum inquisitione esse\nsenior innotescit, fauorem censentis accuset P nunc paulisper\nore actibus annis indignus pontificali uoce uos arguam. nos,\nqui statuta nostra non una apud uos uoluimus lance constare,\nquibus de inpugnatorum qualitate lati sunt canones, apud quos\nnefas est cana patrum definita transcendere, quibus scriptum\nest in Carthaginiensi concilio, quod apostolicae sedis per\nFaustinum episcopum, qui tunc ab ea missus interfuit, probauit\nauctoritas, accusatoribus de inimici domo prodeuntibus\nnon credendum, in quibus odio succensa uicinitas per nutrimenta\narida flammam persecutionis exsuscitat et uniuersam\ndoli fabricam sumptu et machinis cohaerentibus secreta dispositione\nconponit: istos quae domus euomeret qui scire potuisset\nnostra collectio nisi praesentes et inpugnationis qualitatem\nunde nisi ex scripta propositione didicisset? in quibus\nsentinam criminum, dum simulato ferunt persecutionem se\ndebere criminibus, agnouisset?\nPost illa, quae de accusatoribus prolata sunt, addidistis,\ncur personae iussae sint praesentari, quas saepe imperialis\nflagitasset auctoritas, ad defraudationem genii pertinere eius,\nqui nunc in sede apostolica quasi in quadam arce consistit.\nuere uobis dicit Sapientia: homo infirmus et exigui\n\n\n\n\n\n\ntemporis ad intellectum non perueniet, sed laboret,\nut sciat quid acceptum sit apud dominum, et iterum\ndicunt Prouerbia: qui odit se qui neglegit studia, inperitis\nenim obuiat mors. quid illam quae ex uiperina\nscientia descendit ignorantiam fingitis? quid adhibetis mira\nlatrocinandi arte praestigia simplicitatem fronte monstrando?\nde uobis uere dictum est : qui loquitur mendacium, ex\npropriis loquitur. istam laetitiae faciem ex iudiciorum\ncensura uenientem uafra prouisione sacerdotis uestri oculis\nabstulistis, ut eum talibus aduersus acies uestras instructum\nmunitionibus et innocentiae in testimonio orbis tela deferentem\nab ipsis iudiciorum adytis pelleretis, prouidentes ut nec sine\ninpugnatione insons uiueret nec haberet solacium de incorrupta\niudicum inquisitione pulsatus. uos praefato et dedistis et\ninuidistis examen, cum uno eodemque itinere a uobis disceptationum\ndubia subire et prohibetur et cogitur et per singularem\ncallem ad causam arcendus euocatur, ne manifestam\nsalutem aut non lacessitus obtineret aut subriperet absolutus.\nadulescentiae meae memini me legisse temporibus de quodam\ndictum : exuli exilium imperas nec das uos inpetit\nprophetae sententia: isti sunt ui.ri qui conturbauerunt\nterram et qui concusserunt regna, et iterum: excidentur\nramusculi eorum falcibus, et quae derelicta\nfuerint, abscidentur, et rursus: dum non\n\n\n\n\n\n\nsperatis, ueniet contritio uestra et comminuetur multitudo\nuestra, sicut lagena figuli nec non propheta ad\nhanc causam specialiter locutus intonuit: dominus inclinabit\nmanum suam, et corruet qui fert malis auxilium\net cadet cui praestatur auxilium, simulque\nomnes consumentur. redeo tamen post uetusta exemplorum\nsuffugia ad nouellas canonum definitiones. clamat in\nalio loco Carthaginiense concilium: quascumque ad accusationem\npersonas leges publicae non admittunt,\nhis inpugnandi alterum et nos licentiam submouemus.\nquaero a uobis, uiri, quibus indita est ad unguem\npolita perfectio, cuius condicionis fuerint ista mancipia,\nquae postulata scriptis principalibus intimastis? si ea seruilis\nadhuc in potestate alterius catena retinebat et nulla ab\nobscenae obligationis conpedibus uestigia in libertatem missa\nlaxabant, uel uobis disceptantibus fidem aliquam praedictorum\nuerba portassent? sed, credo, replicabitis: ueritatem,\nquam sponte prolata m illis non habere non poterat, hanc\ndiuersis crucibus e latebris suis religiosus tortor exegerat,\nut, dum poenis corpora soluerentur, quae gesta fuisse nouerat\nanima non celaret. sed quaeso primum ad leges publicas,\ndeinde ad iudices ora conuertite, qui possunt in defensione\nsua sic eloqui: nos, quos dei seruitium post istarum rerum\nabiectionem fecit ingenuos, qui seruulorum insultantium\n\n\n\n\n\n\ncontumelias aut despicimus aut ridemus, quibus scriptum est de\nfamulis per apostolum: mementote quia uester et illorum\ndominus in caelis est, ad haec saeculi mala reuocabimur?\nfaciendum a nobis est quod facientem alterum profanum\nesse contendimus? quod per ministerium iussionis et\nmanus alienae incestaret aspectum nostrum, nostro peragetur\nimperio? nolite hanc ad uniuersas ecclesias mentem rapacium\nluporum more et natura seruare, quia postquam nos maculasset\nforte pro desideriis uestris cruenta discussio, effectum\nin his, quo tenditis, non haberet. sed dicente nobis propheta\nponamus circulum in naribus uestris et frenum\nia labiis, et reducamus uos in uia qua uenistis,\nqui eodem propheta adserente inpugnamini, qui dicit: erunt\nquasi non sint, et peribunt uiri, qui contradicunt\nuobis.\nHoc etiam nouo aduersus nos subdidistis inuento, ipsum\ndominum et redemptorem nostrum seruorum subisse iudicia\net caeli operatorem particulae cuidam sponte subiacuisse terrenae,\ndum testatur et loquitur: homo Iuda et qui habitas\nIerusalem, iudicate inter me et uineam meam.\nhoc etiam beatum Petrum, hoc Paulum apostolum non horruisse\nnarratis et illam uestram elegantiam ad ius pertrahitis\nexemplorum nexibus praecedentem, quasi uobis in hac parte\nremanserit cum renitente contentio et ualidis facundiae uestrae\n\n\n\n\n\n\ndigitis exigantur oblata. Samuelem etiam prophetam mirificum\nde conscientiae suae serenitate uulgi dicitis inplorasse testimonium.\nquid enim Samuel dixit? scire dominum, quod nullius\numquam substantiam, nullius pecus abegisset, aduersatum\nse muneribus et, quod est supra hominem, sponte uenientia\ndona uitasse, prouidens scilicet, ne per suspicionum praeiudicia\nopinionis damna pateretur. postremum sub diuina adtestatione\npatefecit innocentiam, ne humanum subiret examen. redemptor\nnoster iudicium, quod inter se et uineam suam optat euenire,\ndum uestra in praesenti negotio mala respicit, magis inplorat.\nsanctus Athanasius Alexandrinae urbis episcopus, dum participum\nuestrorum argueretur inuidia, agnoscens sibi per contumeliarum\nmultitudinem exercitium contingere, non timorem,\nuere ad coronae pretium iunxit quod de dignitate submisit,\net ante caelestem de absolutione sententiam personam rei\ninnocentiae bonus aestimator inpleuit. sic enim Christi milites\nsudore suo honorum sibi incrementa parturiunt, dum concessa\nfastigia celsiore humilitate castigant, inde laudum cumulos\nmercaturi, unde indepta culmina sublimi parcitate moderantur.\nsed quamuis beatum Athanasium Romano antistiti, quantum\nnosse datur, inparem locus ostendat, facto tamen in negotiis\nconparantur. ille praesto fuit iudicibus: iste, quantum et uos\ndicitis, aduocauit. ille intentatam discussionem ut dei famulus\nnon refugit: iste triumphi sui spem in discussorum collectione\nconstituit. sed quid his longius conlationibus inmoremur?\n\n\n\n\niudicia et iste uoluit amauit adtraxit ingressus est et, quod\nposset fidelium corda doloris iusti aculeis excitare, uenerando\nconcilio auctoritatem etiam contra se, si mereretur, indulsit.\nquis in hac allegationis ipsius fronte nesciret fultum ad coepiscopos\npuritatis testimoniis conuenisse, qui hoc, quod districtioni\neorum minus licebat, exhorruit, aestimans illud magis\nquolibet modo labefactandum, quod statuisset censor inualidus?\nquid praefatum incessitis canina loquacitate ? quid laeditis non\nmerentem P uotum eius est quod uestrum putatis esse terrorem,\nsed astutior in uobis quam in Athanasi aduersariis nouelli\nuirus serpentis insibilat. illi nescierunt quod uos optime calletis,\nqualiter triumphus tolleretur inpetito. illi prouocatum,\nne audiendus non occurreret, formidabant: uos moram quam\nhabebant examina non ferentes uenientem iaculis reppulistis\net taedium uobis de sententia praeparatum armorum ultricium\nadsumptione conmutastis. o malorum commemoratio, quae\nuocem et praestat et subruit, dum illos quos in clamorem\ncoegerit eorum etiam grauitate facti uerba confundit.\nQuis patiatur uos aequo animo garrientes ? ergo nos secundum\nadsertionem uestram nouellae utilitatis commoda non amamus,\ndum definitis senioribus praestamus obsequium ? hic tota ingenii\nuela suspenditis: hic resupinae ceruicis ex secessu pectoris\nquicquid habuit flaminis ructus euomuit. aiunt enim: \"Moysi\na uobis ieiunia et Helisaei miracula quae egit, dum mortuum\n\n\n\n\nsuscitauit, si annosa tantum sectamini , condemnantur\". quid\nhic rationis inuenit scrutator idoneus? non si auri pallidus\ninquisitor occurrat, in sensibus uestris latentium uenarum\nmotus inueniat et insuetis lucem latebris sermonum fossor admittat.\nidcirco ergo cana, miracula non probamus, si iuuenilibus\nconsensum non praebemus excessibus? si seruum domino,\ndiscipulum magistro euangelii memores subiugamus, quicquid\npotuit prodesse neglegimus? alia sunt, inprobissimi hominum,\nquae ad usum recentem sine iniuria uetustatis adhibemus.\nNouam deinde culpam et quam inuestigatio nostra transierat\nreclusistis: \"quare papa sine exempli instituto praecedentis\nsynodum conuocauit, ut de criminum eius obiectione cognosceret?\"\npost haec nos falsitatis arguitis, cur a principe, quae\nin praefato negotio scripta sunt, dicimus postulata. praesta,\ndomine, ut labyrinthi huius sine errore sinuosos superemus\nanfractus: dirige semitam, quam flexilis coluber iuxta fabricam\nproprii corporis aut mentis operatur, ut uere dicamus: dominus\nuirtutum nobiscum, adiutor noster deus Iacob,\net cum Salomone exultemus dicente: equus paratur in die\nbelli: apud dominum est autem omne praesidium.\nsuperforaneum quidem est absurdis respondere propositionibus\ndicente propheta: ne respondeas inprudenti ad\n\n\n\n\n\n\ninprudentiam eius. sed si quid contemptus transierit, uereor ne\nquasi ualidum putetur non tetigisse formido. melius nobis est\ncum beato Paulo insultationis causas incidere et plena uoce\ntestari: factus sum insipiens, uos me coegistis. hoccine\nergo nullo constabat exemplo, ut sacerdotum papa concilium\nconuocaret, cuius arbitrium est collectio synodalis ? aut\nparua erant, quae de uestris cum hac multitudine facinoribus\ndamnarentur ? nonne directa uerba sunt canonum, quicumque\nclericorum ab episcopo suo ante sententiae tempus pro dubia\nsuspicione discesserit, manifestam eum manere censuram? ad\nhuius rei ministerium deuotum deo oportuit agmen occurrere,\nut perditi et profligati gregis ulceribus medicorum exercitus\nsubueniret, quia quotiens morborum uiolentia celeri gressu ad\nanimae secreta festinat, obuias manus adferre non potest salutare\nconsilium nisi ex collatione multorum. nam et hoc a rege\nnostra poposcit allegatio, ut abscisis clericorum praeiudiciis\nde accusatorum papae merito per humanum os supernum iudicaret\nimperium. uideamus tamen, si placet, et illas didascalici\nlibelli uestri relegamus argutias habentibus etiam nobis ante\noculos patrum sanctiones, quibus excessuum uestrorum sentina\nponderetur. lex ecclesiastica pontificem ab aliis accusatum,\npriusquam sub luce obiecta constiterint, exigit non relinqui.\nuos uero diuini, ut puto, iuris memores, qui leuia errata despicitis,\nqui peccati nobilitate gaudetis, ne una uos ex desertione\nsacerdotis culpa respiceret, accusastis cum incrementis\n\n\n\n\n\n\n\n\n\n\ndelictorum. ad hanc uos ualitudinem ille, qui est praeuius\nuester, adduxit, ut post desolatum, post inpetitum pontificem,\nsine ullius uigore sententiae totius paene Italiae inprobandam\nantistitum crederetis esse censuram : quomodo quidam dixit\nde cohorte uestra:\nfestinantem animam morti non credidit uni.\npotesne, mens indocilis, criminum iam ditata successibus, a\ndetestabili proposito uelut effeta feriari ille uos his locupletes\nmalis effecit, cui elationum copiae opes angelicas sustulerunt\net diuinum censum nocendi quo exuberat thesaurus\ninuidit.\nSed promissi memores uniuersa, quae operi ipsorum recolimus\ninserta, tangamus. arguitur stilo splendidissimo papa\nSymmachus, quare conuentionem praeueniens cum populorum\ncoetibus examen intrauerit et postea iudicia, cum euocatus\nquater fuisset, spreuerit. sic a uobis ueri discessit affectio,\nut mendaciorum nebulis orbis testimonium putetis inuolui\net fallaciae peniculo depicta uerba plus uirium credatis habere,\nquam ueritatem Roma quam retinet? ergone ille disceptationem\nuel inportunus adiit uel expectatus aufugit? ergone illam multitudinem\ndeuotae deo plebis non pro fidei diligentia Christiana\n\n\n\n\n\n\nmagis expectatio quam furor euocauit? quisquamne ad inferendam\nuiolentiam currens lacrimas comites habet et qui\nstudet esse formidini uultum timentis ostendit? multitudo illa\niuncta sacerdotis officiis adtulit ad nos lamenta, non iacula,\nnec uenit telis minax, sed fletibus miserabilis, una tantum\nintentionem uestram ostentatione grauatura, quia uberibus\noculorum fluminibus demonstrabat, quam esset per acerbitatem\nuestram condicio dolenda pulsati, et in sobrietate uenerandi\nexaminis adflictione propria commendabat quem uoce non\npoterat. sed habetis manifestum ex hac re qui bilem furor\naccendat, quia paene absolutus ad iudicia uenit, pro quo orbis\ninlacrimat, et dum rebus extraneam in praedictum inuidiam\nsermone colligitis, paulisper reuerentiae nostrae diu ceruix\nsuperba submittitur. sacram enim congregationem tunc uocatis,\nquando extinctorem nostrum Symmachum uultis adserere, et\ncrudeli pietate honori nostro putatis adcrescere quod residens\nin ecclesiarum arce perdiderit. nos ista non solum non sensimus,\nsed diuersa sentimus: ad alios magis tutelae uestrae\nuenena conuertite. non habet testimonium defensoris qui\nrepugnanti inpendit oris obsequium: perdit quam esse putat\nbeneficii gratiam qui aliquid praestat inuito, quia non est\nmunus nisi quod uelis accipere.\nNunc longa non opus est admonitione iam perditis: odium\ndebemus operi, de cuius iam non superest quod damnetur auctoribus.\nmulierum turbas adseritis urbanis coloribus cum praefato\nad iudicia conuenisse, et ilia uestra subtilitate ostenditur\nsexus qui maiorem antistiti debuisset affectum. profanissimi\n\n\n\n\n\n\nhominum, scriptum retineo: aliud est male dicere, aliud\naccusare, et prophetam dixisse: reprobantes uerbum\nsperastis in calumnia et in tumultu, et estis in\neo: propterea erit nobis iniquitas haec sicut interruptio,\nquia pro nobis dicit deus: eos uero, qui iudicant\nuos, ego iudicabo. et iterum ad seruos suos dicit: nolite\ntimere obprobrium hominum et blasphemias eorum\nne metuatis. rursus etiam uobis clamat: accedite huc\nsemen adulteri et fornicarii: super quem lusistis,\nsuper quem dilatastis os et eiecistis linguam? numquid\nnon uos fili scelesti estis, semen mendax?\nQuae quibus copulatis, aduertite, dicentes: \"indicta causa,\nderelictis defensoribus papa discessit\", fori nobis in negotio\npraesenti et platearum quarum estis hypocritae exempla proponentes.\nnobis scriptum est per Paulum apostolum: quibus\ncrucifixus est mundus, quid illis cum foro? sed ista\nnescitis aut, quod est grauius, nota contemnitis. peregrinum\ncredo aliquid et a ratione separatum postulans papa discessit.\nnonne hoc sperauit pro statu labentis ecclesiae pastorali cura\nconstrictus, quod et religiosa prouidentia et causae ipsius ordo\nflagitabat? quae enim iudiciorum forma praecesserat, ut nobis\nhostiliter disruptis, etiam per suggestionem uestram sublatis\necclesiae opibus, qui diu fuerat cibus esurientium famis mancipium\nuideretur effectus, dum alimentis distributor egebat,\nut fieret in dominatu seruitus et in seruitute dominatus? quae\n\n\n\n\n\n\nhoc qualitas praecedentis aeui per memoriam in medium\ntransacta reddebat? qualis habuit effici ex censura conuictus,\nin quo causam adiudicatio praecedebat? non fuit priuilegium,\nquo spoliari potuit iam nudatus. unum uobis putastis residere\nin sacra collectione subsidium, ut ad tuendorum inmanitatem\ncriminum sacerdotes uobis comites iungeretis et fieret inpunitum\nfacinus pollutione multorum. numquam conuenienti\ntempore censor adsciscitur, qui ad decisum paene negotium\nconuocatur: criminosi etsi est meritum, tollit accusator, qui\nin eo plus furori suo uult licere quam iudici. dicit enim uos\ninpetens propheta : haec est pars eorum, qui uastauerunt\nnos, et sors diripientium nos. ite, angeli\nueloces, ad gregem conuulsum et dilaceratum et\npopulum terribilem. ad uos angelus missus est, scilicet\nper sacerdotes, quorum uoce atque merito perferenda Christo\ndona suscipiunt et placato dominante inpetrata mortalibus\nuota concedunt, per quos uobis oblata sunt munera repudiata\nconcordiae, qui poenam merentibus dilectionis praemia detulerunt,\nqui dum se considerant, in nullo quod merebamini respexerunt.\n\"Quis eum\" inquiunt \"uidit cum accusatoribus suis aperta, ut\naiunt, pugna confligere?\" inpudentissimi hominum, quem cum\nquibus uultis decertare, respicite et utriusque partis, si quid\nsalutis in uobis resedit, loca tempora personas adtendite: et\nsi uos nefarie congesta cordis adhuc praui non subegit\n\n\n\n\n\n\nopulentia, oculos ad deum paulisper adtollite et uel breui tempore\nsinistri monitoris iussa contemnite. agnoscitis summi regis\npraeceptionibus uos in his, quae merito plectenda sunt, non\nmuniri, quia quamuis responsi qualitatem dictent dogmata\npostulati et petitio dum existit praeuia quae sint secutura.\ndescribat, numquam tamen cassibus uestris libera regnantis\nuerba cepistis, numquam desideriis per aucupia calliditatis\nimperialia uobis scripta militarunt. quotiens uanis hiatibus\nnocendi inefficax morsus increpuit ? quotiens de accusato quicquid\nspe tenuistis effugit et uacuos imago praesumptione\noccupata deseruit? deo gratias, qui hanc prouidentiam indidit\nei, cui rerum humanarum summa conmisit. spes certa quietis\nest et salutis perfecta in gubernatore sapientia. puppis, cuius\nmagister ad claui regimen intellectus dote praeparatur, ubique\nstationem, ubique portum habet in fluctibus. certa est generalitatis\nsecuritas, quando rempublicam nobilibus regit artibus\ninstitutus. scit imperatoris nostri caelo infusa dispensatio obuiam\nmanum famosis in fallendum ingeniis exhibere. labore\napud eum non opus est, quem sortita est olim nuda ueritas\ndefensorem. cessent impii conmenticia apud illum simplicitatem\nfraude mentiri: quicquid se aduersus iustitiam mouerit\nmox tenetur: nihil apud praedictum tutius innocentia est:\nlegatione ualida utitur qui aequitati res congruentes insinuat:\nquae grauis est plerumque principibus inpugnatio, minus\n\n\n\n\nfidelium blanditiis non legatur. sed haec deo melius narrantur,\na quo frugis huius planta descendit\nAd uos me reducit propositi operis non amica condicio, qui\nmelioribus hactenus operam uolui nauare sermonibus, dum\ncaptiuam orationem exigit imperiosa necessitas. dixistis enim:\n\"quomodo de causa uel qualitate eius primitus tractabatis, cum\nnecdum haberet synodus firmitatem ?\" o frontem dictionis inmundae\net faciem libelli, quam non sola maculauit inperitia.\ntractatus nostri prouinciam et narratis et quaeritis. hinc\neramus nempe dubii, quia, quemadmodum loquimini, non habebat\nsynodus firmitatem: transibat negotii qualitas audituros et\nplus adhuc remanserat in reuerentia pulsati, quam esset ia\nnostri integritate collegii.\nDeinde pro quaestionum tormentis uenerabilem Laurentium\net Petrum episcopos a communione papae se suspendisse replicatis\net quicquid prouidit cautio conuocatorum ducitis ad\ncrimen inpetiti. ullone ergo tempore, dum celebrarentur ab\nhis sacra missarum, a nominis eius commemoratione cessatum\nest ? umquam pro desideriis uestris sine ritu catholico et cano\nmore semiplenas nominati antistites hostias obtulerunt? aliquando,\nquod capiti uestro adscribatur, facta est apud deum\noffensa per gratiam et extitit nutrix ueniae peccati mater\noblatio? fuerunt quidem corporis tantum conuentione separati,\nquos loqueris, animarum tamen praesentiam non uitarunt. si\n\n\n\n\neos putas a consortio mutuo dissociatos, quos fibula religionis\npio mordens dente coniungit, procul te ab aestimatione\nculparum duxit affectus. mandati caelestis habitatio nos\naut miscet aut separat : non interest quae interualla, nos segregent,\nsi uno in supera mansione conclaue retinemur. uere\nhinc conicimus esse uos seruos uentris et corporis, et per hanc\nsententiae uestrae uilitatem declaratis mancipia uos esse terrena.\nscriptum est enim: animalis homo non percipit\nquae sunt spiritus.\nFost haec uersis in fugam ordinibus lymphatici more sermonis\naddidistis: \"ergo concilia sacerdotum ecclesiasticis legibus\nquotannis decreta. per prouincias, quia praesentiam papae non\nhabent, ualitudinem perdiderunt?\" legite, insanissimi, aliquando\nin illis praeter apostolici apicis sanctionem aliquid constitutum,\net non de maioribus negotiis, ad conlationem si quid occurrit,\npraefatae squis arbitrio fuisse seruatum. sic enim habes: si\nquis episcoporum iudicio prouinciali depositus\nfuerit, Romanum papam, si placet, rursus appellet,\net ipse, si uidetur, reparet iudicia in opitulatione\ndamnati. ecce enode est, quod ad laqueum praeparastis,\nnisi forte artissimis in illa parte nexibus adstringamur\net replicationum nobis itinera non patescant, dum callis\nante peruius dumetis nouella interclusione uestitur.\nHis enim nos eloquii uepribus, dum gradimur per plana,\nretinetis, cum dicitis laesum principem, quare adtributum\nuisitatorem contra ecclesiasticas regulas prima uoluimus fronte\ndiscedere, ut nihil amplius liceret tunc uitiis, ne duresceret\nlolium, ne profana messis nulla disciplinae ante maturitatem\nsuccisa falce decumberet et putaretur licere quod iudices non\nuetabant. unde ex aperto constat, nulla uos extra praestantiam\npiissimi regis, quam frustra desideratis noxae copulari, exemplorum\nauctoritate fulciri. superest, ut et ipsum doceam\nin his excessibus, quod bono uniuersitatis contigit, non teneri,\nquia directum non occasionem litis nec fomentum iurgii, sed\ncausam uoluit esse concordiae, praeuidens scilicet, quod nisi\nsimplicem iussionum suarum tutela uallaret, cito in escam\ndiseidii toxica uestra subriperent. scriptum est enim: uir\nsimplex credit omni uerbo. idcirco mandati limitem\nfixit, quem nulla liceret transgressione uiolari. praefatum ad\nbeati Petri basilicam, mox Romam perductus fuisset, mandauit\noccurrere, faciens de sacerdotis uoto regis imperium. quis\nenim non putaret pontificem sponte pariturum in ea parte,\nquam licere sibi princeps non credidit, etiam si uetaret? ibique\npapam ab eo salutatum suo ore iussit adfari, ut traderet\ncoepiscopo mancipia nullis subdenda tormentis, seruanda profecto\nad disceptationem synodalis examinis. o castitatem praecepti,\nquae dum facem praesentibus praefert temporibus, in\numbram cogit antiqua, quae rapit lumen ueteribus inauspicato\n\n\n\n\n\n\nsplendore nouitatis! quis hoc lingua diues cuiquam merito\npauperi uel opinionis fabricator adiunxit? quis taliter commenticiis\nlaudibus locupletauit fama dominum actuum suorum\nueritate mendicum? non derogo uobis de scriptoribus, quorum\nbeneficio contigit ornata ad nos maiorum gesta perduci: sed\ndei beneficia non tacebo , quia princeps noster rebus superat\ndecora sermonum. obnoxiam linguis gloriam non requirit: ad\nlaudem suam incuriam credit esse quod iungitur. respicite\nquasi libra qua dispensatione uenerabilis causarum trutinator\ninspexerit, ut cum petitioni uestrae effectus artifex praestaretur,\nin omnibus tamen iura ecclesiastica custodiret. quae ad hanc\naestimationem quamuis acutiora ceteris corda sufficiunt? uno\ntempore, una scriptione, sine aequitatis detrimento desideria\nuestra supplentur, et eadem carta ad ministerium religionis\net uestrum destinatur ad gaudium. boni enim principis praeuidit\ninquisitio, seruilem adsertionem innocenti examine non\nprobandam. in electione enim uenerandorum iudicum ipse\naccusantes extra ordinem reppulit, ipse ad spem retulit accusatum.\nVideamus tamen, ista si facta sunt, si dei inimici etiam\nterreni domini non fuistis, dum Christum et regem parili\ntemeritate despicitis et unus uobis ad utramque contumeliam\nductus est criminum. destinatus antistes ab ipse conplendae\n\n\n\n\niussionis confinio oris uestri spiris abripitur et ad incentiuam\nconfusionis aptatur, qui paci militaturus aduenerat. inuisis\nbeati apostoli liminibus ad usum furoris uestri iam nescius\nsui aduocatur, et illud quod ex omnibus orbis cardinibus deuotos\nadtrahit positum in uicinitate transitur ecclesiarum\nfundamentum: adiri non permittitur structura mediocris. tunc\nspem bonorum fructuum perdidit a radice separatus. dicatis\nforsitan, apostoli genio decerpi, si putatur caeli ciuis terrarum\nlocis includi. tamen quamuis benedictio poscentibus ubique\npraestetur et exigat praesentiam martyris fides et deuotio\nsupplicantis, negari non potest, diligentiae natali solo plus\ntribui et maiorem affectum loca impetrare, de quibus ad superna\ntransitur. quam fidem allegationi curationum multitudo\niam praestitit, et utimur post obsidionem diabolicam testibus\niam sanatis. haec licet per redemptorem nostrum in toto orbe\ncelebrentur, est tamen non modica monumenti illius per frequentiam\nconparata nobilitas , quia per eum qui hominem\nmutauit in angelum inlustrari potuit natura telluris. hanc\nuisitatori uestro inuidistis gratiam, aestimantes quia errorum\nuestrorum sectator esse desisteret, si reuerendae passionis\npenetralia contigisset. ecce non habetis in regia auctoritate\nsubsidium : , ecce post caelestem commotionem iuste et et\nprincipalis, quam sperni fecistis, censura percellit.\nVideamus si superest aliqua de regulari propositione de\nfensio. \"uisitatores\" inquiunt \"et aliis episcopis ipse dedit, et\niustum est, ut facti sui lege teneatur\". non uos in hoc titulo\n\n\n\n\nfalsitatis incesso, diu mendaciis adhaerentia uerba non arguo:\ndico tamen, latorem iuris definitionis suae, nisi uelit, terminis\nnon includi, et nisi princeps fastidii summa moderetur, frustra\nad illud quod dederit ius uocatur. lex probitatis et mentis\nest, quae hominem uiuentem sine lege castigat: proprie moribus\ninpendit qui necessitati non debet disciplinam. aliorum\nforte hominum causas deus uoluerit per homines terminare:\nsedis istius praesulem suo sine quaestione reseruauit arbitrio.\nuoluit beati Petri apostoli successores caelo tantum debere\ninnocentiam et subtilissimi discussoris indagini inuiolatam\nexhibere conscientiam. nolite aestimare eas animas de inquisitoribus\nnon habere formidinem, quae deus prae ceteris suo\nreseruauit examini. non habet apud illum reus de allegationis\nnitore subsidium, quando ipso factorum utitur teste quo iudice.\ndicas forsitan: omnium animarum talis erit in illa disceptatione\ncondicio. replicabo uni dictum: tu es Petrus, et super\nhanc petram aedificabo ecclesiam meam, et quaecumque\nsolueris super terram, erunt soluta et in\ncaelo, et rursus sanctorum uoce pontificum dignitatem sedis\neius factam toto orbe uenerabilem, dum illi quicquid fidelium\nest ubique submittitur, dum totius corporis caput esse designatur,\nde qua mihi uidetur dictum per prophetam: si haec\nhumiliatur, ad cuius fugietis auxilium, et ubi relinquetis\ngloriam uestram ?\nQuid si inmunda mihi labia habenti et nullis succensi\n\n\n\n\n\n\ncarbonis, ut Eseiae concessum est, undis abluta ipsum ad possessionis\nsuae tuenda priuilegia Petrum apostolum liceret euocare\net quod agit precibus humana uoce loqueretur ? quem\nsi audiretis, haec diceret: \"fili hominum, usquequo graues\ncorde? ut quid diligitis uanitatem et quaeritis\nmendacium ? scitote quoniam mirificauit dominus\nsanctum suum. quid stabilita Christi manibus cupitis\nfundamenta subruere ? quid canum possessionis genium illius,\nqui per culpas iuuenescit, ariete pulsatis, et diuulsione ecclesiastici\ngregis nouis me et post carnem passionibus subiugatis?\ninauditum sacrilegii genus est, quod mentitae religionis honore\ncoloratis : dehonestat uenerandi reuerentiam nominis qui adiutorem\nse in his, quae in deum iactat conmissa, pollicetur. contumeliae\ngenus est, quasi in solacio adesse sublimi, iuxta\napostolum: tu quis es, qui iudices alienum seruum?\nquid auribus inperitis inluditis et grauiorem uindictae speciem\nfacitis esse quam culpae? si odium debetis excessibus, uos\nmundate. cur liberius condemnatis scelera quam uitatis? sui\ninpugnator est qui fornicationis officiis urguet adulteria et\nper animarum stupra carnis accusat. scriptum nempe retinetis:\nmaledicti omnes qui fornicantur abs te. foeda ergo\na nitore domini sui obligatione dissoluitur qui statutis caelestibus\nminus mera fide dependit officia. possessionis nostrae\n\n\n\n\n\n\nuobis, ut uideo, claritas mouit inuidiam, quam simulata in\nmalis possessoris indignatione transfertis, dum desudatis inpendiis.\narcem, qua fuistis conspicui, crebris labefactatam\nictibus, nisi obsisterem, proposuistis subruere et caelo stabilitam\nmachinam, quanta sit, ostendere per ruinam. nolite\npraestolari de clade uestra uictoriam: nolite triumphum superando\nperdere meis laboribus meo sudore quaesitum. quicquid\nad tropaeum ducit, obtinui: quicquid uos inlustres faceret,\nin sede congessi. uobis tribuit claritatem fax ista quam uiperino\nliquore putatis extingui. in perniciem propriam accenditur\nqui sic saeuit in gratiae suae germina, ut plantas abscidat:\nliberior iusto iracundia plus quam alios lacessit auctorem\".\n\"Symmachi quos uocatis excessus, si sunt, illa qua et\nuos expectatione sustineo: nefas est peccantem patientiam\niudicis non amare. quid nisi ultionem flagitat, qui dum reus\net ipse sit, uindictae in altero moras accusat? haec illis a me\nuox debetur studiis, quia deum dixisse teneo, pronum esse\nhominem in malitia et omnem carnem amicam esse peccatis.\nnolo occasione personae innumeris datura dignitatem fiat in\nabiectione possessio, ne, dum homo incessitur, lex diuina frangatur.\nmihi credite, si sunt ista quae dicitis, respicio, quia et in\nillis, de quibus nihil tale dicebatur, quid fuisset inspexi. errat\nqui falli deo proximum credit: mihi uindictam, ego\n\n\n\n\n\n\nretribuam, dicit dominus. uos potius olim fili, de quibus\nspiritalis uentrem partus onerabat, ad abiuratam redite concordiam\n: pio uos sinu, sicut habuit hactenus, ecclesia mater\naccipiat. numquam est sera correctio: scit diu expectare inmodico\nlabore quaesitos: nescit pro uilibus despicere magno\npretio conparatos. multis gradibus recursus est ad salutem:\npraeter desperantem nullus excluditur: fructus ueniae proximus\neat coronae. nolite Symmachum papam pressuris uestris iuuare :\nsi reus est, mihi credite, cum cessauerit humanae inpugnationis\nministerium, diuinum mox succedit arbitrium. nonne in splendidissimi\ncognitoris lance praedicto aut poena debetur aut\npraemium? syllogismos a me sermonum et schemata non quaeratis.\nantiquo adhuc utor reti post hominem et inrisam a sapientibus\nsaeculi cumbulam non reliqui. illa me per mundi\nfreta sustentat: ditat probatum in captione hominum rete,\nquod cernitis\".\n\"Redite ergo, quia fuga uos nec dum essetis agrestes\neripuit: currite ad ouile, ne luporum uos exponatis insidiis,\nne per moram amittatis gratiam sponte uenientum, quia\ncontemptam inuitationem gehenna subsequitur. ego si quid\ndulcedinis ut pater debui, si quid districtionis ut adtributus\na deo magister inpleui, prouidete ne diutius qualemcumque\ncrucis meae angulum rara Leuitarum corona circumdet,\nne dolenda etiam extraneis in longum solitudo dominetur,\nne labor uteri mei sterilitatis uice hostilem peperisset\n\n\n\n\nfamiliam et numerosa proles per sinistros actus infecunditatem\nparientis ostendat. pauca sunt quae adserui, sed quanta ex his\npendeant aestimate. uenite, fili, audite me: timorem\ndomini docui uos. Romam respicite, quam ab idolorum\nseruitute sine auri , sine argenti pretio liberam sanguinis\nChristi fecit effusio, cui etiam meam seruuli sui mortem iussit\ninpendi, quae per multa tempora famosis cultum delubris\nexhibuit, quae diu uenerata est in imaginibus daemonum quem\nlaborante censu indiderat manus magistra terrorem, quae suspexit\npotestatem numinum emptam pretio metallorum, cui\nsublimiores deos peperit exercitatior manus artificis et diuinitatem\nquam homo per fabricam contulit apud homines dei\nhabuit forma maiorem. ecce iam Christo propitio ad nouas\nfornaces simulacra redierunt : ecce iam de obsoleta superstitione\nusus uester accipit quod laetetur, dum de ueteri tonante noua\nmerito uascula praeparantur. quid hanc adnitimini interrumpere\nquietem? quid ludere uanis intentionibus felicitatem ?\nexcusationem non habet furor iste, si creditis: non interest\nquibus itineribus ad mundi principem currat qui a sancta\nunitate desciscit: pingues hostias litat diabolo qui contristat\necclesiam. uanas ergo repudiate tendiculas: simplicem habet\ndefensionem pacis affectus: nimis armatus est qui illa quae\naduersarius concordise ministrat tela contemnit: sufficit contra\nomnia iacula iurgiorum fidei nuda oppositio. quid Eulali et\n\n\n\n\n\n\nBonifaci tempora, dum malorum solacium quaeritis, reuocatis\nin medium ? quid incrementis excessuum praesentatis uetusta\ncontagia et per iniquam uoluntatem senectuti in operiendis\ndelictis facitis nil licere ?alia tunc fuit causa discordiae, et\nnisi narrando cogerer sustinere transacta, ostenderem uobis\nnullum euenire solacium de conparatione factorum, quia illos,\nquos ad pontificale fastigium intentioni obsequens feruor euexerat,\nutrosque reppuli, hunc elegi, quia de illis teste exitu\nnemo mihi placuit : de istis contra regulas nitentem profugum\nfeci, prouectum legitime mundo impugnante seruaui. scitis\nista nec noua sunt, quia, dum ille truditur, iste firmatur,\nuester mihi militauit adsensus\".\n\"Deinde cur in perniciem uestram laeditis sacerdotale concilium\n? cur laceratis sententiam, in qua inspirante Christo\noracula superna patuerunt ei inter deum atque homines\ninterpres extitit lingua pontificum ? quid generalis ecclesiae\ndolorem facitis quamuis in principali tamen in una conmissum\n? illa enim caeli curia uariarum dotibus aucta curulium\net multo redemptoris nostri auro ostroque decorata\nnihil M illa decisione auctore se protulit, sed per humanae\nlinguae ministerium diuino militauit imperio. intellexit non\nesse suum quicquid inpulsa constituit: nihil habet in illa\nsententia, nisi unde de sola deuotione gratuletur : peregrinum\nstilus sensit eloquium, inde sumens solam gloriam, quod infusa\nsibi et seruauit et coluit. quid his de exemplis-\n\n\n\n\n\n\n\n\neuangelicis praeparastis calumniam? sicut de uobis scriptum est:\nerrauerunt ebrietate, nescierunt uidentem, ignoranerunt\niudicium. nam dam profanis memoratos uerbis\ncaeditis, et inscitiam proditis et liuorem. isti ergo resurrectionem\ncorporis quam praedicant non credentes haereticis\nse miscuere contagiis ? isti quod abiurant linguis corde sectantur ?\nergo quia dixerunt, eum timendum esse, qui potest\ncorpus occidere et animam mittere in gehennam, ideo a fide\naliena texuerunt? ecce profundam inperitiam! en beatum\nLucam,. cuius potestis adsertione conuinci, qui clamat: timete\neum, qui postquam occiderit corpus, habet potestatem\nanimam mittere in gehennam. quid hic locus\nerroris, ubi congruentia pari ductu exempli et historiae uerba\nconcurrunt nec diuersum est ab intellectu catholico et lectionibus\nquod profertur? numquam bene nodus in scirpo quaeritur:\nnon inuoluunt nebulae praedicantes lucis auctorem. resurrectionem\nergo carnis non credunt, quia posse corpus confitentur\noccidi, quia peccatricem animam gehenna mancipari?\ndensis cor uestrum uepribus suffocatur et interna uitia aliis\ncertat adscribere. Iohannis etiam apostoli iactatis scripta uiolari,\nquia ei uerbis eius dictum est: si dicamus quod\n\n\n\n\n\n\npeccatum non habemus, mendaces sumus, et ueritas\nin nobis non est. de codicum diuersitate nil conqueror.\nideo ergo corrupta sunt apostoli monita, quia non iunxerunt :\nnos ipsos decipimus, et quia iunxerunt: mendaces sumus,\nnon solum diuinae, sed etiam humanae rationis ignari?\nqui ueritatem non habet, mendax recte censetur, nec alia re\nnisi falsitate plenus est qui integritate uacuus innotescit. sed\nhaec in nobis non curanda sunt: linguae oratione sed\\' gemituum,\nnec magis sunt uobis exhibenda uerba quam lacrimae,\nquia liquido nocens est qui insontibus aut meritum culpabilis\naut nomen opponit\".\n\"Reliqua obiectionum uestrarum capita non reuoluam: praestat\nsilentio damnanda sepeliri. \\' nobilitatem dat facinoribus\nqui uentilationem ipsorum multiplici ad aures posteras\nrelatione transmittit. beati Pauli est sequenda sententia,\nqui monet per discipulum cunctos et clamat: inanes quaestiones\neuita. multa enim sunt in propositionibus uestris,\nquae ita faeculentis ulnis peccandi amor amplectitur, ut fiant\nindigna memoratu: plura leuitas dehonestat, dum subductis\neuiscerantur uerba uestra ponderibus et de religionis\ncausis elocutio uentosa conponitur, auris congruam sortita\ngrauitatem, quae in palearum abundantia nihil est horreis\ninlatura de tritico, dum infecundam frugibus culmorum\n\n\n\n\n\n\n\n\nparturit ubertatem et spem de herbae luxuria mentitur agricolis.\nde quibus nihil lucri uentilabra reperiunt, ea sunt igni debita\nincendioque peritura: de his scriptum est: dormierunt nitri\nsomnium suum, et nihil inuenerunt. nihil est, carissimi,\npace dulcius, si tamen saporem eius non plenum\namaritudine pectus excludat. breuiorem quidem admonitionem\ndebueram, quam prolixam non parua uestri consideratio et\ndiu in uobis iurgiis exercitata frons protulit usus est multa\npeccantium stricta adlocutione non corrigi, et effusionem\nplurimi quam, in delictis habuerunt, in monitoris sermonibus\nhanc requirunt. me satis est et diligentiae uestrae et iussis\ncaelestibus obsecutum. in his, quae secutura sunt, locum sermonibus\nnon relinquam, quia haec refero, mundi caput Romam\nper uestras intentiones esse prostratam et nutricem pontificii\ncathedram quasi ultimum uidere sedile despectam\".\n. Cuius uocem beatus Paulus excepit et illa qua semper usus\nest eloquii intonuit libertate, apostolorum principem lenitatis\nincessens, quod fluxis et profligatis mentibus parentis adhuc\nseruaret. affectum nec in profundum ductis ulceribus ferro\nmedicante succurreret, rescindenda docens laminis secreta morborum\net manifestae desperationi salutiferum esse uulnus\nadhibendum, ne, dum manus medici per impietatem a sectione\ncarnis corruptae suspenditur, de abstinentia teli inuitetur\nexitium, quia, dum parcit aegris dextera, curandos interficit,\n\n\n\n\n\n\nnec grandis est differentia, utrum letum inferas an admittas.\nmortem languentibus qui cum possit non excludit inflixit. his\nergo aduersus eos oris ianuam patefecit alloquiis:\n\"Omnis qui iudicas, in quo alium iudicas, te ipsum\ncondemnas: eadem enim agis qui iudicas.\nscimus autem quia iudicium dei est secundum\nueritatem in eos, qui talia agunt, et iterum: beatus\nqui non iudicat, inquo probat se ipsum. quae malum\nratio est, ut praedicet non furandum qui furatur et prodigam\nuerecundiae frontem nube uestiat inpugnationis alienae? nemo\nrecte monitoris personam suscipit, nisi qui actibus suis errata\ncondemnat et amorem innocentiae conuersatione demonstrat.\nnam adiacet etiam publicanis amica moribus uitia damnare\nsermone et sceleratioribus linguae officiis punire quod diligunt,\nquasi non quoddam genus sit maiorum excessuum, dare rei\naffectum labiis, quam mente despicias, et ingenii uirus conloquii\nmelle uestire. haec sic ago, quasi si uobis esset pudor\npudicitia uenustas affectu(s aut cu)i liceret accusare doctorem et\naduersus electum oris liuidi morsus aptare, cum ante futuri\npraescius per epistulam ad uos datam plena uoce monuissem:\nquis accusabit aduersus electos dei ? deus qui iustificat:\nquis est qui condemnet? et iterum: o homo,\nqui iudicas eos qui talia agunt et facis illa, putas\nquoniam effugies iudicium dei ? an diuitias\n\n\n\n\n\n\nbonitatis eius et patientiae et longanimitatis contemnis ?\naccusatis malitiam repleti iniquitate fornicatione\nanaritia nequitia inuidia homicidiis condemnatione\ndolo malignitate, superbi elati inuentores\nmalorum, parenti non oboedientes, insipientes\nincompositi sine adfectione sine misericordia. docetis\nfornicantibus neminem esse miscendum, adulteri Laurenti\naut sequaces aut praeuii, per quos ille aut exseruit quae habebat\ntoxica aut quae effundens monstrauit accepit. post illam\ninlecebrosae communionis maculam et pestem toto orbe exsecrabilem\nsacerdotes dei quasi obsoleta corporatos communione\nculpatis: reos putatis esse qui subiere consortium nullo teste\nconuicti, et sectamini hominem toto ecclesiasticae inscriptionis\nnon dicam stilo sed ense perfossum. quod licet non licet et\nquod non licet licet. quemadmodum Iamnes et Mambres\nrestiterunt ueritati, sic et uos mente reprobi,\ncirca fidem proditores, proterui inflati, amantes\nuoluptatem magis quam deum, habentes speciem\nquidem pietatis, uirtutem autem ipsius abnegantes.\ns o uim doloris interni ! qui\\' nequit expedire quod concepit,\nqui profundis ingestum uisceribus loquendi affectum, quem\nimperauit, inrumpit. nihil uobis ultra plus eloquar: quod de\noratione remanet lamenta subplebunt\".\nPost haec si inter manus medicorum curatione aegrescitis\n\n\n\n\n\n\nnec aliqua a coepto salutis consideratio uos reducit, saltem\norbis parentem urbem uestram respicite : ipsa uos post defensores\nsuos apostolos maerens adgreditur, ipsa conpellat et, I ei\nquid est pietatis in reliquum, orditur impetratura sermonem :\n\"Me, quam dei summi templa repudiate fanorum cultibus\net nouae lucis nitore gaudentem fecerunt, ecce conspicuam,\nquam post sacella sordentia et multo pecudum tabo polluta\nab hostiarum cruore dominici et apostolici sanguinis effusio\npurgauit, quam reducta post longum sanitas febrium fecit\ndelubra contemnere, quam a uictimis liberauit oblatio, quae\npacem Christi per idolorum inimicitias adquisiui, cui I non\nfuerunt pene numerosiora dona quam numina, quam religio\nsua reddebat uaria deuotione mendieam, quam egestas oppresserat\nfrequentia a diis suis beneficia postulantem, quae\nCurios Torquatos Camillos, quos ecclesia non regenerauit, et\nreliquos misi plurimae prolis infecunda mater ad tartarum,\ndum exhaustis emarcui male feta uisceribus, quia Fabios seruata\npatria non redemit, Deciis multo sudore gloria parta nil\npraestitit. profligata est operum sine fide innocentia: criminosis\niunctus est aequi obseruantissimus, quia Christum ignorauit,\nScipio. per totam uellem stilum ducere, ei orbatae\npectus pateretur, infantiam. sed quisquis lamentationis trans\nacta relegit, lacrimarum tempora uidetur optare. nemo creditur\nd\n\n\n\n\nadisse quorum relatione non laeditur: qui siccam faciem de\nfiliorum funeribus referens seruat certo teste crudelitatis arguitur.\nilla posteritas plus maeroris adtulit perdita, quam\niucunditatis adquisita. relegamus tamen quibus mutata sint\nista successibus, ecce iam in illo sacrario libertatis nihil seruile\nde idolorum cultibus inuenitur; ecce honorum corona,\norbis genius, flos Romanus, quae diu uenerata est, plena\nsanctitate calcat altaria : ecce iam curia mea ad caelum uocatur\nlaudatur accipitur, nec possum dicere, perdidisse me\nsobolem post gratiam baptismi quam uel repentina mors abstulit.\nmultos trabearum uel curulium possessores supremus\nregnator sine dispendio cultus aut dignitatis amplectitur pene\niam terreni munificentia triumphi diuinum mercatur affectum,\net hoc ad Christi gratiam proficit, quod mundo studetis me\nuenerabiles. mentior, nisi egena agmina consulatus uestri in\nsubsidio miseriarum praestolantur aduentum, etenim purpura\nuestra, qua anni uocabulum nobilitatis, subripientem miseris\nuestimentorum largitate pellit algorem, prope iam iterum\nnecessitatibus ferunt auxilium decora fastorum, et ueteri infidelitate\ndeposita ia tali praeparatione census dispendia efficiuntur\nlucra animarum, ecce nunc ad gestatoriam sellam apostolicae\nconfessionis uda mittunt limina candidatos, et uberibus\ngaudio exactore fletibus conlata dei beneficio dona geminantur\".\n\"Quis tempore, quo pretiosis siccamus ubera partubus, quo\nprolem nostram aeterna genetrix rursus paritura nunc suscipit,\ncuius post primam natiuitatem grandaeuis fetibus aluus impletur,\nquae mihi prolem regenerando dulcem facit esse quam\npeperi, quae ad M uenientes senium facit exuere et ad uitae\nprincipia redire confractos, quis hanc felicitatem, rogo, interpellatione\ncommutat?. quis per discordiam uiperina mente\nconsitam aurei mihi saeculi iubet perire beneficia? quis in\nrenouatione mea occasum clandestinus inspirat et per blandae\nfrontis speciem inimicitiis uires adquirit? generosam in tali\nnegotio prosapiem non agnosco. si qui sunt tamen summorum;\nquos uilibus tempestatis huius procella sociauit, aliis auctoribus\nfacinorum participatione maculantur. splendor sanguinis, etsi\ncommunionem criminum incurrit, nescit tamen ducem se praebere\npeccantibus. habeat forsitan reatum de neglecta cautione,\nnon habet dignum supplicium de scelerum principatu. sub\nquadam uerecundia iungitur delinquentibus qui ad adulta\niurgia conuocatur: non meretur desperationem perditi, in quo\nfacilis tantum credulitas inprobatur. uos potius uideo, triuiorum\ngermina, uos agnosco, in quibus naturae uilitas conuenientes\nsibi mores peperit, quos degenerasse claritas fuerat,\nqui per mentitae titulum religionis gaudetis inpunitate uitiorum,\nquorum labia numquam aut honorum sapor tetigit aut\nquietis, qui fas omne origini parendo uiolatis, quos de latebris\net specubus productos praesens causa monstrauit. quis ante\n\n\n\n\n\n\nconcinnationem, mali huius, qui essetis, agnouit ? diu feuistis\nsecreta, quibus nos nox generationis abdiderat. redite potius\nad amicam caecitatem: nobis serenam et diurnam lucem relinquite:\nconcordiam ecclesiae aut absentia aut correctione\npraestate. si tamen uultis uos numerari inter splendidas prosapies,\nactuum emendatione cognoscam\".\n"};

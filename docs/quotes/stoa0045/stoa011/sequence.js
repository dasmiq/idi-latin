var sequence = {"name":"Ausonius, Decimus Magnus. Epistulae","data":"MERUM mihi gaudium eruditionis tuae scripta tribuerunt, quae Capuae Iocatus accepi,\nerat quippe in his oblita Tulliano melle festivitas et sermonis mei non tam vera, quam\nblanda laudatio, quid igitur magis mirer, sententiae incertus addubito, ornamenta oris an\npectoris tui. quippe ita facundia antistas ceteris, ut sit formido rescribere: ita benigne\nnostra conprobas, ut libeat non tacere, si plura de te praedicem, videbor mutuum scabere et\nmagis imitator tui esse adloquii quam probator, simul quod ipse nihil ostentandi gratia\nfacis, verendum est genuina in te bona tamquam adfectata laudare, unum hoc tamen a nobis\nindubitata veritate cognosce, neminem esse mortalium quem prae te diligam; sic vadatum me\nhonorabili amore tenuisti.\nSet in eo mihi verecundus nimio plus videre, quod libelli tui arguis\nproditorem, nam facilius est ardentes favillas ore comprimere quam luculenti operis servare\nsecretum. eum semel a te profectum carmen est, ius omne posuisti: oratio publicata res\nlibera est. an vereris aemuli venena lectoris. Ne libellus tuus admorsu duri dentis uratur?\ntibi uni ad hoc locorum nihil gratia praestitit aut dempsit invidia, ingratis scaevo cuique\nproboque laudabilis es. proinde cassas dehinc seelude formidines et indulge stilo, ut saepe\nprodaris. certe aliquod didascalicum seu protrepticum nostro quoque nomini carmen adiudica.\nfac periculum silentii mei, quod etsi tibi exhibere opto, tamen spondere non audeo, novi\nego. quae sit prurigo emuttiendi operis, quod probaris, nam quodam pacto societatem laudis\nadfectat, qui aliena bene dicta primus enuntiat. Ea propter in comoediis summatim quidem\ngloriam scriptores tulerunt, Roscio tamen atque Ambivio ceterisque actoribus fama non\ndefuit.\nErgo tali negotio expcnde otium tuum et novis voluminibus ieiunia nostra sustenta,\nquod si iactantiae fugax garrulum iudicem pertimescis, praesta etiam tu silentium mihi, ut\ntuto simulem nostra esse, quae scripseris, vale.\nMODO intellego, quam mellea res sit oratio; quam\ndelinifica et quam suada facundia. persuasisti mihi,\nquod epistulae meae aput Capuam tibi redditae concinnatio\ninhumana non esset; set hoc non diutius,\nquam dum epistulam tuam legi, quae me blanditiis\ninhiantem tuis velut suco nectaris delibuta perducit.\nubi enim chartulam pono et me ipsum interrogo,\ntum absinthium meum resipit et circumlita melle\ntuo pocula deprehendo. si vero, id quod saepe facio,\nad epistulam tuam redii, rursus inlicior: et rursum\nille suavissimus, ille floridus tui sermonis adflatus\ndeposita lectione vanescit et testimonii pondus prohibet\ninesse dulcedini. hoc me velut aerius bratteae\nfucus aut picta nebula non longius, quam dum videtur,\noblectat chamaeleontis bestiolae vice, quae de\nsubiectis sumit colorem, aliud sentio ex epistula\ntua, aliud ex conscientia mea. et tu me audes facundissimorum\nhominum laude dignari: tu, inquam,\nmihi ista, qui te ultra emendationem omnium protulisti?\nquisquamne ita nitet, ut conparatus tibi\nnon sordeat? quis ita Aesopi venustatem, quis sophisticas\nIsocratis conclusiones, quis ad cnthymemata\nDemosthenis aut opulentiam Tullianam aut\nproprietatem nostri Maronis accedat? quis ita adfectet\nsingula, ut tu imples omnia? quid enim aliud\n\nes, quam ex omni bonarum artium ingenio collecta\nperfectio?\nHaec, domine mi fili Symmache, non vereor, ne\nin te blandius dicta videantur esse quam verius, et\nexpertus es (idem meam mentis atque dictorum,\ndum in comitatu (legimus ambo aevo dispari, ubi tu\nveteris militiae praemia tiro meruisti, ego tiroeinium\niam veteranus exercui. in comitatu tibi verus fui,\nnedum me peregre existimes conposita fabulari. In\ncomitatu, inquam, qui frontes hominum aperit, mentes\ntegit, ibi me et parentem et amicum et, si quid\nutroque carius est, cariorem fuisse sensisti, set abeamus\nab his: ne ista haec conmemoratio ad illam\nSosiae formidinem videatur accedere.\nIllud, quod paene praeterii, qua adfectatione addidisti,\nut ad te didascalieum aliquod opuseulum aut\nsermonem protreptieum mitterem? ego te docebo\ndoeendus adhuc, si essem id aetatis, ut discerem?\naut ego te vegetum atque alacrem commonebo?\neadem opera et Musas hortabor, ut canant, et maria,\nut effluant, et auras, ut vigeant, et ignes, ut caleant.\nadmonebo: et, si quid invitis quoque nobis natura\nfit, superfluus instigator agitabo. sat est unius erroris\nquod aliquid meorum me paenitente vulgatum\nest, quod bona fortuna in manus amicorum incidit,\nnam si contra id evenisset, nec tu mihi persuaderes\nplacere me posse.\nHaec ad litteras tuas responsa sint: cetera, quae\nnoscere aves, conpendi faciam; sic quoque iam longa\nest epistula. Iulianum tamen familiarem domus\nvestrae, si quid de nobis percontandum arbitraris,\nadlego; simul admoneo, ut, eum causam adventus\neius agnoveris. iuves studium, quod ex parte fovisti.\nvale.\nETSI plerumque vera est aput parentes praedicatio\nfiliorum, nescio quo tamen pacto detrimentum\nmeriti sui patiatur, dum personarum spectare gratiam\niudicatur, quaero igitur incertus animi, quae mihi\nnunc potissimum super viro honorabili Thalassio\ngenero tuo verba sumenda sint. si parce decora\nmorum eius adtingam. liventi similis existimabor:\nsi iuste persequar, ero proximus blandienti. Imitabor\nigitur Sallustiani testimonii castigationem. Habes\nvirum dignum te et per te familia consulari, quem\nfortuna honoris parti maiorem beneficiis suis repperit,\nemendatio animi et sanctitas potioribus iam\nparavit. vale.\ntandem eluctati retinacula blanda morarum\nBurdigalac molles liquimus inlecebras.\nSantonicamque urbem vicino accessimus agro:\nquod tibi si gratum est, optime Paule, proba,\ncornipedes rapiant inposta petorrita mulae;\nvel cisio triiugi. si placet, insilias,\nvel celerem manuum vel raptum terga veraedum\nconscendas, propere dum modo iam venias;\ninstantis revocant quia nos sollemnia Paschae\nlibera nec nobis 1 est mora desidiae.\nperfer in excursu vel leriuga milia epodon\nvel falsas lites, quas schola vestra serit,\nnobiscum invenies nullas, quia liquimus istic\nnugarum veteres cum sale relliquias. 2\nOSTHEA nobilium cenis sumptuque nepotum\ncognita diversoque maris deprensa profundo,\naut refugis nudata vadis aut scrupea subter\nantra et muriceis scopulorum mersa lacunis,\nquae viridis muscus, quae decolor alga recondit.\nquae testis concreta suis ceu saxa cohaerent,\nquae mutata loco, pingui mox consita limo,\nnutrit secretus conclusae uliginis umor,\nenumcrare iubes, vetus o mihi Paule sodalis,\nadsuefacte meis ioculari carmine nngis.\nadgrediar; quamvis curam non ista senilem\nsollicitent frugique viro dignanda putentur.\nnam mihi non Saliare epulum, non aura dapalis,\nqualem Penelopae nebulonum mensa procorum\nAlcinoique habuit nitidae eutis uncta iuventus.1\nenumerabo tamen famam testesque secutus\npro studiis hominum semper diversa probantum.\nSet mihi prae cunetis lectissima, quae Medulorum\neducat Oceanus, quae Burdiga lensia nomen\nusque ad Caesareas tulit admiratio mensas,\nnon laudata minus, nostri quam gloria vini.\nhaec inter cunctas palmam meruere priorem,\nomnibus ex longo cedentibus: ista et opimi\nvisceris et nivei dulcique tenerrima suco\nmiscent aequoreum tenui sale tincta saporem.\nproxima sint quamvis, sunt longe proxima multo\nex intervallo, quae Massiliensia, portum\nquae Narbo ad Veneris nutrit; cultuque carentia\nHellespontiaci quae protegit aequor Abydi:\nvel quae Baianis pendent fluitantia palis; .\nSantonico quae tecta salo; quae nota Genonis:\naut Eborac mixtus pelago quae protegit amnis,\nut multo iaceant algarum obducta recessu:\naspera quae testis et dulcia, farris opimi.\nSunt et Aremorici qui laudent ostrea ponti,\net quae Pictonici legit accola litoris, et piae\nmira Caledoniis nonnunquam detegit aestus.\naccedunt, quae fama recens Byzantia subter\nlitora et insana generata Propontidis acta\npromoti celebrata ducis de nomine laudat.\nHaec tibi non vates, non historicus neque toto\norbe vagus conviva loquor, set tradita multis,\nut solitum, quotiens dextrae invitatio mensae\nsollicitat lencm comi sermone Lyaeum.\nhaec non per vulgum mihi cognita perque popinas\naut parasitorum collegia Plautinorum,\nset festos quia saepe dies partim ipse meorum\nexcolui inque vicem conviva vocatus adivi.\nnatalis si forte fuit sollemnis amico\nconiugiove dapes aut sacra repotia patrum.\naudivi meminique bonos laudare frequentes.\nSi qua fides falsis umquam est adhibenda poetis\nnec plasma semper adimunt,\nPaule, Camenarum celeberrime Castaliarum\nalumne quondam, nunc pater,\naut avus, aut proavis antiquior, ut fuit olim\nTartesiorum regulus:\nintemerata tibi maneant promissa, memento.\nPhoebus iubet verum loqui:\netsi Pierias patitur Ii rare sorores.\nnumquam ipse torquet αὔλακα.\nte quoque ne pigeat consponsi foederis: et iam\ncitus veni remo aut rota,\naequoris undosi qua multiplicata recursu\nGarumna pontum provocat,\naut iteratarum qua glarca trita viarum\nfert militarem ad Blaviam.\nnos etenim primis sanctum post Pascha diebus\navemus agrum visere.\nNam populi coetus et compita sordida rixis\nfastidientes cernimus\nangustas fervere vias et congrege volgo\nnomen plateas perdere,\nturbida congestis referitur vocibus echo:\nTene, feri, duc, da, cave!\nsus lutulenta fugit, rabidus canis impete saevo\net impares plaustro boves,\nnec prodest penetrale domus et operta subire:\nper tecta clamores meant,\nhaec et quae possunt placidos offendere mores,\ncogunt relinqui moenia,\ndulcia secreti repetantur ut otia ruris,\nnugis amoena seriis;\ntempora disponas ubi tu tua iusque tuum sit,\nut nil agas vel quod voles,\nad quae si properas, tota cum merce tuarum\nveni Camenarum citus:\ndactylicos. elegos, choriambum carmen, epodos,\nsocci et coturni musicam\ncarpentis impone tuis: nam tota supellex\nvatum piorum chartea est.\nnobiscum invenies κατ' ἐναντία, si\nlibet uti\nnon Poena 1 sed Graeca fide.\nVERSUS meos utili et conscio sibi pudore celatos carmine tuo et sermone praemissis dum putas\neliei, repressisti. nam qui ipse facundus et musicus editionis alienae prolectat audaciam,\nconsilio, quo suadet, exterret, tegat oportet auditor doctrinam suam, qui volet ad dicendum\nsollicitare trepidantem, nec emerita adversum tirunculos arma concutiat veterana calliditas.\nsensit hoc Venus de pulchritudiuis palma diu ambiguo ampliata iudicio. pudenter enim ut apud\npatrem velata certaverat nec deterrebat aemulas ornatus aequalis; at postquam in pastoris\nexamen deducta est lis dearum, qualis emerserat mari aut eum Marte convenerat, et\nconsternavit arbitrum et contendentium certamen oppressit, ergo nisi Delirus tuus in re\ntenui non tenuiter laboratus opuscula mea, quae promi studucras, retardasset, iam dudum ego\nut palmes audacior in hibernas adhue auras improbum germen egissem, periculum iudicii gravis\ninconsulta festinatione subiturus. denique pisonem, quem tollenonem\nexistimo proprie a philologis appellatum, adhibere, ut iubebas, recenti versuum tuorum\nlectione non ausus, ea quae tibi iam cursim fuerant recitata, transmisi. etenim hoc\npoposcisti atque id ego malui, tu ut tua culpa ad eundem lapidem bis offenderes, ego autem,\nquaecumque fortuna esset, semel erubescerem.\nVide, mi Paule, quam ineptum lacessieris in verbis rudem, in eloquendo hiulcum, a propositis\ndiscrepantem, in versibus concinnationis expertem, in ea villando nec natura venustum nec\narte conditum, diluti salis, fellis ignavi, nec de mimo planipedem nec de comoediis\nhistrionem, ac nisi haec a nobis missa ipse lecturus esses, etiam de pronuntiatione rideres.\nnunc commodiore fato sunt, quod, licet apud nos genuina, aput te erunt adoptiva.\nVinum eum biiugo parabo plaustroprimo tempore Santonos vehendum,ovum tu quoque - passeris marini,quod nunc promus ait procul relictumin fundo patriae Bigerritanae.\nἙλλαδικῆσ μέτοχον μούσησ Latiacque\ncamenae\nἌξιον Αὐσόνιοσ sermone adludo\nbilingni.\nMusae. quid facimus? τί κεναῖσιν ἐφ' ἑλπίσιν\nIndimus ἀφρυδίῃδιν ἐν ἤματι\nΣαντονικοῖσ κάμποισιν, ὅποι κρύοσ ἄξενόν.\nerramus gelido τρομεροὶ καὶ\nfrigdopetae.\nΠιερίδων τενεροπλοκάμων θεράποντεσ\ninertes.\nπάντα δ' ἔχει παγετόσ τε pedum καὶ κρουσμὸσ ὀδόντων,\nθαλπωρὴ quia nulla φοκοῦ χιονώδει χώρῃ\net duplicant frigus ψυχρὰ carmina\nμητιόωντεσ.\nἀρχόμενοσ δ' ἄρα μηνὶ νέῳ Ιανοῦ τε\ncalend αισ\nprimitias Panlo nostrae πέμψωμεν\nΜνημοσύνησ κρηδεμνοκόμου πολν cantica\nτέκνα,\nἐννέα Verbosae κριννοστέφανοί τε puellae,\nἔνθ' ἄγε μοι πολυ risa ἔπη, σκουρώδεα μολπήν.\nfrontibus ὑμετέραισ πτέρινον\npraeferte triumphum\nὑμᾶσ γὰρ καλέω σκαιὸσ Διονυσοπουητήσ\nΠαύλῳ ἐφαρμόσσαιτε μεμιγμενοβάρβαρον\nοὐ γάρ μοι θέμισ ἐστὶν in hac regione\nμένοντι\nἌξιον abnostris ἐπιδεύεα εἶνε καμήναις:\nκεῖνοσ ἐμοὶ πάντων μέτοχοσ. qui seria\nnostra.\nqui ioca παντοδαπῇ novit tractare\nπαλαίστρῃ.\nκαὶ νῦν sepositus μοναχῷ ἐνὶ rnre Κρεβέννου\nἀσταφύλῳ ἐνὶ χώρῳ habet θυμαλγέα λέσχην\nοὔτε φίλοισ ἑτάροισ nec mensae\naccommodus ulli.\notia θελξινόοισ aeger σνμμέμφεται Μούσαισ.\nIam satis, ο φίλε Παῦλε, πόνου\nἔν τε for ῳ caus αισ τε καὶ ingrat\nαισι καθέδραισ.\nῤητορικοῖσ λουδοῖσι, καὶ ἔπλετο οὐδὲν\nἄλλ' ἤδη κεῖνοσ μὲν ἅπασ iuvenalios\nἱδρὼσ\nἐκκέχυται μελέων, τρομερὴ δὲ πάρεστι\nsenectus\nκαὶ minus in sumptum δαπάνασ lenis arca ministrat.\nΟὐ γὰρ ἔχει ἀπάλαμνοσ ἀνὴρ lucr ον,\nκλεινικὸσ οὔτε γέρων χρυσέην ἐργάζετ'.\nAequanimus quod si fueris et πάντα\nvel αἰνεῖν\nmalueris, λήθη πόνου ἔσσεται ἠδὲ.\nΚεῖνο δὲ παγκάλλιστον, ut omnibus\nundique Musis\nσὺν φιάλῃque οἴνῳque ἐτεῶν συνοπάονι,\nθυμοῦ άλῃχεμένου solacia blanda\nrequiras.\nhic crit et fructus Δημητέρος ἀγλαοκάρπου,\nἔνθα σύεσ θαλεροί, πολυχανδέα pocula\nἔνθα,\nκιρνᾶν εἴ κε θέλοισ νέκταρ οὐίνοιο.\nAmbo igitur nostrae παραθέλξομεν otia\nvitae.\nDum res et aetas et sororum\nνήματα πορφύρεα πολέκηται.\nῬωμαίων ὕπατοσ ἀρεταλόγῳ ἠδὲ,\nΑὐσόνιοσ Παύλῳ: σπεῦδε φίλους ἰδέειν.\nAequoream liqui te propter, amice, Garumnam.\nte propter campos incolo Santonicos;\ncongressus igitur nostros pete. si tibi cura.\nquae mihi, conspectu iam potiere meo.\nsed tantum adpropera, quantum pote corpore et aevo;\nut salvum videam, sat cito te video.\nsi post infaustas vigor integratus habenas\net rediit membris iam sua mobilitas,\nsi riguam laetis recolis Pipleida Musis.\niam vates et non flagrifer Automedon.\npelle soporiferi senium nubemque veterni\natque alacri mediam carpe vigore viam.\nsed cisium aut pigrum cautus conscende veraedum:\nnon tibi sit raedae, non amor acris equi.\ncantheris moneo male nota petorrita vites.\nne celeres mulas ipse Metiscus agas.\nsic tibi sint Musae faciles, meditatio prompta\net memor, et liquidi mel fluat eloquii:\nsic, qui venalis tam longa aetate Crebennus\nnon habet emptorem, sit tibi pro pretio\nAttamen ut citius venias leviusque vehare.\nhistoriam, mimos, carmina linque domi.\ngrande onus in musis: tot saecula condita chartis.\nquae sua vix tolerant tempora, nostra gravant.\nnobiscum invenies ἐπέων πολυμορφέα,\nγραμματικῶν τε πλοκὰσ καὶ,\nδάκτυλον ἡρῷον καὶ ἀοιδοπόλων,\nσὺν Θαλίησ κώμῳ σύρματα.\nσωταδικόν τε κίναιδον, ἰωνικὸν.\nῬυθμῶν Πινδαρικῶν ἔννομον.\nεὶλιπόδην σκάζοντα καὶ οὐ σκάζοντα.\nὈκτὼ Θουκυδίδου, ἐννέα.\nῬητορικῶν θάημα, σοφῶν ἐρικυδέα,\nπάντα μάλ' ὅσσ' ἐθέλεις, καὶ πλέον, εἴ κε.\nHoc tibi de nostris ἀσπαστικὸν\noffero libris.\nvale; valere si voles me, iam veni.\nO qui vetustos uberi facundia\nsales opimas, Tetradi,\ncavesque, ne sit tristis et dulci carens\namara concinnatio;\nqui felle carmen atque melle temperans\ntorpere musas non sinis\npariterque fucas, quaeque gustu ignava sunt,\net quae sapore tristia;\nrudes camenas qui Suessae praevenit\naevoque cedis, non stilo:\ncur me propinquum Santonorum moenibus\ndeclinas, ut Lucas boves\nolim resumpto praeferoces proelio\nfugit iuventus Romula?\nnon ut tigris te, non leonis impetu,\namore sed caro expeto.\nvidere alumni gestio vultus mei\net indole optata frui.\ninvitus olim devoravi absentiae\nnecessitatem pristinae,\nquondam docendi munere adstrictum gravi\nIculisma cum te absconderet,\net invidebam devio ac solo loco\nopus camenarum tegi.\nat nunc â€” frequentes atque claros nec procul\ncum floreas inter viros\ntibique nostras ventus auras deferat\nauresque sermo verberet â€” cur\nme supino pectoris fastu tumens\nspernis poetam consulem,\ntuique amantem teque mirantem ac tua\ndesiderantem earmina\noblitus alto neglegis fastidio?\nplectendus exemplo tuo,\nni stabilis aevo pectoris nostri fides\nquamquam recusantes amet.\nVale. valere si voles me, pervola\ncum scrinio et musis tuis.\noblata per antiquarios mora scio promissi mei gratiam expectatione\nconsumptam, Probe, vir optime; in secundis tamen habeo non fefellisse,\napologos Titiani et Nepotis chronica quasi alios apologos (nam et ipsa\ninstar sunt fabularum) ad nobilitatem tuam misi. gaudens atque etiam\nglorians fore aliquid, quod ad institutionem tuorum sedulitatis meae studio\nconteratur.\nLibello tamen apologorum antetuli paucos epodos. studio in te observantiae\nmeae impudentissimo. paucos quidem, ut ego loquax iudico;\nverum tu, cum legens, etiam nimium multos putabis, adiuro benevolentiam\ntuam, verecundiae meae testem, eos mihi subita persuasione duxisse, nam quis\nhos diu cogitaret? quod sane ipsi per se probabunt, fors fuat, ut si milli\nvita suppetet, aliquid rerum tuarum quamvis incultus expoliam: quod tu etsi\nlectum non probes, scriptum boni consules, eumque ego imitatus sim vesaniam\nChoerili, tu ignoscas magnanimitate Alexandri.\nHi igitur, ut Plautus ait, interim erunt antelogium fabularum, garruli et\ndeceptores. qui compositi ad honorificentiae obsequium, ad aurium convicium\nconcurrerunt, vale et me dilige.\nPerge, o libelle, Sirmium\net dic ero meo ac tuo\nhave atque salve plurimum.\nquis iste sit nobis erus,\nnescis, libelle? an, cum scias.\nlibenter audis, quod iuvat?\npossem absolute dicere,\nsed dulcius circumloquar\ndiuque fando perfruar.\nhunc dico, qui lingua potens\nminorem Atridam praeterit\norando pauca et musica:\nqui grandines Ulixei\net mel fluentem Nestora\nconcinnat ore Tulli;\nqui solus exceptis tribus\neris erorum primus est\npraetorioque maximus.\ndico hune senati praesulem,\npraefectum eundem et consulem\n(nam consul aeternum cluet\ncollega Augusti consulis),\ncolumen eurulis Romulae\nprimum in secundis fascibus;\nnam primus e cunctis erit\nconsul, secundus principi.\nGeneri hic superstes aureo\nsatorque prolis aureae\nconvincit Ascraeum senem,\nnon esse saeelum ferreum,\nqui vincit aevi iniuriam\nstirpis novator Aoniae\nparibusque comit infulis\nAniciorum stemmata.\nProbum loquor: scis optime,\nquem nemo fando dixerit,\nqui non prius laudaverit.\nperge, o libelle, et utere\nfelicitate intermina.\nQuin et require, si sinet\ntenore fari obnoxio:\nâ€œAge vera proles Romuli,\neffare causam nominis,\nutrumne mores hoc tui\nnomen dedere, an nomen hoc\nsecuta morum regula?\nan ille venturi sciens\nmundi supremus arbiter,\nqualem creavit moribus,\niussit vocari nomine? â€�\nNomen datum praeconiis\nvitaeque testimonio,\nlibelle felix, quem sinu\nvir tantus evolvet suo\nnec occupari tempora\ngrato queretur otio,\nquem melleae vocis modis\nleni aut susurro impertiet,\ncui nigellac luminum\nvacare dignabunt corae,\nquem mente et aure consciis,\nquibusdam omissis, perleget:\nQuaecumque fortuna est tibi.\nperge, o libelle, et utere\nfelicitate intermina.\ndic me valere et vivere,\ndic vivere ex voto pio,\nsanctis precantem vocibus,\nut, quem curulis proxima\ncollegio nati dedit,\nhunc rursus Augustus prior\nsuis perennet fascibus,\nsubnecte et illud leniter:\nâ€œApologos en misit tibi\nab usque Rheni limite\nAusonius, nomen Italum,\npraeceptor Augusti tui,\nAesopiam trimetriam,\nquam vertit exili stilo\npedestre concinnans opus\nfandi Titianus artifex;\nut hinc avi ac patris decus,\nmixto resurgens sanguine,\nprobiano itemque Anicio,\nut quondam in Albae moenibus\nsupremus Aenea satus\nSilvios lulis miscuit,\nsic iste, qui natus tui,\nHos flosculorum Romuli,\nnutricis inter lemmata\nlallique somniferos modos\nsuescat peritus fabulis\nsimul et iocari et discere.â€�\nHis adde votum, quod pio\nconcepimus rei deo:\nâ€œUt genitor Augustus dedit\ncollegio nati Probum,\nsic Gratianus hunc novum\nstirpi futurae copulet.â€�\nrata sunt futura, quae loquor:\nsic merita factorum iubent.\nSet iam ut loquatur Iulius,\nfandi modum invita accipe,\nvolucripes dimetria,\nhaveque dicto dic vale.\nPRIMUS iucundi foret 1 hic tibi fructus honoris\nAugustae faustum munus habere manus:\nproximus ex longo gradus est quaestoris amici\ncuram pro strenis excubuisse tuis.\nergo interceptos regale nomisma Philippos\naccipe tot numero, quot duo Geryones;\nquot terni biiuges demptoque triente Camenae\nquotque super terram sidera zodiaci;\nquot commissa viris Romana Albanaque fata\nquotque doces horis quotque domi resides;\nostia quot pro parte aperit stridentia circus\nexcepto, medium quod patet ad stadium;\nquot pedibus gradiuntur apes et versus Homeri\nquotque horis pelagus profluit aut refluit;\nprotulit in scaenam quot dramata fabellarum,\nArcadiae medio qui iacet in gremio,\nvel quot iuncturas geometrica forma favorum\nconserit extremis omnibus et mediis;\nquot telios primus numerus solusque probatur;\nquot par atque impar partibus aequiperat,\nbis ternos et ter binos qui conserit unus,\nqui solus totidem congeminatus habet,\nquot faciunt iuneti subterque supraque locati;\nqui numerant Hyadas Pleiadasque simul.\nTot numero auratos pro strenis accipe nummos 1\nUrsule collega nobilis Harmonio,\nHarmonio, quem Claranus, quem Scaurus et Asper,\nquem sibi conferret Varro priorque Crates\nquique sacri lacerum collegit corpus Homeri\nquique notas spuriis versibus adposuit:\nCecropiae commune decus Latiaeque camenae,\nsolus qui Chium miscet et Ammineum.\nAUSONIUS, cuius ferulam nunc sceptra verentur,\npaganum Medulis iubeo salvere Theonem.\nQuid geris extremis positus telluris in oris,\ncultor harenarum vates, cui litus arandum\noceani finem iuxta solemque cadentem,\nvilis harundineis cohibet quem pergula tectis\net tinguit piceo lacrimosa colonica fumo?\nquid rerum Musaeque gerunt et cantor Apollo â€” Musae\nnon Helicone satae nec fonte caballi,\nset quae facundo de pectore Clementini\ninspirant vacuos aliena mente poetas?\niure quidem: nam quis malit sua carmina dici,\nqui te securo possit proscindcre risu?\nhaec quoque ne nostrum possint urgere pudorem,\ntu recita, et vere poterunt tua dicta videri.\nQuam tamen exerces Medulorum in litore vitam?\nmereatusne agitas leviore nomismate captans,\ninsanis quod mox pretiis gravis auctio vendat â€” albentis\nsevi globulos et pinguia cerae\npondera Naryciamque picem scissamque papyrum\nfumantesque olidum, paganica lumina, taedas?\nAn maiora gerens tota regione vagantes\npersequeris fures, qui te postrema timentes\nin partem praedamque vocent? tu mitis et osor\nsanguinis humani condonas crimina nummis\nerroremque vocas pretiumque inponis abactis\nbubus et in partem scelerum de iudice transis?\nAn cum fratre vagos dumeta per avia cervos\ncircumdas maculis et multa indagine pinnae?\naut spumantis apri cursum clamoribus urges\nsubsidisque fero? moneo tamen, usque recuses\nstringere fulminco venabula comminus hosti,\nexemplum de fratre time, qui veste reducta\nostentat foedas prope turpia membra lacunas\nperfossasque uates vicino podice nudat.\ninde ostentator volitat, mirentur ut ipsum\nGedippa Ursinusque suus prolesque lovini\ntaurinusque ipsum priscis heroibus aequalis,\nqualis in Olcnio victor Calydonius apro\naut Erymantheo1 pubes fuit Attica monstro.\nSet tu parce feris venatibus et fuge nota\ncrimina silvarum, ne sis Cinyreia proles\naccedasque iterum Veneri plorandus Adonis,\nsic certe crinem flavus niveusque lacertos\ncaesariem rutilam per candida colla refundis,\npectore sic tenero, plana sic iunceus alvo,\nper teretes feminum gyros surasque nitentes\ndescendis, talos a vertice pulcher ad imos â€” qualis\nfloricoma quondam populator in Aetna\nvirgineas inter choreas Deoida raptam\nsustulit emersus Stygiis fornacibus Orcus.\nAn, quia venatus ob tanta pericula vitas,\npiscandi trahens studio? nam tota supellex\nDumnitoni tales solita est ostendere gazas,\nnodosas vestes animantum Nerinorum\net iacula et fundas et, nomina vilica. Lina\ncolaque et insutos terrenis vermibus hamos.\nhis opibus confise tumes? domus omnis abunda\nlitoreis dives spoliis, referuntur ab unda\ncorroco, letalis trygon mollesque platessae,\nurentes thynni et male teeti spina elacati 1\nnec duraturi post bina trihoria corvi.\nAn te carminibus iuvat incestare canoras\nMnemosyncs natas, aut tris aut octo sorores?\net quoniam huc ventum, si vis agnoscere, quid sit\ninter doctrinam deridendasque camenas,\naccipe congestas, mysteria frivola, nugas,\nquas tamen explicitis nequeas deprendere chartis,\nscillite decies nisi cor purgeris aceto\nAnticyraeve bibas 1 Samii Lucumonis acumen.\naut adsit interpres tuus,\naenigmatum qui cognitor\nfuit meorum, cum tibi\nCadmi nigellas filias,\nMelonis albam paginam\nnotasque furvae sepiae\nGnidiosque nodos prodidit.\nnunc adsit et certe, modo\npraesul creatus litteris,\nenucleabit protinus\nquod lusitantes scribimus.\nNotos fingo tibi, poeta, versus,\nquos scis hendecasyllabos vocari,\nset nescis modulis tribus moveri,\nistos conposuit Phalaecus olim.\nqui penthemimeren habent priorem\net post semipedem duos iambos.\nsunt quos hexametri creant revulsi,\nut penthemimeres prior locetur,\ntum quod bucolice tome relinquit.\nsunt et quos generat puella Sappho:\nquos primus regit hippius secundus,\nut eludat choriambon antibacchus.\nset iam non poteris, Theon, doceri,\nnec fas est mihi regio magistro\nplebeiam numeros docere pulpam.\nVerum protinus ede, quod requiro,\nnil quaero, nisi quod libris tenetur\net quod non opicae tegunt papyri,\nquas si solvens, o poeta, nugas,\ntotam trado tibi simul Vacunam,\nnec iam post metues ubique dictum:\nâ€œHic est ille Theon poeta falsus,\nbonorum mala carminum Laverna.â€�\nexpectaveram, ut rescriberes ad ea, quae dudum ioculariter luseram de\ncessatione tua valde impia et mea efflagitatione, cuius rei munus reciprocum\nquoniam in me colendo fastidisti, inventa inter tineas epistula vetere, quam\nde ostreis et musculis adfectata obscuritate condideram, quae adulescens\ntemere fuderam, iam senior retractavi. set in eundem modum instaurata est\nsatirica et ridicula conciunatio, saltem ut nunc respondeas novissimae\ncantilenae, qui illam noviciam silentio condemnasti.\nAUSONIUS salve caro mihi dico Theoni,\nversibus expediens, quod volo quodve queror.\nTertia fissipedes renovavit Luna iuvencas,\nut fugitas nostram, dulcis amice, domum,\nnonaginta dies sine te, carissime, traxi;\nhuc adde aestivos: hoc mihi paene duplum est.\nvis novies denos dicam deciesque novenos\nisse dies? anni portio quarta abiit,\nsexaginta horas super et duo milia centum\nte sine consumpsi, quo sine et hora gravis.\nmilia bis nongenta iubet demensio legum\nadnumerata reos per tot obire dies.\niam potui Romam pedes ire pedesque reverti,\nex quo te dirimunt milia pauca mihi.\nscirpea Dumnitoni tanti est habitatio vati?\nPauliacos tanti non mihi villa foret,\nan quia per tabulam dicto pangente notatam\ndebita summa mihi est, ne repetamus, abes?\nbis septem rutilos regale nomisma Philippos,\nnec tanti fuerint, perdere malo, Theon,\nimplicitum quam te nostris interne medullis\ndefore tam longi temporis in spatio,\nergo aut praedictos iam nunc rescribe Darios\net redime, ut mora sit libera desidiae,\naut alios a me totidem dabo, dum modo cari\nconspicer ora viri. pauperis usque licet.\nPuppe citus propera sinuosaque lintea veli\npande: Medullini te feret aura 1 noti\nexpositum subter paradas lectoque iacentem,\ncorporis ut tanti non moveatur onus.\nunus Dumnitoni te litore perferet aestus\nCondatem ad portum, si modo deproperes\ninque vicem veli, quotiens tua flamina cessant,\nremipedem iubeas protinus ire ratem,\ninvenies praesto subiuncta petorrita mulis:\nvilla Lucani- mox potieris -aco.\nrescisso disces conponere nomine versum:\nLucili vatis sic imitator eris.\nAUSONIUS consul vatem resaluto Theonem.\nAurea mala, Theon, set plumbea carmina mittis;\nunius massae quis putet has species?\nunum nomen utrisque, set est discrimen utrisque:\npoma ut mala voces, carmina verte mala.\nVale beatis nomen a divis Theon,\nmetoche set ista saepe currentem indicat.\nQUALIS Picenae populator turdus olivae\nclunes opimat cereas\nvel qui lucentcs rapuit de vitibus uvas,\npendetque nexus retibus,\nquae vespertinis Militant nebulosa sub horis\nvel mane tenta roscido:\ntales hibernis ad te de saepibus, ipsos\ncapi volentes, misimus\nbis denos; tot enim crepero sub lucis eoae\npraeceps volatus intulit.\ntum, quas vicinae suggessit praeda lacunae,\nanites maritas iunximus,\nremipedes, lato populantes caerula rostro\net crure rubras Punico,\niricolor vario pinxit quas pluma colore,\ncollum columbis aemulas,\nDefrudata meae non sunt haec fercula mensae:\nvescente te fruimur magis.\nVale bene, ut valeam.\nCREDIDERAM nil posse meis adfectibus addi,\nquo, venerande pater, diligerere magis,\naccessit (grates superis medioque nepoti,\nbina dedit nostris qui iuga nominibus)\naccessit titulus, tua quo reverentia crescat,\nquo doceam natum, quid sit amare patrem.\nipse nepos te fecit avum: mihi filius idem\net tibi ego: hoc nato nos sumus ambo patres,\nnec iam sola mihi pietas mea suadet amorem:\nnomine te gemini iam genitoris amo.\nquippe tibi aequatus videor, quia parvulus isto\nnomine honoratum me quoque nobilitat:\nnon aetas quia nostra eadem: nam subparis aevi\nsum tibi ego et possum fratris habere vicem,\nnec tantum nostris spatium interponitur annis,\nquanta solent alios tempora dividere,\nvidi ego natales fratrum distare tot annis,\nquot nostros: aevum nomina non onerant,\npulchra iuventa tibi senium sic iungit, ut aevum\nquod prius est maneat, quod modo ut incipiat.\net placuisse reor geminis aetatibus, ut se\nnon festinato tempore utraque daret,\nleniter haec flueret, haec non properata veniret,\nmaturam frugem flore manente ferens,\nannos me nescire tuos, pater optime, testor\ntotque putare tuos, quot reor esse meos.\nnesciat hos natus, numeret properantior heres,\ntestamenta magis quam pia vota fovens\nexemploque docens pravo iuvenescere natos,\nut nolint patres se quoque habere senes.\nverum ego primaevo genitus genitore fatebor\nsubparis haec aevi tempora grata mihi.\ndebeo quod natus, suadet pia cura nepotis\naddendum patri, quo veneremur avum.\ntu quoque, mi genitor, geminata vocabula gaude,\nnati primaevi nomine factus avus.\nexiguum, quod avus: faveant pia numina divum\ndeque nepote suo fiat avus proavus,\nlargius et poterunt producere fata senectam:\nset rata vota reor, quae moderata, magis.\ndebeo et hanc nostris, fili dulcissime, curis\nhistoriam: quamquam titulo non digna sereno\nanxia maestarum fuerit querimonia rerum.\nIam super egelidae stagnantia terga Mosellae\nprotulerat te, nate, ratis maestique parentis\noscula et amplexus discreverat invidus amnis,\nsolus ego et quamvis coetu celebratus amico\nsolus eram profugaeque dabam pia vota carinae\nsolus adhuc te, nate, videns; celerisque remulci\nculpabam properos adverso flumine cursus.\nquis fuit ille dies? non annus longior ille est,\nAttica quem docti collegit cura Metonis.\ndesertus vacuis solisque exerceor oris.\nnunc ego pubentes salicum deverbero frondes,\ngramineos nunc frango toros viridesque per ulvas\nlubrica substratis vestigia libro lapidis,\nsic lux prima abiit, sic altera meta diei,\nsic geminas alterna rotat vertigo tenebras,\nsic alias: totusque mihi sic annus abibit,\nrestituant donec tua me tibi fata parentem.\nhac ego condicione licet vel morte paciscar,\ndum decores suprema patris tu, nate, superstes.\nCondiderat iam Solis equos Tartesia Calpe\nstridebatque freto Titan iam segnis Hibero:\niam succedentes quatiebat Luna inveneas,\nvinceret ut tenebras radiis velut aemula fratris;\niam volucres hominumque genus superabile curis\nmulcebant placidi tranquilla oblivia somni;\ntransierant Idus, medius suprema December\ntempora venturo properabat iungere Iano;\net nonas decimas ab se Nox longa Kalendas\niugiter acciri celebranda ad festa iubebat.\nNescis, puto, quid velim tot versibus dicere, medius fidius neque ego\nbene intellego: tamen suspieor. iam prima nox erat ante diem nonum decimum\nkal. Iam, eum redditae sunt mihi litterae tuae oppido quam litteratae. his\nlonge iucundissimum poema subdideras, quod de tribus Suetonii libris, quos\nille de regibus dedit, in epitomen coegisti tanta elegantia, solus ut mihi\nvideare adsecutus, quod contra rerum naturam est, brevitas ut obscura non\nesset, in his versibus ego ista collegi:\nEuropamque Asiamque duo vel maxima terrae\nmembra, quibus Libyam dubie Sallustius addit\nEuropae adiunctam, possit cum tertia dici,\nregnatas multis, quos fama oblitterat et quos\nbarbara Romanae non tradunt nomina linguae â€”\nIllibanum Numidamque Avelim Parthumque Vononem\net Cara num, Pellaea dedit qui nomina regum,\nquique magos docuit mysteria vana Nechepsos\net qui regnavit sine nomine moxque Sesostris\nHaec tu quam perite et concinne, quam modulate et dulciter, ita iuxta\nnaturam Romanorum accentuum enuntiasti, ut tamen veris et primigenis vocibus\nsua fastigia non perirent, iam quid de eloquentia dicam? liquido adinrare\npossum nullum tibi ad poeti eam facundiam Romanae iuventutis aequari: certe\nita mihi videri, si erro, pater sum, fer me et noli exigere iudicium\nobstante pietate, verum ego cum pie diligam, sineere et severe iudieo.\nadfice me, oro, tali munere frequenter, quo et oblector et honoror. accessit\ntibi ad artem poetieam mellea adulatio, quid enim aliud agunt:\nAudax Icario qui fecit nomina ponto\net qui Chalcidicas moderate enavit ad arces,\nnisi ut tu vegetam et sublimem alacritatem tuam temeritatem voces, me\nvero, et consultum et quem filius debeat imitari, salutari prudentia\npraeditum dicas? quod equidem contra est. nam tu summa sic adpetis, ut non\ndecidas: senectus mea satis habet, si consistat. haec ad te breviter et\nillico vesperis illius secuto mane dictavi; ita enim tabellarius tuus, ut\nepistulam referret, instabat, nam si mihi otium fuerit,\noblectabile negotium erit ad te prolixius delirare, te ut eliciam, mihi ut\nsatisfaciam. vale.\nPAULINO Ausonius, metrum sic suasit, ut esses\ntu prior et nomen praegrederere meum,\nquamquam et fastorum titulo prior et tua Romae\npraecessit nostrum sella curulis ebur,\net, quae iamdudum tibi palma poetica pollet,\nlemnisco ornata est, quo mea palma caret,\nlongaevae tantum superamus honore senectae.\nquid refert? cornix non ideo ante evenum;\nnec quia mille annos vivit Gangeticus ales,\nvincit centum oculos, regie pavo, tuos.\nccdimus ingenio, quantum praccedimus aevo;\nadsurgit Musae nostra Camena tuae.\nVive, vale et totidem venturos consere ianos,\nquot tuus aut noster conseruere patres.\nQuanto me adfecit beneficio non delata equidem, sed suscepta mea querimonia,\nPauline fili! veritus displicuisse oleum, quod miseras, munus iterasti,\naddito etiam Barcinonensis muriae condimento cumulatius\npraestitisti, scis autem me id nomen muriae. quod in usu vulgi est, nec\nsolere nec posse dicere, cum scientissimi veterum et Graeca vocabula\nfastidientes Latinum in gari appellatione non habeant, sed ego, quocumque\nnomine liquor iste sociorum vocatur, Iam patinas implebo meas, ut parcior illemaiorum mensis applaria sucus inundet. Quid autem tam amabile tamque hospitale, quam quod tu, ut me\nparticipes, delicias tuas in ipsa primitiarum novitate defrudas? o melle\ndulcior, o Gratiarum venustate festivior, o ab omnibus patrio stringende\ncomplexu! sed haec atque alia huius modi documenta liberalis animi aliquis\nfortasse et aliquando, quamvis rarus: illud de epistularum tuarum\neruditione, de poematis iucunditate, de inventione et concinnatione iuro\nomnia nulli umquam imitabile futurum, etsi fateatur mutandum, de quo\nopusculo, ut iubes, faciam, exquisitim universa limabo et quamvis per te\nmanus summa contigerit, caelum superfluae expolitionis adhibebo, magis ut\ntibi paream, quam ut perfectis aliquid adiciam. Interea tamen, ne sine\ncorollario poetico tabellarius tuus rediret, paucis iambicis praeludendum\nputavi, dum illud, quod a me heroico metro desideras,\nincohatur. isti tamen, ita te et Hesperium salvos habeam, quod spatio\nlucubratiunculae unius effusi, quamquam hoc ipsi de se probabunt, tamen\nnihil diligentiae ulterioris habuerunt, vale.\nIambe Parthis et Cydonum spiculis,\niambe pinnis alitum velocior,\nPadi mentis impetu torrentior,\nmagna sonorae grandinis vi densior,\nflammis corusci fulminis vibratior,\niam nunc per auras Persei talaribus\npetasoque ditis Arcados vectus vola. si vera\nfama est Hippocrene, quam pedis\npulsu citatam cornipes fudit fremens,\ntu, fonte in ipso procreatus Pegasi,\nprimus novorum metra iunxisti pedum\nsanctisque Musis concinentibus novem\ncaedem in draconis concitasti Delium.\nFer hanc salutem praepes et volucripes\nPaulini ad usque moenia, Hebromagum loquor,\net protinus, iam si resumptis viribus\nalacri refecti corporis motu viget,\nsalvere iussum mox reposce mutuum,\nnihil moreris iamque, dum loquor, redi,\nimitatus illum stirpis auctorem tuae,\ntriplici furentem qui Chimaeram incendio\nsupervolavit tutus igne proximo,\ndic te valere, dic: â€œsalvere te iubet\namicus et vicinus et fautor tuus,\nhonoris auctor, altor ingenii tui.â€�\ndic et magister, dic parens, dic omnia\nblanda atque sancta caritatis nomina,\nhaveque dicto dic vale, actutum et redi.\nQuod si rogabit, quid super scriptis novis\nmaturus aevi nec rudis diiudicem:\nnescire dices, sed paratum iam fore\nheroicorum versuum plenum, essedum.\ncui subiugabo de molarum ambagibus,\nqui machinali saxa volvunt pondere,\ntripedes caballos terga ruptos verbere,\nhis ut vehantur tres sodales nuntii,\nfors et rogabit, quos sodales dixeris\nsimul venire? dic: â€œTrinodem dactylum\nvidi paratum crucianti canthcrio:\nspondeus illi lentipes ibat comes,\nparibus moratur qui locis cursum meum,\nmihique similis, semper adversus tamen,\nnec par, nec impar, qui trochacus dicitur.â€�\nHaec fare cursim nec moratus pervola,\na liquid reportans interim munusculi\nde largitate musici promptarii.\nmultas et frequentes mihi gratiae tuae causas et occasio subinde nata\nconcinnat et naturae tuae facilitas benigna conciliat, Pauline fili. nam\nquia nihil poscente me abnuis, magis acuis procaciam quam\nretundis: ut nunc quoque in causa Philonis procuratoris quondam mei\nexperiere, qui apud Hebroniagmn conditis mercibus, quas per agros diversos\ncoemit, concesso ab hominibus tuis usus hospitio, inmature periclitatur\nexpelli, quod nisi indulseris rogante me, ut et mora habitandi ad commodum\nsuum utatur et nauso aliave qua navi usque ad oppidum praebita frugis\naliquantum nostrae advehi possit, Lucaniacus ut inopia liberetur mature:\ntota illa familia hominis litterati non ad Tullii frumentariam, sed ad\nCureulionem Plauti pertinebit.\nHoc quo facilius impetrarem, aut quo maiorem verereris molestiam, si negares,\nconcinnatam iambis signatamque ad te epistulam misi, ne subornatum diceres\ntabellarium, si ad te sine signi fide veniret, signavi autem, non, ut\nPlautus ait, Per ceram et linum 1 litterasque interpretes; sed per\npoeticum characterem: magis notam inustam, quam signum impressum iudicares.\nPhilon, meis qui vilicatus praediis,\nut ipse vult, ἐπίτροποσ,\n(nam gloriosum Graeculus nomen putat.\nquod sermo fucat Dorius)\nsuis querellis adserit nostras preces,\nquas ipse lentus prosequor.\nvidebis ipsum, qualis adstet comminus,\nimago fortunae suae,\ncarnis, comosus, hispidus, trux, atribux,\nTerentianus Phormio,\nhorrens capillis ut marinus asperis\nechinus aut versus mei.\nhic saepe falsus messibus vegrandibus\nnomen perosus vilici,\nsemente sera sive multum praecoqua\net siderali inscitia\ncaelum lacessens seque culpae subtrahens\nreos peregit caelites.\nnon cultor instans, non arator gnaruris,\npromusque quam condus magis,\nterram infidelem nec feracem criminans\nnegotiari maluit\nmercator quo libet foro venalium,\nmutator ad Graecam fidem,\nsapiensque supra Graeciae septem viros\noctavus accessit sophos.\net nunc paravit1 triticum casco sale\nnovusque pollet emporus;\nadit inquilinos, rura, vicos, oppida\nsoli et sali commercio;\nacatis, phaselis, lintribus, stlattis, rate\nTarnim et Garumnam permeat\nac lucra damnis, damna mutans fraudibus\nse ditat et me pauperat.\nIs nunc ad usque vectus Hebromagum tuam .\nsedem locavit mercibus,\nut inde nauso devehat ur triticum 1\nnostros in usus, ut refert,\nhunc ergo paucis ne graveris hospitem\ncura diebus ut meet,\nadactus ut mox navis auxilio tuae\nad usque portus oppidi\niam iam Perusina, iam Saguntina fame\nLucaniacum liberet.\nHoc si impetratum munus abs te accepero,\nprior colere quam Ceres:\nTriptolemon olim, sive Epimenidem vocant,\naut viliconum Buzygem,\ntuo locabo postferendos numini,\nnam munus hoc fiet tuum.\ndiscutimus, Pauline, iugum, quod nota fovebat\ntemperies, leve quod positu et venerabile iunctis\ntractabat paribus Concordia mitis habenis;\nquod per tam longam seriem volventibus annis\nfabula non umquam, numquam qucrimonia movit,\nnulla querella loco pepulit, non ira nec error\nnec quae conpositis male suadac credula causis\nconcinnat veri similes suspicio culpas;\ntam placidum, tam mite iugum, quod utrique parentes\nad senium nostri traxere ab origine vitae\ninpositumque piis heredibus usque manere\noptarunt, dum longa dies dissolveret aevum,\net mansit, dum laeta fides nec cura laborat\noffleii servare vices, set sponte feruntur\nincustoditum sibi continuantia cursum.\nHoc tam mite iugum docili cervice subirent\nMartis equi stabuloque feri Diomedis abacti\net qui mutatis ignoti Solis habenis\nfulmineum Phaethonta Pado mersere iugales,\ndiscutitur, Pauline, tamen: nec culpa duorum\nista, set unius tantum tua. namque ego semper\ncontenta cervice feram, consorte laborum\ndestituor, nec tam promptum gestata duobus\nunum deficiente pari perferre sodalem,\nnon animus viresque labant, sed iniqua ferendo\ncondicio est oneri, cum pondus utrumque relicto\ningruit acceduntque alienae pondera librae,\nsic pars aegra hominis trahit ad contagia sanum\ncorpus et exigui quamvis discrimine membri\ntota per innumeros artus eonpago vacillat.\nobruar usque tamen, veteris ne desit amici\nme durante fides memorique ut fixa sub aevo\nrestituant profugum, solacia cassa, sodalem.\nInpie, Pirithoo disiungere Thesea posses\nEuryalumque suo socium secernere Niso;\nte suadente fugam Pylades liquissct Oresten\nnec custodisset Siculus vadimonia Damon.\nquantum obleetamen populi, quae vota bonorum\nsperato fraudata bono! gratantia cuncti\nverba loquebantur: iam nomina nostra parabant\ninserere antiquis aevi melioris amicis.\ncedebat Pylades, Phrygii quoque gloria Nisi\niam minor et promissa obiens vadimonia Damon.\nnos documenta magis felicia, qualia magnus\nScipio longaevique dedit sapientia Laeli:\nnos studiis animisque isdem miracula cunctis,\nhoc maiora, pares fuimus quod dispare in aevo.\nocius illa iugi fatalis solvere lora\nPellaeum potuisse ducem reor, abdita opertis\nprincipiis et utroque caput celantia nodo.\nGrande aliquod verbum nimirum diximus, ut se\ninferret nimiis vindex Rhamnusia votis;\nArsacidae ut quondam regis non laeta triumphis\ngrandia verba premens ultrix dea Medica belli\nsistere Cecropidum in terris monumenta paranti\nobstitit et Graio iam iam Agenda tropaeo\nultro etiam victis Nemesis stetit Attica Persis.\nQuae tibi Romulidas proceres vexare libido est?\nin Medos Arabasque tuos per nubila et atrum\nperge chaos: Romana procul tibi nomina sunto.\nillic quaere alios oppugnatum sodales,\nlivor ubi iste tuus ferrugineumque venenum\nopportuna tuis inimicat pectora fucis.\nPaulinum Ausoniumque, viros, quos sacra Quirini\npurpura et auratus trabeae volavit amictus,\nnon decet insidiis peregrinae cedere divae.\nQuid queror coique insector crimina monstri?\noccidui me ripa Tagi, me Punica laedit\nBarcino, me bimaris iuga ninguida Pyrenaei.\nlaedis et ipse tuos qui deseris ultro, relictis\nmoenibus et patrio forsan quoque vestis et oris\nmore, interque novos qui nunc versaris amicos\nquemque suo longe dirimat provincia tractu\ntrans montes solemque alium, trans flumina et urbes\net quod terrarum caelique extenditur inter\nEmeritensis Anae lataeque fluenta Garunmae.\nQuod si intervalli spatium tolerabile limes\nponeret exiguus (quamvis longa omnia credant,\nqui simul esse volunt), faceret tamen ipsa propinquos\ncura locos, mediis iungens distantia verbis;\nSantonus ut sibi Burdigalam, mox iungit Aginnum\nilla sibi et populos Aquitanica rura eolentes;\nutque duplex Arelas Alpinae tecta Viennae,\nNarbonemque pari spatio sibi conserit, et mox\nquinquiplicem socias tibi, Martie Narbo, Tolosam.\nhoc mihi si spatium vicinis moenibus esset,\ntunc ego te ut nostris aptum conplectcrer uluis\nadflaretque tuas aures nostrae aura loquellae.\nNunc tibi trans Alpes et marmoream Pyrenen\nCaesarea est Augusta domus, Tyrrhenica propter\nTarraco et ostrifero super addita Barcino ponto:\nme iuga Burdigala,1 trino me flumina coetu\nsecernunt turbis popularibus otiaque inter\nvitiferi exercent colles laetumque colonis\nuber agri, tum prata virentia, tum nemus umbris\nmobilibus celebrique frequens ecclesia vieo\ntotquc mea in Novaro sibi proxima praedia pago,\ndispositis totum vicibus variata per annum,\negelidae ut tepeant hiemes rabidosque per aestus\nadspirent tenues frigus subtile Aquilones.\nte sine set nullus grata vice provenit annus,\nver pluvium sine flore fugit, Canis aestifer ardet,\nnulla autumnales variat Pomona sapores\neffusaque hiemem contristat Aquarius unda.\nagnoscisne tuam, Ponti dulcissime, culpam?\nnam mihi certa fides nec conmutabilis umquam\nPaulini illius veteris reverentia durat\nquaeque meoque tuoque fuit concordia patri,\nsi tendi facilis cuiquam fuit arcus Ulixei\naut praeter dominum vibrabilis ornus Achilli,\nnos quoque tam longo Rhamnusia foedere solvet.\nSet cur tam maesto sero tristia carmina versu\net non in meliora animus se vota propinquat?\nsit procul iste metus, certa est fiducia nobis,\nsi genitor natusque dei pia verba volentum\naccipiat, nostro reddi te posse precatu,\nne sparsam raptamque domum lacerataque centum\nper dominos veteris Paulini regna fleamus\nteque vagum toto quam longa Hispania tractu,\ninmemorem veterum peregrinis fidere amicis.\nAdcurre, o nostrum decus, o mea maxima cura,\nvotis ominibusque bonis precibusque vocatus,\nadpropcra, dum tu iuvenis, dum nostra senectus\nservat inexhaustum tibi gratificata vigorem.\necquando iste meas inpellet nuntius aures?\nâ€œ Ecce tuus Paulinus adest: iam ninguida linquit\noppida Hiberorum, Tarbllica iam tenet arva,\nHebromagi iam tecta subit, iam praedia fratris\nvicina ingreditur, iam labitur amne .secundo\niamque in conspectu est: iam prora obvertitur amni:\ningressusque sui celebrata per ostia portus\ntotum occursantis populi praevertitur agmen\net sua praeteriens iam iam tua limina pulsat.â€�\nCredimus an, qui amant, ipsi sibi somnia fingunt?\nPROXIMA quae nostrae fuerat querimonia chartae,\ncredideram quod te, Pauline, inflectere posset\neliceretque tuam blanda obiurgatio vocem.\nset tu, iuratis velut alta silentia sacris\ndevotus teneas, perstas in lege tacendi.\nnon licet? anne pudet, si quis tibi iure paterno\nvivat amicus adhuc maneasque obnoxius heres?\nignavos agitet talis timor, at tibi nullus\nsit metus et morem missae acceptaeque salutis\naudacter retine, vel si tibi proditor instat\naut quaesitoris gravior censura finietur,\noccurre ingenio, quo saepe occulta teguntur.\nThraeicii quondam quam saeva licentia regis\nfecerat elinguem, per licia texta querellas\nedidit et tacitis mandavit crimina telis.\net pudibunda suos malo commisit amores\nvirgo nec erubuit tacituro conscia pomo.\ndepressis scrobibus vitium regale minister\ncredidit idque diu texit fidissima tellus:\ninspirata dehinc vento cantavit harundo.\nlacte incide notas: arescens charta tenebit\nsemper inaspicuas; prodentur scripta favillis.\nvel Laccdaemoniam scytalen imitare, libelli\nsegmina Pergamei tereti circumdata ligno\nperpetuo inscribens versu, Â«pii deinde solutus,\nnon respondentes sparso dabit ordine formas,\ndonec consimilis ligni replicetur in orbem.\nInnumcras possum celandi ostendere formas\net clandestinas veterum reserare loquellas:\nsi prodi, Pauline, times nostraeque vereris\ncrimen amicitiae; Tanaquil tua nesciat istud,\ntu contemne alios nec dedignare parentem\nadfari verbis, ego sum tuus altor ei ille\npraeceptor, primus veterum largitor honorum,\nprimus in Aonidum qui te collegia duxi.\nquarta tibi haec notos detexit epistula questus,\nPauline, et blando residem sermone lacessit.\nofficium set nulla pium mihi pagina reddit,\nfausta salutigeris adscribens orsa libellis,\nunde istam meruit non felix charta repulsam,\nspernit tam longo cessatio quam tua fastu?\nhostis ab hoste tamen per barbara verba salutem\naccipit et Salve mediis intervenit armis,\nrespondent et saxa homini et percussus ab antris\nsermo redit, redit et nemorum vocalis imago;\nlitorei clamant scopuli, dant murmura rivi,\nHyblacis apibus saepes depasta susurrat.\nest et harundineis modulatio musica ripis\ncumque suis loquitur tremulum coma pinea ventis,\nincubuit foliis quotiens levis curus acutis,\nDindyma Gargarico respondent cantica luco.\nnil inlitum natura dedit, non aeris ales\nquadrupedesve silent, habet et sua sibila serpens,\net pecus aequoreum tenui vice vocis anhelat.\ncymbala dant flictu sonitum, dant pulpita saltu\nicta pedum, tentis reboant cava tympana tergis;\nIsiacos agitant Mareotica sistra tumultus\nnec Dodonaci cessat tinnitus aeni,\nin numerum quotiens radiis ferientibus ictae\nrespondent dociles modulato verbere pelves.\nTu velut Oebaliis habites taciturnus Amyclis\naut tua Sigalion Aegyptius oscula signet,\nobnixum, Pauline, taces, agnosco pudorem,\nquod vitium fovet ipsa suum cessatio iugis,\ndumque pudet tacuisse diu, placet officiorum\nnon servare vices; et amant longa otia culpam,\nquis prohibet Salve atque Vale brevitate parata\nscribere felicesque notas mandare libellis?\nnon ego, longinquos ut texat pagina versus,\npostulo multiplicique oneret sermone tabellas.\nuna fuit tantum, qua respondere Lacones\nlittera, et irato regi placuere negantes,\nest etenim comis brevitas: sic fama renatum\nPythagoram docuisse refert, cum multa loquaces\nambiguis sererent verbis, contra omnia solum\nEst, respondebat, vel Non. o certa loquendi\nregula! nam brevius nihil est et plenius istis,\nquae firmata probant aut infirmata relidunt.\nnemo silens placuit, multi brevitate loquendi.\nVerum ego quo stulte dudum spatiosa locutus\nprovehor? ut diversa sibi vicinaque culpa est!\nmulta loquens et cuncta silens non ambo placemus.\nnec possum reticere, iugum quod libera numquam\nfert pietas nec amat blandis postponere verum,\nvertisti, Pauline, tuos dulcissime mores?\nVasconis hoc saltus et ninguida Pyrenaei\nhospitia et nostri facit hoc oblivio caeli?\ninprecer ex merito quid non tibi, Hiberia tellus!\nte populent Poeni, te perfidus Hannibal urat,\nte belli sedem repetat Sertorius exul.\nergo meum patriaeque decus columenque senati\nBirbilis aut haerens scopulis Calagorris habebit,\naut quae deiectis iuga per seruposa ruinis\narida torrentem Sicorim despectat Hilerda?\nhic trabeam, Pauline, tuam Latiamque curulem\nconstituis, patriosque istic sepelibis honores?\nQuis tamen iste tibi tam longa silentia suasit\nimpius? ut nullos hie vocem vertat in usus,\ngaudia non illum vegetent, non dulcia vatum\ncarmina, non blandae modulatio flexa querellae,\nnon fera, non illum peeudes, non mulceat ales,\nnon quae pastorum nemoralibus abdita lueis\nsolatur nostras Eeho resecuta loquellas.\ntristis, egens deserta eolat tacitusque pererret\nAlpinis conexa iugis, eeu dicitur olim\nmentis inops coetus hominum et vestigia vitans\navia perlustrasse vagus loca Bellerophontes.\nHaec preeor, hanc vocem, Boeotia numina M usae,\naccipite et Latiis vatem revocate eamenis.\nCONTINUVTA meae durare silentia linguae\nte numquam tacito memoras placitamque latebris\ndesidiam exprobras neglectaeque insuper addis\ncrimen amicitiae formidatamque iugalem\nobicis et durum iacis in mea viscera versum.\nparce, precor, lacerare tuum, nec amara paternis\nadmiscere velis, eeu melle absinthia, verbis.\nCura mihi semper fuit et manet officiis te\nomnibus excolere, adfectu observare fideli,\nnon umquam tenui saltim tua gratia naevo\nconmaculata mihi est; ipso te laedere vultu\nsemper et incauta timui violare figura;\neumque tua accessi, venerans mea cautius ora\nconposui et laeto formavi lumine frontem,\nne qua vel a tacito contractam pectore nubem\nduceret in sanctum suspicio falsa parentem.\nhoc mea te domus exemplo coluitque colitque\ninque tuum tantus nobis consensus amorem est,\nquantus et in Christum conexa mente colendum.\nQuis tua, quaeso, tuis obduxit pectora livor?\nquo rumore pium facilis tibi fama per aures\ninrupit pepulitque animum contraque vetustam\nexperta pietate fidem nova vulnera movit,\nlaederet ut natis placidum male suada parentem?\nSet mihi non fictae mens conscia simplicitatis\nnec patris inculti pietas rea respuit omne\niumentum et falso perstringi crimine non fert,\ninmunis vero: gravius violatur iniquo\nvulnere, tam tenera offensae, quam libera culpae.\nDiseussisse iugum querens me, quo tibi doctis\niunctus eram studiis, hoc nec gestasse quidem me\nadsero. namque pares subeunt iuga: nemo valenles\ncopulat infirmis neque sunt concordia frena,\nsi sit conpulsis mensura iugalibus inpar.\nsi vitulum tauro vel equum committis onagro;\nsi confers fulicas cycnis et acdona parrae,\ncastaneis corulos; aequas viburna cupressis:\nme conpone tibi: vix Tullius et Maio tecum\nsustineant aequale iugum, si iungar amore,\nhoc tantum tibi me iactare audebo iugalem,\nquo modicus sociis magno contendit habenis.\ndulcis amicitia aeterno mihi foedere tecum\net paribus semper redamandi legibus aequat.\nhoc nostra cervice iugum non scaeva resolvit\nfabula, non terris absentia longa diremit,\nnec perimet, toto licet abstrahar orbe vel aevo.\nnumquam animo divisus agam: prius ipsa recedet\ncorpore vita meo, quam vester pectore vultus.\nEgo te per omne quod datum mortalibus\net destinatum saeculum est,\nclaudente donec continebor corpore,\ndiscernar orbe quamlibet,\nnec orbe longe nec remotum lumine\ntenebo fibris insitum:\nvidebo corde, mente complectar pia\nubique praesentem mihi.\net cum solutus corporali carcere\nterraque provolavero,\nquo me locant axe communis pater,\nillic quoque animo te geram;\nneque finis idem, qui meo me corpore\net amore laxabit tuo.\nmens quippe, lapsis quae superstes artubus\nde stirpe durat cacliti,\nsensus necesse est simul et adfectus suos\nteneat aeque ut vitam suam,\net ut mori, sic oblivisci non capit,\nperenne vivax et memor.\nVale domine illustris.\nQuarta redit duris haec iam messoribus aestas,\net totiens cano bruma gelu riguit,\nex quo nulla tuo mihi littera venit ab ore,\nnulla tua vidi scripta notata manu,\nante salutifero felix quam charta libello\ndona negata diu multiplicata daret,\ntrina etenim vario florebat epistula textu,\nset numerosa triplex pagina carmen erat.\ndulcia multimodis quaedam subamara querellis,\nanxia censurae miscuerat pietas,\nsed milli mite patris plus quam censoris acerbum\nsedit, et e blandis aspera penso animo,\nista suo regerenda loco tamen et graviore\nvindicis heroi sunt agitanda sono.\ninterea levior paucis praecurret iambus\ndisere to referens mutua verba pede.\nNunc elegi salvere iubent dictaque salute,\nut fecere aliis orsa gradumque, silent.\nQuid abdicatas in meam curam, pater,\nredire Musas praecipis?\nnegant Camenis nec patent Apollini\ndicata Christo pectora,\nfuit ista quondam non ope, sed studio pari\ntecum mihi concordia,\nciere surdum Delphica Phoebum specu,\nvocare Musas numina,\nfandique munus munere indultum dei\npetere e nemoribus aut iugis,\nnunc alia mentem vis agit, maior deus,\naliosque mores postulat .\nsibi reposeens ab homine 1 munus suum,\nvivamus ut vitae patri,\nvacare vanis, otio aut negotio,\net fabulosis litteris\nvetat; suis ut pareamus legibus\nlucemque cernamus suam,\nquam vis sophorum callida arsque rhetorum et\nfigmenta vatum nubilant,\nqui corda falsis atque vanis imbuunt\ntantumque linguas instruunt,\nnihil adferentes, ut salutem conferant,\nquod veritatem detegat.\nquid enim tenere vel bonum aut verum queant,\nqui non tenent summae caput,\nveri bonique fomitem et fontem deum,\nquem nemo nisi in Christo videt?\nHic veritatis lumen est, vitae via,\nvis, mens, manus, virtus patris,\nsol aequitatis, fons bonorum, flos dei,\nnatus deo, mundi sator,\nmortalitatis vita nostrae et mors necis.\nmagister hic virtutium,\ndeusque nobis atque pro nobis homo,\nnos induendus induit,\naeterna iungens homines inter et deum\nin utrumque se commercia,\nhic ergo nostris ut suum praecordiis\nvibraverit eaelo iubar,\nabstergit aegrum corporis pigri situm\nhabitumque mentis innovat:\nexhaurit omne, quod iuvabat antea,\ncastae voluptatis vice,\ntotusque nostra iure domini vindicat\net corda et ora et tempora,\nse cogitari, intellegi, credi, legi,\nse vult timeri et diligi,\naestus inanes, quos movet vitae labor\npraesentis aevi tramite,\nabolet futura cum deo vitae fides.\nquae, quas videmur spernere,\nnon ut profanas abicit aut viles opes,\nset ut magis caras monet\ncaelo reponi ereditas Christo deo,\nqui plura promisit datis,\ncontempta praesens vel mage deposita sibi\nmulto ut rependat faenore,\nsine fraude custos, aucta creditoribus\nbonus aera reddet debitor\nmultaque sprctam largior pecuniam\nrestituet usura deus.\nHuic vacantem vel studentem et deditum,\nin hoc reponentem omnia\nne quaeso segnem neve perversum putes\nnec crimineris impium,\npietas abesse Christiano qui potest?\nnamque argumentum mutuum est\npietatis, esse Christianum, et impii,\nnon esse Christo subdilum.\nhanc cum tenere discimus, possum tibi\nnon exhibere, id est patri,\ncui cuncta sancta iura, cara nomina\ndebere me voluit deus?\ntibi disciplinas, dignitatem, litteras,\nlinguae, togae, famae decus\nprovectus, altus, institutus debeo,\npatrone, praeceptor, pater.\nSed cur remotus tamdiu degam, arguis\npioque motu irasceris,\nconducit istud aut necesse est aut placet:\nveniale, quidquid horum, erit.\nignosce amanti, si geram quod expedit;\ngratare, si vivam, ut libet.\ndefore me patriis tota trieteride terris\natque alium legisse vagis erroribus orbem,\nculta prius vestrae oblitum consortia vitae,\nincrepitas sanctis mota pietate querellis.\namplector patrio venerandos pectore motus\net mihi gratandas salvis adfectibus iras.\nset reditum inde meum, genitor, te poscere mallem,\nunde dari possit, revocandum me tibi credam,\ncum steriles fundas non ad divina precatus,\nCastalidis supplex averso numine Musis?\nnon his numinibus tibi me patriaeque reduces.\nsurda vocas et nulla rogas (levis hoc feret aura,\nquod datur in nihilum) sine numine nomina Musas.\ninrita ventosae rapiunt haec vota procellae,\nquae non missa deo vacuis in nubibus haerent\nnec penetrant superi stelantem regis in aulam.\nSi tibi eum mei reditus, illum adspice et ora,\nqui tonitru summi quatit ignea culmina caeli,\nqui trifido igne micat nec inania murmura miscet\nquique satis caelo soles largitur et imbres,\nqui super omne, quod est, vel in omni totus ubique,\nomnibus infuso rebus regit omnia Christo:\nquo mentes tenet atque movet, quo tempora nostra\net loca disponit, quod si contraria votis\nconstituat nostri, prece deflectendus in illa est,\nquae volumus. quid me accusas? si displicet actus\nquem gero agente deo, prius est: fiat reus auctor,\ncui placet aut formare meos aut vertere sensus.\nnam mea si reputes, quae pristina, quae tibi nota.\nsponte fatebor eum modo me non esse, sub illo\ntempore qui fuerim, quo non perversus habebar\net perversus eram falsi caligine cernens,\nstulta dei sapiens et mortis pabula vivens.\nquo magis ignosci mihi fas, quia promptius ex hoc\nagnosci datur a summo genitore novari,\nquod non more meo geritur: non, arbitror, istic\nconfessus dicar mutatae in prava notandum\nerrorem mentis, quoniam sim sponte professus\nme non mente mea vitam mutasse priorem,\nmens nova mi,fateor, means nonmea: non meaquondam,\nset mea nunc auctore deo, qui, si quid in actu\ningeniove meo sua dignum ad munia vidit,\ngratia prima tibi, tibi gloria debita cedit,\ncuius praeceptis partum est, quod Christus amaret.\nQuare gratandum magis est tibi, quam queritandum,\nquod tuus ille, tuis studiis et moribus ortus,\nPaulinus, cui te non infitiare parentem,\nnec modo, cum credis perversum, sic mea verti\nconsilia, ut sim promeritus Christi fore, dum sum\nAusonii, feret ille tuae sua praemia laudi\ndeque tua primum tibi deferet arbore fructum.\nUnde, precor, meliora putes nec maxima perdas\npraemia detestando tuis bona fontibus orta.\nnon etenim mihi mens vaga, sed neque participantum\nvita fugax hominum, Lyciae qua scribis in antris\nPcgaseum vixisse equitem, licet avia multi\nnumine agente eolant, clari velut ante sophorum\npro studiis musisque suis: ut nunc quoque, castis\nqui Christum sumpsere animis, agitare frequentant,\nnon inopes animi neque de feritate legentes\ndesertis habitare locis; sed in ardua versi\nsidera spectantesque deum verique profunda\nperspicere intenti de vanis libera curis\notia amant strepitumque fori rerumque tumultus\ncunctaque divinis inimica negotia donis,\net Christi imperiis et amore salutis, abhorrent\nspeque fideque deum sponsa mercede sequuntur,\nquam referet certus non desperantibus auctor,\nsi modo non vincant vacuis praesentia rebus,\nquaeque videt spernat, quae non videt ut mereatur\nsecreta ignitus penetrans caelestia sensus.\nnamque caduca patent nostris, aeterna negantur\nvisibus; et nunc spe sequimur,quod mente videmus,\nspernentes varias, rerum spectacula, formas\net male corporeos bona sollicitantia visus.\nattamen haec sedisse illis sententia visa est,\ntota quibus iam lux patuit verique bonique,\nventuri aeternum saecli et praesentis inane.\nAt mihi, non eadem cui gloria, cur eadem sit\nfama? fides voti par est, sed amoena colenti,\nnunc etiam et blanda posito locupletis in acta\nlitoris, unde haec iam tam festinata locorum\ninvidia est? utinam iustus me carpere livor\nincipiat: Christi sub nomine probra placebunt,\nnon patitur tenerum mens numine firma pudorem,\net laus hic contempta redit mihi iudice Christo.\nNe me igitur, venerande parens, his ut male versum\nincrepites studiis neque me vel coniuge carpas\nvel mentis vitio: non anxia Bellerophontis\nmens est nec Tanaquil mihi, sed Lucretia coniunx,\nnec mihi nunc patrii est, ut visa, oblivio caeli,\nqui summum suspecto patrem, quem qui colit unum,\nhic vere memor est caeli, crede ergo, pater, nos\nnec caeli inmemores nec vivere mentis egentes,\nhumanisque agitare locis, studia ipsa piorum\ntestantur mores hominum; nec enim impia summum\ngens poterit novisse deum: sint multa locorum,\nmulta hominum studiis inculta, expertia legum,\nquae regio agresti ritu earet? aut quid in istis\nimprobitas aliena nocet? quod tu mihi vastos\nVaseoniae saltus et ninguida Pyrenaei\nobicis hospitia, in primo quasi limine fixus\nHispanae regionis agam nec sit locus usquam\nrure vel urbe mihi, summum qua dives in orbem\nusque patet mersos spectans Hispania soles.\nsed fuerit fortuna iugis habitasse latronum,\nnum lare barbarico rigui mutatus in ipsos,\ninter quos habui, socia feritate colonos?\nnon recipit mens pura malum neque levibus haerent\ninspersae fibris maculae: si Vascone saltu\nquisquis agit purus sceleris vitam, integer aeque\nnulla ab inhumano morum contagia ducit\nhospite, sed mihi cur sit ab illo nomine crimen,\nqui diversa colo, ut colui, loca iuncta superbis\nurbibus et laetis hominum celeberrima cultis?\nac si Vasconicis mihi vita fuisset in oris,\ncur non more meo potius formata ferinos\nponeret, in nostros migrans, gens barbara ritus?\nNam quod in cversis habitacula ponis Hibera\nurbibus et deserta tuo legis oppida versu\nmontanamque milli Calagorrim et Birbilim acutis\npendentem scopulis eodemque iacentis Hilerdac\nexprobras, velut his habitem laris exul et urbis\nextra hominum tecta atque vias; â€” an credis Hiberae\nhas telluris opes, Hispani nescius orbis,\nquo gravis ille poli sub pondere constitit Atlans,\nultima nunc eius mons portio metaque terrae,\ndiscludit bimarem celso qui vertice Calpen?\nBirbilis huic tantum, Calagorris, Hilerda notantur,\nCaesarea est Augusta cui, Barcinus amoena\net capite insigni despectans Tarraco pontum?\nQuid numerem egregias terris et moenibus urbes,\nquas geminum felix Hispania tendit in aequor,\nqua Betis Oceanum Tyrrhenumque auget Hiberus,\nlataque distantis pelagi divortia conplet,\norbe suo finem ponens in limite mundi?\nanne tibi, o domine inlustris, si scribere sit mens,\nqua regione habites, placeat reticere nitentem\nBurdigalam et piceos malis describere Boios?\ncumque Maroialicis tua prodigis otia thermis\ninter et umbrosos donas tibi vivere lucos,\nlaeta locis et mira colens habitacula tectis:\nnigrantesne casas et texta mapalia culmo\ndignaque pellitis habitas deserta Bigerris?\nquique superba tuae contemnis moenia Romae\nconsul, arenosas non dedignare Vasatas?\nvel quia Pictonicis tibi fertile rus viret arvis,\nRaraunum Ausonias heu devenisse curules\nconquerar, et trabeam veteri sordescere fano;\nquae tamen augusta Latiaris in urbe Quirini\nCaesareas inter parili titulo palmatas\nfulget inadtrito longum venerabilis auro,\nflorentem retinens meriti vivacis honorem.\naut eum Lucani retinens culmine fundi,\naemula Romuleis habitans fastigia tectis,\nmateriam praebente loco, qui proxima signat,\nin Condatino dicetis degere vieo?\nMulta iocis pateant, liceat quoque ludere fictis;\nsed lingua mulcente gravem interlidere dentem,\nludere blanditiis mentibus et male dulces\nfermentare iocos satirae mordacis aceto\nsaepe poetarum, numquam decet esse parentum,\nnamque fides pietasque petunt, ut, quod mala nectens\ninsinuat castis fama auribus, hoc bona voti\nmens patris adfigi fixumque haerescere cordi\nnon sinat, et vulgus scaevo rumore malignum\nante habitos mores, non semper flectere vitam\ncrimen habet: namque est laudi bene vertere, eum me\ninmutatum audis, studium officiumque require.\nsi pravo rectum, si relligiosa profanis,\nluxurie parcum, turpi mutatur honestum,\nsegnis, iners, obscurus ago, miserere sodalis\nin mala perversi: blandum licet ira parentem\nexcitet, ut lapsum rectis instauret amicum\nmoribus et monitu reparet meliora severo.\nAt si forte itidem, quod legi et quod sequor, audis,\ncorda pio vovisse deo venerabile Christi\nimperium docili pro credulitate sequentem,\npersuasumque dei monitis aeterna parari\npraemia mortali damnis praesentibus empta,\nnon reor id sancto sic displicuisse parenti,\nmentis ut errorem credat sic vivere Christo,\nut Christus sanxit, iuvat hoc nec paenitet huius\nerroris, stultus diversa sequentibus esse\nnil moror, aeterno mea dum sententia regi\nsit sapiens, breve, quidquid homo est, homo corporis aegri,\ntemporis occidui et sine Christo pulvis et umbra:\nquod probat aut damnat tanti est, quanti arbiter ipse.\nipse obit atque illi suus est comitabilis error\ncumque suo moriens sententia iudice transit.\nEt nisi, dum tempus praesens datur, anxia nobis\ncura sit ad domini praeceptum vivere Christi,\nsera erit exutis homini querimonia membris,\ndum levia humanae metuit convicia linguae,\nnon timuisse graves divini iudicis iras:\nquem patris aeterni solio dextraque sedentem,\nomnibus impositum regem et labentibus annis\nventurum, ut cunctas aequato examine gentes\niudicet et variis referat sua praemia gestis,\ncredo equidem et metuens studio properante laboro,\nsi qua datur, ne morte prius quam crimine solvar.\nHuius in adventum trepidis mihi credula fibris\ncorda tremunt gestitque anima id iam cauta futuri,\npraemetuens, ne vineta aegris pro corpore curis\nponderibusque gravis rerum, si forte recluso\nincrepitet tuba vasta polo, non possit in auras\nregis ad occursum levibus se tollere pinnis,\ninter honora volans sanctorum milia caelo,\nqui per inane levis neque mundi conpede vinctos\nardua in astra pedes facili molimine tollent\net teneris vecti per sidera nubibus ibunt,\ncaelestem ut medio venerentur in aere regem\nclaraque adorato coniungant agmina Christo.\nHic metus est, labor iste, dies ne me ultimus atris\nsopitum tenebris sterili deprendat in actu,\ntempora sub vacuis ducentem perdita curis,\nnam quid agam, lentis si, dum coniveo votis,\nChristus ab aetheria mihi proditus arce coruscet\net, subitis domini caelo venientis aperto\npraestrictus radiis, obscurae tristia noctis\nsuffugia inlato confusus lumine quaeram?\nQuod mihi ne pareret vel diffidentia veri,\nvel praesentis amor vitae rerumque voluptas\ncurarumque labor, placuit praevertere casus\nproposito et curas finire superstite vita\ncommunemque adeo ventura in saecula rebus\nexpectare trucem securo pectore mortem.\nSi placet hoc, gratare tui spe divite amici:\nsi contra est, Christo tantum me Inique probari.\nOmnipotens genitor rerum, cui summa potestas,\nexaudi, si iusta precor, ne sit mihi tristis\nulla dies, placidam nox rumpat nulla quietem,\nnec placeant aliena mihi, quin et mea prosint\nsupplicibus nullusque habeat mihi vota nocendi\naut habeat nocitura mihi. male velle facultas\nnulla sit ac bene posse adsit tranquilla potestas,\nmens contenta suo nec turpi dedita lucro\nvincat corporeas casto bene conscia lecto\ninlecebras, turpesque iocos obscenaque dicta\noderit illa nocens et multum grata malignis\nauribus effuso semper rea lingua veneno,\nnon obitu adfligar cuiusquam aut funere crescam,\ninvideam numquam cuiquam nec mentiar umquam,\nadsit laeta domus epulisque adludat inemptis\nvenia satur fidusque comes nitidusque minister,\nmorigera et coniunx caraque ex coniuge nati.\nMoribus haec castis tribuit deus: hi sibi mores\nperpetuam spondent ventura in saecula vitam.\nIniuria quidem est patri familias maritimis deliciis abundanti\nterrenum aliquid et agreste praebere; sed ego, ut et causa mihi esset aput\nunanimitatem tuam aliquid conloquendi et aliquod sermoni\nhuic obsequium viderer adiungere, panculas de paucissimis, quas pueruli\nvespere inferunt, ficedulas misi. quarum eum erubescerem paucitatem, plura\netiam versiculis verba subtexui, quasi vero numerum loquacitate facturus.\nsed quia utraque culpabilia sunt, tu utrisque benigne ae familiariter\nignoscendo facies, ut nec inhumana videatur paucitas nec odiosa\ngarrulitas.\nSume igitur pastas dumoso in rure volucres,\nquas latitans filicis sub tegmine callidus anceps,\ndum simili mentitur aves fallitque susurro,\nagmina viscatis suspendit credula virgis.\ntunc referens tenuem non parvo munere praedam\ndigerit aucupium tabulis: et primus opimis\nordo nitet, sensim tenuatus ad ima tabellae.\nut minus offendat macies, praelata saginae\ngratia praeventos pingui iuvat alite visus.\nPAUPERIS ut placeat carum tibi munus amici,\nmunera ne reputes, quae mittis ditia nobis.\nnam tibi quid dignum referam pro piscibus illis,\nquos tibi vicinum locupleti gurgite litus\nsuppeditat miros specie formaque diremptos?\nat mihi vix alto vada per saxosa profundo\nrarus in obscura generatur sphondylus alga.\nhinc te participans bis quinque et bis tibi ternas\ntransmisi aequoreo redolentes nectare testas,\nquas viscus praedulce replet bieolore medulla.\nOro libens sumas, nec vilia dedigneris,\nquae sunt parva modum magno metitus amore.\nPedite sursum flumina!\ninvestigatum ferre dolo leporem.\nquae tantae tenuere morae rumore sub omni?\n"};

var sequence = {"name":"Anonymous. Breviarius de Hierosolyma","data":"Ipsa ciuitas in monte posita. In medio ciuitatis est basilica\nConstantini. In introitu basilicae ipsius ad sinistram partem\nest cubiculus, ubi crux Domini posita est. Et inde intras in\necclesiam sancti Constantini. Magna ab occidente est absida,\nubi inuentae sunt tres cruces. Est ibi desuper altare de argento\net auro puro et nouem columnae, quae sustinent illud altare\net ipsa absida. In circuitu duodecim columnae marmoreae\n[omnino incredibile], super ipsas columnas hydriae argenteae\nduodecim, ubi sigillauit Salomon daemones. Et est in medio\nciuitatis basilica illa, ubi est lancea, unde percussus est\nDominus, et de ipsa facta est crux et lucet in nocte sicut\nsol in uirtute diei.\nEt inde intras in Golgotha. Est ibi atrium grande, ubi\ncrucifixus est Dominus. In circuitu in ipso monte sunt cancellae\nargenteae, et in ipso monte genus silicis t admoratur.\nHabet ostia argentea, ubi fuit crux Domini exposita, de auro\n\n\n\n\net gemmis ornata tota, caelum desuper patente. Auro et argento\nmultum ornatae cancellae. Ubi est ille discus, ubi caput sancti\nIohannis portatum fuit; ubi est illud cornu, quo Dauid unctus\nest et Salomon et ille anulus ibidem, unde Salomon sigillauit\ndemones, et est de electro. Ubi plasmatus est Adam, ubi\nobtulit Abraham Isaac filium suum in sacrificium in ipso\nloco, ubi crucifixus est dominus Iesus Christus.\nInde ad occidentem intras sanctam resurrectionem, ubi est\nsepulcrum Domini, ubi est ante ipso ille lapis, genus silicis.\nSupra ipsum est ecclesia in rotundo posita. Super ipso sepulcro\ntransuolatile argenteum et aureum et in circuitu omne de aurum.\nAnte ipso sepulcro est altare, ubi Zacharias sanctus occisus\nest, ubi arescit sanguis eius.\nDeinde ad sacrarium de basilica sancti Constantini, ubi est\ncubiculum, ubi est ille calamus et illa spongia et ille calix,\nquem benedixit Dominus et dedit discipulis suis bibere et ait:\nHoc est corpus meum et sanguis meus.\nInde uadis ad illam basilicam, ubi inuenit Iesus ementes\net uendentes columbas eiecitque foras. Deinde uadis ad sancte\nSion basilicam magnam nimis, ubi est illa columna, ubi caesus\nest dominus Iesus. Apparet ibi, quomodo manu amplexauit,\nquasi in cera designasset.\nUnde uenis ad sacrarium, ubi est ille lapis, unde lapidatus\nest Stephanus sanctus. In media basilica est corona de spinis,\n\n\n\n\n\n\nquam accepit Iesus. Et est ibi illa lucerna, ubi docebat discipulos,\nquando cenauerat. Ibi illa est uirga inclusa in columna\nargentea.\nInde uadis ad domum Caiphae, ubi negauit sanctus Petrus.\nUbi est basilica grandis sancti Petri. Deinde uadis ad domum\nPilati, ubi tradidit Dominum flagellatum Iudaeis. Ubi est basilica\ngrandis et est ibi cubiculus, ubi expoliauerunt eum et\nflagellatus est, et uocatur sancta Sophia.\nEt inde uenis ad illam pinnam templi, ubi temptauit satanas\ndominum nostrum Iesum Christum. Et est ibi basilica in\ncruce posita. Et est ibi basilica, in tempore ubi se lauabant\ninfirmi et sanabantur. Et ibi est basilica sanctae Mariae, et\nibi est sepulchrum eius. Et ibi tradidit ludas dominum nostrum\nlegum Christum. Et ibi est locus, ubi Dominus cenauit cum\ndiscipulis suis. Et inde ascendit in montem < Oliueti), A dextera\nparte ibi est uallis Iosaphat. Ibi iudicaturus est Dominusiustos\net peccatores. Et ibi est fluuius paruus, qui ignem\nuomit in consummationem saeculi. Et ibi sunt duos basilicas,\nubi docebat Christus discipulos suos. Et inde uenis ad Galilaeam,\nubi discipuli uiderunt dominum Iesum, postquam resurrexit\na mortuis.\n"};

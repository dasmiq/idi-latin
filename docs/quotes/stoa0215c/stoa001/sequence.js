var sequence = {"name":"Orosius, Paulus. Historiae Adversum Paganos","data":"Praeceptis tuis parui, beatissime pater Augustine; atque\nutinam tam efficaciter quam libenter. quamquam ego in utramuis\npartem parum de explicito mouear, rectene an secus\negerim.\ntu enim iam isto iudicio laborasti, utrumne hoc, quod\npraeciperes, possem: ego autem solius oboedientiae, si tamen\nsam uoluntate conatuque decoraui, testimonio contentus sum.\nam et in magna magni patrisfamilias domo cum sint multa\n\n\n\n\n\n\n\n\n\n\n\n\n\n\n\ndiuersi generis animalia adiumento rei familiaris commoda,\nnon est tamen canum cura postrema; quibus solis natura insitum\nest, uoluntarie ad id quod praeparantur urgueri et\nper ingenitam quandam oboedientiae formulam sola disciplinati\ntimoris exspectatione suspendi, donec ad peragendi licentiam\nnutu signoue mittantur.\nhabent enim proprios appetitus, quantum\nbrutis excellentiores tantum rationabilibus propinquantes,\nhoc est discernere amare seruire.\nnam discernentes inter\ndominos atque extraneos non eos quos insectantur oderunt sed\niis quos amant zelant, et amantes dominum ac domum noni\nquasi ex natura apti corporis uigilant, sed ex conscientia\nsolliciti amoris inuigilant.\nunde etiam mystico sacramento in\nEuangeliis, quod edant micas catelli sub mensa dominorum,\net Chananaea non erubuit dicere et Dominus non fastidiuit audire.\nbeatus etiam Tobias, ducem angelum sequens, canem\n\n\n\n\n\n\n\ncomitem habere non spreuit. igitur generali amori tuo speciali\namore conexus uoluntati tuae uolens parui.\nnam cum\nsubiectio mea praecepto paternitatis tuae factum debeat totumque\ntuum sit, quod ex te ad te redit, opus meum, hoc solo\nmeo cumulatius reddidi, quod libens feci.\nPraeceperas mihi, uti aduersus uaniloquam\nprauitatem eorum,\nqui alieni a ciuitate Dei ex locorum agrestium conpitis et\npagis pagani uocantur siue gentiles quia terrena\nsapiunt, qui cum futura non quaerant, praeterita\nautem aut obliuiscantur aut nesciant, praesentia\ntamen tempora ueluti malis extra alitum\ninfestatissima ob hoc solum quod creditur Christus et\ncolitur Deus, idola autem minus coluntur, infamant:\n— praeceperas\nergo,\nut ex omnibus qui haberi ad praesens possunt\nhistoriarum atque annalium fastis, quaecumque aut bellis\ngrauia aut corrupta morbis aut fame tristia aut\nterrarum motibus terribilia aut inundationibus\naquarum insolita aut eruptionibus ignium metuenda aut\nictibus fulminum plagisque grandinum saeua uel etiam\nparricidiis flagitiisque misera per\n\n\n\n\n\n\n\n\n\ntransacta retro saecula repperissem, ordinato breuiter uoluminis\ntextu explicarem.\nmaxime cum reuerentiam tuam perficiendo\naduersum hos ipsos paganos undecimo libro insistentem â€”\nquorum iam decem orientes radii mox ut de specula ecclesia-\nsticae claritatis elati sunt toto orbe fulserunt - leui opusculo\noccupari non oporteret et sanctus filius tuus, Iulianus Carthaginiensis,\nseruus Dei, satisfieri super hac re petitioni suae\neadem fiducia qua poposcit exigeret:\ndedi operam et me ipsum\nin primis confusione pressi. cui plerumque reputanti super\nmodum exaestuauisse praesentium clades temporum uidebantur.\nnanctus sum enim praeteritos dies non solum aeque ut hos\ngraues, uerum etiam tanto atrocius miseros quanto longius a.\nremedio uerae religionis alienos: ut merito hac scrutatione\nclaruerit regnasse mortem auidam sanguinis, dum ignoratur\nreligio quae prohiberet a sanguine; ista inlucescente, illam\n\n\n\n\n\nconstupuisse; illam concludi, cum ista iam praeualet; illam\npenitus nullam futuram, cum haec sola regnabit:\nexceptis\nuidelicet semotisque illis diebus nouissimis sub fine saeculi\net sub apparitione Antichristi uel etiam sub conclusione iudicii,\nquibus futuras angustias, quales ante non fuerint, dominus\nChristus per scripturas sanctas sua etiam contestatione praedixit,\ncum secundum ipsum quidem qui et nunc et semper est\nmodum uerum apertiore ac grauiore discrimine, per intolerabiles\ntribulationes temporum illorum sanctos probatio. impios\nperditio consequetur.\net quoniam omnes propemodum tam\napud Graecos quam apud Latinos studiosi ad scribendum uiri,\nqui res gestas regum populorumque ob diuturnam memoriam\nuerbis propagauerunt, initium scribendi a Nino Beli filio, rege\nAssyriorum, fecere â€”\nqui cum opinione caeca mundi originem\ncreaturamque hominum sine initio credi uelint, coepisse tamen\nab hoc regna bellaque definiunt,\nquasi uero eatenus humanum\ngenus ritu pecudum uixerit et tunc primum ueluti ad nonam\n\n\n\n\n\n\n\nprouidentiam concussum suscitatumque uigilarit —:\nego initium\nmiseriae hominum ab initio peccati hominis ducere institui,\npaucis dumtaxat isdemque breuiter delibatis.\nSunt autem ab\nAdam primo homine usque ad Ninum \\'magnum\\' ut dicunt\nregem, quando natus est Abraham, anni ΙΙI.CLXXXIIII,\nqui ab omnibus historiographis uel omissi uel ignorati sunt.\na Nino autem uel Abraham usque ad Caesarem Augustum id\nest usque ad natiuitatem Christi, quae fuit anno imperii Caesaris\nquadragesimo secundo, cum facta pace cum Parthis Iani\nportae clausae sunt et bella toto orbe cessarunt, colliguntur\nanni n xv in quibus se inter actores scriptoresque omnium\notia negotiaque triuerunt.\nquapropter res ipsa exigit ex his\nlibris quam breuissime uel pauca contingere, qui originem\n\n\n\n\n\n\n\n\n\nmundi loquentes praeteritorum fidem adnuntiatione futurorum\net post subsequa probatione fecerunt:\nnon quo auctoritatem\neorum cuiquam uideamur ingerere, sed quo operae pretium sit\nde opinione uulgata quae nobis cum omnibus communis est\ncommonere.\nprimum quia si diuina prouidentia, quae sicut\nbona ita et iusta est, agitur mundus et homo, hominem autem,\nqui conuertibilitate naturae et libertate licentiae et infirmus\net contumax est, sicut pie gubernari egenum opis oportet ita\niuste corripi inmoderatum libertatis necesse est,\niure ab initio\nhominis per bona malaque alternantia, exerceri hunc mundum\nsentit quisquis per se atque in se humanum genus uidet;\ndeinde cum ab ipso primo homine peccatum punitionemque\npeccati coepisse doceamur; porro autem cum etiam isti de\nmediis temporibus inchoantes, quamuis superiorum nusquam\nmeminerint, nihil nisi bella cladesque descripserint â€”\nquae\nbella quid aliud dicenda sunt, nisi uergentia in alterutrum\nmala; mala autem huiusmodi quae tunc erant, sicut et nunc\nsunt in quantum sunt, sine dubio aut manifesta peccata sunt\n\n\n\n\n\naut occultae punitiones peccatorum —:\nquid impedimenti est\nnos eius rei caput pandere, cuius illi corpus expresserint, et\npriora illa saecula, quae multo numerosiora monstramus, uel\ntenuissimo testari relatu similes miserias pertulisse?\nDicturus igitur ab orbe condito usque ad Vrbem conditam,\ndehinc usque ad Caesaris principatum natiuitatemque Christi\nex quo sub potestate Vrbis orbis mansit imperium, uel etiam\nusque ad dies nostros, in quantum ad cognitionem uocare\nsuffecero, conflictationes generis humani et ueluti per diuersas\npartes ardentem malis mundum face cupiditatis incensum e\nspecula ostentaturus necessarium reor,\n\nut primum ipsum terrarum\norbem quem inhabitat humanum genus, sicut est a\nmaioribus trifariam distributus deinde regionibus prouinciisque\ndeterminatus, expediam;\nquo facilius, cum locales bellorum\nmorborumque clades ostentabuntur, studiosi quique non solum\nrerum ac temporum sed etiam locorum scientiam consequantur.\nMaiores nostri orbem totius terrae, oceani limbo circum saeptum,\ntriquetrum statuere eiusque tres partes ASIAM EVROPAM\nET AFRICAM uocauerunt, quamuis aliqui duas hoc est Asiam\nac deinde Africam in Europam accipiendam putarint.\nASIA tribus partibus oceano circumcincta per totam transuersi\nplagam orientis extenditur.\nhaec occasum uersus a dextra\nsui sub axe septentrionis incipientem contingit Europam, a\n\n\n\n\n\n\n\n\nsinistra autem Africam dimittit, sub Aegypto uero et Syria\nmare nostrum quod Magnum generaliter dicimus habet.\nEVROPA incipit ut dixi sub plaga septentrionis, a flumine\nTanai, qua Riphaei montes Sarmatico auersi oceano Tanaim\nfluuium fundunt, qui praeteriens aras ac terminos Alexandri\nMagni in Rhobascorum finibus sitos Maeotidas auget paludes,\nquarum inmensa exundatio iuxta Theodosiam urbem Euxinum\nPontum late ingreditur.\ninde iuxta Constantinopolim longae\nmittuntur angustiae, donec eas mare hoc quod dicimus Nostrum\naccipiat.\nEuropae in Hispania occidentalis oceanus termino est,\nmaxime ubi apud Gades insulas Herculis columnae uisuntur et\nTyrrheni maris faucibus oceani aestus inmittitur.\nAFRICAE principium est a finibus Aegypti urbisque Alexandriae\nubi Parethonio ciuitas sita est, super mare hoc\nMagnum, quod omnes plagas terrasque medias interluit.\nunde\nper loca quae accolae Catabathmon uocant haud procul a\ncastris Alexandri Magni et super lacum Chalearzum, deinde\niuxta superiorum fines Auasitarum missa in transuersum per\nAethiopica deserta meridianum contingit oceanum.\ntermini\nAfricae ad occidentem idem sunt qui et Europae, id est fauces\nGaditani freti.\nultimus autem finis eius est mons Athlans et\ninsulae quas Fortunatas uocant.\nEt quia breuiter generales tripertiti orbis diuisiones dedi,\n\n\n\n\n\n\n\nipsarum quoque partium regiones, sicut pollicitus sum, significare\ncurabo.\nASIA ad mediam frontem orientis habet in oceano Eoo ostia\nfluminis Gangis, a sinistra promunturium Caligardamana, cui\nsubiacet ad Eurum insula Taprobane, ex qua oceanus Indicus\nuocari incipit;\na dextra habet Imaui montis — ubi Caucasus\ndeficit — promunturium Samarae, cui ad aquilonem subiacent\nostia fluminis Ottorogorrae, ex quo oceanus Sericus appellatur.\nIn his finibus INDIA est, quae habet ab occidente flumen\nIndum, quod Rubro mari accipitur, a septentrione montem\n\n\n\n\n\n\n\nCaucasum; reliqua ut dixi Eoo et Indico oceano terminatur.\nhaec habet gentes XLIIII, absque insula Taprobane, quae habet\ndecem ciuitates, et absque reliquis insulis habitabilibus plurimis.\nA flumine Indo, quod est ab oriente; usque ad flumen\nTigrim, quod est ad occasum, regiones sunt istae: ARACHOSIA\nPARTHIA ASSVRIA PERSIDA ET MEDIA, situ terrarum montuoso\net aspero.\nhae a septentrione habent montem Caucasum,\na meridie mare Rubrum et sinum Persicum, in medio autem\nsui flumina praecipua Hydaspem et Arbim.\n\n\nin his sunt gentes\nXXXII.\nsed generaliter Parthia dicitur, quamuis Scripturae\nSanctae uniuersam saepe Mediam uocent.\nA flumine Tigri usque ad flumen Euphraten MESOPOTAMIA\nest, incipiens a septentrione inter montem Taurum et Caucasum.\ncui ad meridiem succedit Babylonia, deinde Chaldaea, nouissime\nArabia Eudaemon, quae inter sinum Persicum et Arabicum\nangusto terrae tractu orientem uersus extenditur.\nin his sunt\ngentes XXVIII.\nA flumine Euphrate, quod est ab oriente, usque ad mare\nNostrum, quod est ab occasu, deinde a septentrione id est a\nciuitate Dagusa, quae in confinio Cappadociae et Armeniae\nsita est haud procul a loco ubi Euphrates nascitur, usque ad\nAegyptum et extremum sinum Arabicum, qui ad meridiem\nlongo angustoque sulco saxis insulisque creberrimo a Rubro\n\n\n\n\n\n\n\nmari id est ab oceano occasum uersus extenditur, SVRTA generaliter\nnominatur, habens maximas prouincias Commagenam\nPhoeniciam et Palaestinam, absque Saracenis et Nabathaeis,\nquorum gentes sunt XII.\nIn capite Syriae CAPPADOCIA est, quae habet ab oriente Armeniam,\nab occasu Asiam, ab aquilone Themiscyrios campos\net mare Cimmericum, a meridie Taurum montem, cui subiacet\nCilicia et Isauria. usque ad Cilicium sinum, qui spectat contra\ninsulam Cyprum.\nASIA REGIO uel, ut proprie dicam, Asia minor absque orientali\nparte qua ad Cappadociam Syriamque progreditur\n\n\n\n\n\n\n\nundique circumdata est mari: a septentrione Ponto Euxino, ab\noccasu Propontide atque Hellesponto, ad meridiem mari Nostro.\nibi est mons Olympus. ,\nAEGTPTVS inferior ab oriente habet Syriam Palaestinam, ab\noccasu Libyam, a septentrione mare Nostrum, a meridie montem.\nqui appellatur Climax. et Aegyptum superiorem fluuium-\nque Nilum, qui de litore incipientis maris Rubri uidetur\nemergere in loco, qui dicitur Mossylon emporium, deinde diu\nad occasum profluens, faciens insulam nomine Meroen in medio\nsui, nouissime ad septentrionem inflexus, tempestiuis auctus\nincrementis plana Aegypti rigat.\nhunc aliqui auctores ferunt\nhaud procul ab Athlante habere fontem et continuo harenis\nmergi, inde interiecto breui spatio uastissimo lacu exundare\natque hinc oceano tenus orientem uersus per Aethiopica deserta\n\n\n\n\n\n\n\n\n\nprolabi rursusque inflexum ad sinistram ad Aegyptum descendere.\nquod quidem uerum est esse huiusmodi fluuium magnum,\nqui tali ortu talique cursu sit et re uera omnia Nili monstra\ngignat; quem utique prope fontem barbari Dara nominant,\nceteri uero accolae Nuhul uocant;\nsed hic in regione gentium,\nquae Libyoaegyptiae uocantur, haud procul ab illo fluuio, quem\na litore maris Rubri prorumpere diximus, inmenso lacu acceptus\nabsumitur;\nnisi forte occulto meatu in alueum eius, qui ab\noriente descendit, eructat.\\'\n\nAEGVPTVS SVPERIOR in orientem per longum extenditur.\ncui est a septentrione sinus Arabicus, a meridie oceanus.\nnam ab occasu ex inferiore Aegypto incipit, ad orientem Rubro\nmari terminatur. ibi sunt gentes XXIIII.\nEt quoniam meridianam partem uniuersae Asiae descripsimus,\nsuperest ut ab oriente ad septentrionem pars quae restat\nexpediatur.\nMONS CAVCASVS inter Colchos, qui sunt super Cimmericum\n\n\n\n\n\n\n\n\n\nmare, et inter Albanos, qui sunt ad mare Caspium, primum\nattollitur. cuius quidem usque in ultimum orientem unum\nuidetur iugum, sed multa sunt nomina;\net multi hoc ipsum\niugum Tauri montis credi uolunt, quia re uera Parcohatras\nmons Armeniae inter Taurum et Caucasum medius continuare\nTaurum cum Caucaso putatur;\nsed hoc ita non esse discernit\nfluuius Euphrates, qui, radice Parcohatrae montis effusus,\ntendens in meridiem, ipsum ad sinistram, Taurum excludit ad\ndextram.\nitaque ipse Caucasus inter Colchos et Albanos, ubi\net portas habet, mons Caucasus dicitur;\na portis Caspiis usque\nad Armenias pylas uel usque ad fontem Tigridis fluminis\ninter Armeniam et Iberiam montes Acroeerauni dicuntur;\na\nfonte Tigridis usque ad Carras ciuitatem inter Massagetas et\nParthos mons Ariobarzanes;\na Carris ciuitate usque ad oppidum\nCathippi inter Hyrcanos et Bactrianos mons Memarmali, ubi\namomum nascitur; a quo proximum iugum mons Parthau\ndicitur;\nab oppido Cathippi usque ad uicum Safrim inter Dahas\n\n\n\n\n\n\n\nSacarau cas et Parthyenas mons Oscobares, ubi Ganges fluuius\noritur et laser nascitur;\na fonte fluminis Gangis usque ad\nfontes fluminis Ottorogorrae qui sunt a septentrione, ubi sunt\nmontani Paropanisadae, mons Taurus;\na fontibus Ottorogorrae\nusque ad ciuitatem Ottorogorram inter Chunos Scythas et\nGandaridas mons Caucasus.\nultimus autem inter Eoas et\nPassyadras mons Imauus, ubi flumen Chrysorhoas et promunturium\nSamara orientali excipiuntur oceano.\nigitur a monte\n\n\n\n\n\n\n\n\n\nImauo hoc est ab imo Caucaso et dextra orientis parte qua\noceanus Sericus tenditur, usque ad promunturium Boreum et\nflumen Boreum, inde tenus Scythico mari quod est a septentrione,\nusque ad mare Caspium quod est ab occasu, et usque\nad extentum Caucasi iugum quod est ad meridiem, Hyrcanorum\net Scytharum gentes sunt XLII, propter terrarum infecundam\ndiffusionem late oberrantes.\nMARE CASPIVM sub Aquilonis plaga ab oceano oritur, cuius\nutraque circa oceanum litora et loca deserta incultaque habentur.\ninde meridiem uersus per longas angustias tenditur, donec\nper magna spatia dilatatum Caucasi montis radicibus terminetur.\nitaque a mari Caspio quod est ad orientem, per\noram oceani septentrionalis usque ad Tanaim fluuium et Maeotidas\npaludes quae sunt ad occasum, per litus Cimmerici maris\nquod est ab Africo, usque ad caput et portas Caucasi quae\n\n\n\n\n\n\n\n\n\nsunt ad meridiem, gentes sunt XXXIIII.\nsed generaliter regio\nproxima Albania, ulterior sub mari et monte Caspio Amazonum\nnominatur.\nExpliciti sunt quam breuissime fines Asiae. nunc EUROPAM\nin quantum cognitioni hominis conceditur stilo peruagabor.\nIncipit a montibus Riphaeis ac flumine Tanai Maeotidisque\npaludibus quae sunt ad orientem, per litus septentrionalis\noceani usque ad Galliam Belgicam et flumen Rhenum quod\nest ab occasu descendens,\n\ndeinde usque ad Danuuium quem\net Histrum uocant, qui est a meridie et ad orientem directus\nPonto accipitur ab oriente Alania est,\nin medio Dacia ubi et\n\n\n\n\n\n\n\nGothia, deinde Germania est ubi plurimam partem Suebi\ntenent; quorum omnium sunt gentes LIIII.\nNunc quidquid Danuuius a barbarico ad mare Nostrum\nsecludit expediam.\nMOESIA ab oriente habet ostia fluminis Danuuii, ab euro\nThraciam, a meridie Macedoniam, ab Africo Dalmatiam, ab\noccasu Histriam, a circio Pannoniam, a septentrione Danuuium.\nTHRACIA habet ab oriente Propontidis sinum et ciuitatem\nConstantinopolim quae Byzantium prius dicta est, a septentrione\npartem Dalmatiae et sinum Euxini ponti, ab occasu et\nAfrico Macedoniam, a meridie Aegaeum mare.\nMACEDONIA habet ab oriente Aegaeum mare, a borea Thraciam,\nab euro Euboeam et Macedonicum sinum, a meridie\nAchaiam, a fauonio montes Acrocerauniae in angustiis Hadriatici\nsinus, qui montes sunt contra Apuliam atque Brundisium, ab\noccasu Dalmatiam, a circio Dardaniam, a septentrione Moesiam.\nACHAIA undique propemodum cincta est mari; nam ab\noriente habet Myrtoum mare, ab euro mare Creticum, a meridie\nIonium mare, ab Africo et occasu Cephaleniam et Cassiopam\ninsulas, a septentrione sinum Corinthium, ab aquilone angustum\nterrae dorsum, quo Macedoniae coniungitur uel potius Atticae;\nqui locus Isthmos uocatur, ubi est Corinthus, habens in Attica\nad boream non longe Athenas ciuitatem.\nDALMATIA habet ab oriente Macedoniam, ab aquilone Dardaniam,\na septentrione Moesiam, ab occasu Histriam et sinum\nLiburnicum et insulas Liburnicas, a meridie Hadriaticum\nsinum.\nPANNONIA NOBICVS ET RAETIA habent ab oriente Moesiam,\na meridie Histriam, ab Africo Alpes Poeninas, ab occasu\nGalliam Belgicam, a circio Danuuii fontem et limitem qui\nGermaniam a Gallia inter Danuuium Galliamque secernit, a\nseptentrione Danuuium et Germaniam.\nITALIAE SITVS a circio in eurum tenditur, habens ab Africo\nTyrrhenum mare, a borea Hadriaticum sinum; cuius ea pars.\nqua continenti terrae communis et contigua est, Alpium\n\n\n\n\n\n\n\nobicibus obstruitur.\nquae a Gallico mari super Ligusticum sinum\nexsurgentes, primum Narbonensium fines; deinde Galliam\nRaetiamque secludunt, donec in sinu Liburnico defigantur.\nGALLIA BELGICA habet ob oriente limitem fluminis Rheni\net Germaniam, ab euro Alpes Poeninas, a meridie prouinciam.\nNarbonensem, ab occasu prouinciam Lugdunensem, a circio\noceanum Britannicum, a septentrione Britanniam insulam.\nGALLIA LVGDVNENSIS, ducta per longum et per angustum\ninflexa, Aquitanicam prouinciam semicingit.\nHaec ab oriente\nhabet Belgicam, a meridie partem prouinciae Narbonensis, qua\nArelas ciuitas sita est et mari Gallico Rhodani flumen accipitur.\nNARBONENSIS PROVINCIA, pars GALLIARVM, habet ab oriente\nAlpes Cottias, ab occidente Hispaniam, a circio\n\n\n\n\n\n\nAquitanicam, a septentrione Lugdunensem, ab aquilone Belgicam\nGalliam, a meridie mare Gallicum quod est inter Sardiniam\net insulas Baleares, habens in fronte, qua Rhodanus fluuius in\nmare exit, insulas Stoechadas.\nAQVITANICA PROVINCIA obliquo cursu Ligeris fluminis, qui\nex plurima parte terminus eius est, in orbem agitur.\nhaec a\ncircio oceanum qui Aquitanicus sinus dicitur, ab occasu Hispanias\nhabet, a septentrione et oriente Lugdunensem, ab euro\net meridie Narbonensem prouinciam contingit.\nHISPANIA uniuersa terrarum situ trigona est et circumfusione\noceani Tyrrhenique pelagi paene insula efficitur.\nhuius angulus\nprior, spectans ad orientem, a dextris Aquitanica prouincia,\na sinistris Balearico mari coartatus, Narbonensium\n\n\n\n\n\n\n\n\n\nfinibus inseritur.\nsecundus angulus circium intendit; ubi Brigantia\nGallaeciae ciuitas sita altissimam pharum et inter pauca memorandi\noperis ad speculam Britanniae erigit.\ntertius angulus\neius est, qua Gades insulae, intentae in Africum, Athlantem\nmontem interiecto sinu oceani prospiciunt.\nHispaniam citeriorem ab oriente incipientem Pyrenaei saltus\na parte septentrionis usque ad Cantabros Asturesque deducit,\natque inde per Vaccaeos et Oretanos, quos ab occasu habet,\nposita in Nostri maris litore Carthago determinat.\nHispania ulterior habet ab oriente Vaccaeos, Celtiberos\net Oretanos, a septentrione oceanum, ab occasu oceanum,\n\n\n\n\n\n\n\n\n\na meridie Gaditanum oceani fretum; unde mare Nostrum, quod\nTyrrhenum uocatur, inmittitur.\nEt quoniam oceanus habet insulas, quas Britanniam et\nHiberniam uocant, quae in auersa Galliarum parte ad prospectum\nHispaniae sitae sunt, breuiter explicabuntur.\nBRITANNIA oceani insula per longum in boream extenditur;\na meridie Gallias habet. cuius proximum litus transmeantibus\nciuitas aperit, quae dicitur Rutupi portus; unde haud procul\na Morinis in austro positos Menapos Batauosque prospectat.\nhaec insula habet in longo milia passuum DCCC, in lato\nmilia cc.\nA tergo autem unde oceano infinito patet Orcadas insulas\nhabet quarum xx desertae sunt, XIII coluntur.--\nDeinde insula Thyle, quae per infinitum a ceteris separata,\ncircium uersus medio sita oceani, uix paucis nota habetur.\nHIBERNIA insula inter Britanniam et Hispaniam sita longiore\nab Africo in boream spatio porrigitur.\nhuius partes priores\nintentae Cantabrico oceano Brigantiam Gallaeciae ciuitatem ab\nAfrico sibi in circium occurrentem spatioso interuallo procul\nspectant, ab eo praecipue promunturio, ubi Scenae fluminis\n\n\n\n\n\n\n\n\n\nostium est et Velabri Lucenique consistunt. haec propior Britanniae,\nspatio terrarum angustior, sed caeli solique temperie\nmagis utilis, a Scottorum gentibus colitur.\nHuic etiam Meuania insula proxima est et ipsa spatio non\nparua, solo commoda. aeque a Scottorum gentibus habitatur.\n\nHi sunt fines totius Europae.\nAFRICAM ut dixi cum tertiam orbis partem maiores nostri\naccipiendam descripserint, non spatiorum mensuras sed\n\n\n\n\n\n\n\n\n\ndiuisionum rationes secuti sunt.\nmare hoc siquidem Magnum,\nquod ab occasu ex oceano oritur, in meridiem magis uergens\nangustiorem inter se et oceanum coartatae Africae limitem\nfecit.\nunde etiam aliqui quamuis eam longitudine parem tamen\nmulto angustiorem intellegentes, inuerecundum arbitrati tertiam\nuocare partem sed potius in Europam Africam deputantes,.\nhoc est secundae portionem appellare maluerunt.\npraeterea\ncum multo amplius terrae in Africa ardore solis quam in\nEuropa rigore frigoris incultum atque incognitum sit — quippe\ncum omnia paene animantia uel germinantia patientius et\ntolerabilius ad summum frigoris quam ad summum caloris\naccedant — ea scilicet causa est, Africam per omnia situ et\npopulis minorem uideri: quia et natura sui minus habeat\nspatii et caeli inclementia plus deserti. cuius descriptio per\nprouincias et gentes haec est:\nLIBYA CYRENAICA ET PENTAPOLIS post Aegyptum in parte\nAfricae prima est.\nhaec incipit a ciuitate Parethonio et\nmontibus Catabathmon, inde secundo mari usque ad aras\nPhilenorum extenditur. post se habet usque ad oceanum meridianum\ngentes Libyoaethiopum et Garamantum.\nhuic est ab\noriente Aegyptus, a septentrione mare Libycum, ab occasu\nSyrtes maiores et Trogodytae — contra quos insula Calypso est\n— a meridie Aethiopicus oceanus.\nTRIPOLITANA prouineia, quae et Subuentana uel regio Arzugum\ndicitur, ubi Leptis magna ciuitas est, quamuis Arzuges\nper longum Africae limitem generaliter uocentur, habet ab\noriente aras Philaenorum inter Syrtes maiores et Trogodytas, a\n\n\n\n\n\n\n\nseptentrione mare Siculum uel potius Hadriaticum et Syrtes\nminores, ab occasu Byzacium usque ad lacum Salinarum, a\nmeridie barbaros Gaetulos Nathabres et Garamantas usque ad\noceanum Aethiopicum pertingentes.\nBYZACIVM ZEVOIS ET NVMIDIA. Zeugis autem prius non\nunius conuentus, sed totius prouinciae generale nomen fuisse\ninuenimus.\nByzacium ergo ubi Hadrumetus ciuitas, Zeugis\nubi Carthago magna, Numidia ubi Hippos regius et Rusiccada\n\n\n\n\n\n\n\n\n\n\n\nciuitates sunt, habent ab oriente Syrtes minores et lacum\nSalinarum, a septentrione mare Nostrum quod spectat ad Siciliam\net Sardiniam insulas, ab occasu Mauretaniam Sitifensem,\na meridie montes Vzarae et post eos Aethiopum gentes peruagantes\nusque ad oceanum Aethiopicum.\nSITIFENSIS ET CAESARIENSIS MAVRETANIAE habent ab oriente\nNumidiam, a septentrione mare Nostrum, ab occasu\nflumen Maluam, a meridie montem Astrixim, qui diuidit inter\nuiuam terram et harenas iacentes usque oceanum. in quibus\noberrant Gangines Aethiopes.\nTINGITANA MAVRETANIA ultima est Africae. haec habet ab\noriente flumen Maluam, a septentrione mare Nostrum usque\n\n\n\n\n\n\n\nad fretum Gaditanum quod inter Auenae et Calpes duo contraria\nsibi promunturia coartatur, ab occidente Athlantem\nmontem et oceanum Athlanticum, sub Africo Hesperium montem,\na meridie gentes Autololum, quas nunc Galaules uocant,\nusque ad oceanum Hesperium contingentes.\nHic est uniuersae terminus Africae. Nunc insularum, quae\nin Nostro mari sunt, loca nomina et spatia dimetiar.\nINSVLA CYPROS ab oriente mari Syrio, quem Issicum sinum\nuocant, ab occidente mari Pamphylico, a septentrione Aulone\nCilicio, a meridie Syriae et Phoenices pelago cingitur. cuius\n\n\n\n\n\n\n\n\n\nspatium . in longo tenet milia passuum CLXXV, in lato milia\npassuum CXXV.\nINSVLA CRETA finitur ab oriente Carpathio mari, ab occasu\net septentrione mari Cretico, a meridie mari Libyco, quod et\nHadriaticum uocant. habet in longo milia passuum CLXXII,\nin lato L.\nINSVLAE CYCLADES, quarum est ab oriente prima Rhodos,\na septentrione Tenedos, a meridie Carpathos, ab occasu Cythera,\nab oriente finiuntur litoribus Asiae, ab occidente mari Icario,\na septentrione mari Aegaeo, a meridie mari Carpathio. sunt\nautem omnes Cyclades numero LIIII. hae tenent a\n\n\n\n\n\n\n\nseptentrione in meridiem milia passuum D, ab oriente in occasum\nmilia cc.\nSICILIA insula. tria habet promunturia, unum quod dicitur\nPeiorum et aspicit ad aquilonem, cui Messana ciuitas proxima\nest; secundum quod dicitur Pachynum, sub quo ciuitas Syracusana,\nrespicit ad euronotum; tertium quod appellatur Lilybaeum,\nubi et ciuitas eiusdem nominis sita est, dirigitur in\noccasum.\nhaec habet a Peloro in Pachynum milia passuum\nCLVIIII, a Pachyno in Lilybaeum CLXXXVII. haec ab oriente\ncingitur mari Hadriatico, a meridie mari Africo quod est\ncontra Subuentanos et Syrtes minores, ab occidente et septentrione\nhabet mare Tyrrhenum, a borea usque subsolanum\n\n\n\n\n\n\n\nfretum Hadriaticum quod diuidit Tauromenitanos Siciliae et\nBruttios Italiae.\nSARDINTA ET CORSICA insulae paruo fretu hoc est milium\nxx diuiduntur. ex quibus Sardinia habet a meridie contra\nNumidiam Caralitanos, contra Corsicam insulam hoc est septentrionem\nuersus habet Vlbienses.\ncuius in longo spatium\ntenet milia passuum CCXXX, in lato milia LXXX. haec habet\nab oriente et borea Tyrrhenicum mare quod spectat ad portum\nurbis Romae, ab occasu mare Sardum, ab Africo insulas\nBaleares longe positas, a meridie Numidicum sinum, a septentrione\nut dixi Corsicam.\nCORSICA INSVLA. multis promunturiis angulosa est. haec\nhabet ab oriente Tyrrhenicum mare et portum Vrbis, a meridie\nSardiniam, ab occasu insulas Baleares, a circio et septentrione\nLigusticum sinum. tenet autem in longo milia passuum CLX,\nin lato milia xxvi.\nINSVLAE BALEARES duae sunt, maior et minor, quibus insunt\nbina oppida, maior Tarraconam Hispaniae ciuitatem, minor\nBarcilonam septentrionem uersus contra se habent. maiori\nsubiacet insula Ebusos. deinde ab oriente Sardiniam, ab aquilone\n\n\n\n\n\n\n\nmare Gallicum, a meridie et Africo Mauretanicum pelagus.\nab occasu Hibericum pelagus spectant.\nHae sunt insulae ab Hellesponto usque ad oceanum per\ntotum Magnum pelagus constitutae, quae et cultu et memoria\nmagis celebres habentur.\nPercensui breuiter ut potui prouincias et insulas orbis uniuersi.\nnunc locales gentium singularum miserias, sicut ab\ninitio incessabiliter exstiterunt et qualiter quibusque exortae\nsunt, in quantum suffecero proferam.\nCum post fabricam ornatumque mundi huius homo, quem\nrectum atque inmaculatum fecerat Deus, ac perinde humanum\ngenus libidinibus deprauatum peccatis obsorduisset,\n\n\n\n\n\n\n\n\n\ncontinuo iniustam licentiam iusta punitio consecuta est.\nsententiam\ncreatoris Dei et iudicis peccanti homini ac terrae\npropter hominem destinatam semperque dum homines terram\nhabitauerint duraturam omnes inuiti licet aut probamus negando\nant confitendo toleramus, obstinatisque mentibus testis sibi infirmitas\nsua inurit, quibus fideliter scriptura non suaserit.\ndeinde refuso in omnem terram mari inmissoque diluuio, cum\ntoto orbe contecto unum spatium caeli esset ac pelagi, deletum\nfuisse uniuersum humanum genus, paucis in arca fidei suae\nmerito ad substituendam originem reseruatis, euidentissime\nueracissimi scriptores docent.\nfuisse tamen etiam illi contestati\nsunt, qui praeterita quidem tempora ipsumque auctorem temporum\nnescientes, tamen ex indicio et coniectura lapidum, quos\nin remotis montibus conchis et ostreis scabros, saepe etiam\ncauatos aquis uisere solemus, coniciendo didicerunt.\net\n\n\n\n\n\n\n\n\n\nquamuis huiusmodi adhuc et relatu digna et fide certa proferri a\nnobis queant, tamen haec ueluti principalia duo de praeuaricatione\nprimi hominis et condemnatione generationis uitaeque\neius ac deinde de perditione totius generis humani dicta sufficiant,\ntantum ut, si qua gentiles historici de nostris aliquo\nordine contigerunt, haec plenius cum ceteris ipso quo incurrerint\nordine proferantur.\nAnno ante urbem conditam MCCC Ninus rex Assyriorum\nprimus ut ipsi uolunt propagandae dominationis libidine arma\nforas extulit cruentamque uitam quinquaginta annis per totam\nAsiam bellis egit;\na meridie atque a Rubro mari surgens, sub\nultimo septentrione Euxinum pontum uastando perdomuit,\nScythicamque barbariem, adhuc tunc inbellem et innocentem,\ntorpentem excitare saeuitiam, uires suas nosse, et non lacte\n\n\n\n\n\n\n\n\n\niam pecudum sed sanguinem hominum bibere, ad postremum\nuincere dum uincitur edocuit.\nnouissime Zoroastrem Bactrianorum\nregem eundemque magicae ut ferunt artis repertorem\npugna oppressum interfecit. post ipse, dum deficientem a se\noppugnat urbem, sagitta ictus interiit.\nhuic mortuo Samiramis\nuxor successit, uirum animo, habitu filium gerens, auidosque\niam usu sanguinis populos, per duos et quadraginta annos\ncaedibus gentium exercuit.\nnon contenta terminis mulier, quos\na uiro suo tunc solo bellatore in quinquaginta annis adquisitos\nsusceperat, Aethiopiam bello pressam, sanguine interlitam,\nimperio adiecit. Indis quoque bellum intulit, quo praeter illam\net Alexandrum Magnum nullus intrauit.\nquod eo tempore\nideo crudelius grauiusque erat quam nunc est, persequi et\ntrucidare populos in pace uiuentes, quia tunc apud illos nec\nforis erant ulla incendia bellorum, nec domi tanta exercitia\n\n\n\n\n\n\n\ncupiditatum.\nhaec, libidine ardens, sanguinem sitiens, inter\nincessabilia et stupra et homicidia, cum omnes quos regie\narcessitos, meretricie habitos, concubitu oblectasset occideret,\ntandem filio flagitiose concepto impie exposito inceste cognito\npriuatam ignominiam publico scelere obtexit.\npraecepit enim,\nut inter parentes ac filios nulla delata reuerentia naturae de\nconiugiis adpetendis ut cuique libitum esset liberum fieret.\nAnno ante urbem conditam MCLX confinem Arabiae regionem\nquae tunc Pentapolis uocabatur arsisse penitus igne caelesti\ninter alios etiam Cornelius Tacitus refert, qui sic ait:\nHaud\nprocul inde campi, quos ferunt olim uberes magnisque\nurbibus habitatos fulminum iactu arsisse;\n\n\n\n\n\n\n\n\n\nsed manere uestigia, terramque ipsam, specie solidam,\nuim frugiferam perdidisse.\net cum hoc loco\nnihil de incensis propter peccata hominum ciuitatibus quasi\nignarus expresserit, paulo post uelut oblitus consilii subicit et\ndicit:\nEgo sicut inclitas quondam urbes igne caelesti\nflagrasse concesserim, ita halitu lacus infici\nterram et corrumpi reor.\nquo dicto inuitus licet de exustis\nurbibus, quae procul dubio peccatorum noxa conflagrauerunt,\net scisse se et concessisse confessus palam prodidit\nnon sibi cognitionis fidem defuisse sed exprimendae fidei uoluntatem.\nquod nunc a me plenius proferetur.\nIn confinio Arabiae et Palaestinae, qua dimissi altrinsecus\nmontes subiectis campis excipiuntur, quinque ciuitates fuere\n\n\n\n\n\n\n\nSodoma Gomorra Adama Seboim et Segor.\nsed Segor ex his\nparua, illae amplae et magnae, quippe quibus et soli fecunditas\nsuberat et Iordanes fluuius, per plana diffusus ac peropportune\ndiuisus, augmentis ubertatis inpendebatur.\nhuic uniuersae\nregioni, bonis male utenti, abundantia rerum causa\nmalorum fuit. ex abundantia enim luxuria, ex luxuria foedae\nlibidines adoleuere, adeo ut masculi in masculos operantes\nturpitudinem ne consideratis quidem locis condicionibus aetatibusque\nproruerent.\nitaque iratus Deus pluit super hanc terram\nignem et sulphur totamque regionem cum populis atque urbibus\nexustam, testem iudicii sui futuram, aeterna perditione\ndamnauit,\nut nunc quoque adpareat quidem forma regionis\nsed inueniatur regio cineris, mediamque conuallem, quam Iordanes\ninrigauerat, nunc mare superfusum tegat.\ntantumque\n\n\n\n\n\n\n\nde rebus ut putatur paruis diuinae indignationis accensum est,\nut propter hoc, quod illi, male utentes bonis, fructus misericordiarum\nnutrimenta libidinum fecerant, terra quoque ipsa,\nquae has habuerat ciuitates, primum exusta ignibus, post\noppressa aquis, in aeternam damnationem communi periret\nadspectui.\nItaque nunc si placet hi, qui in Christum, quem nos iudicem\nsaeculorum ostendimus, quantum in ipsis est sputa coniciunt,\ninter Sodomam et Romam discernant causas et conferant poenas;\nquae a me uel maxime ob hoc retractandae non sunt,\nquia omnibus notae sunt.\net tamen quam libenter sententias\neorum acciperem, si illi fideliter ita ut sentiunt faterentur.\nquamquam quia de temporibus Christianis rari et hoc in angulis\nmurmurent, non usque adeo moleste accipiendum putem,\ncum totius populi Romani consona uoce parique iudicio sensus\nac sermo sit cognitus.\nadeo autem paruo quodam et leui motu\nhaesitasse erga se parumper consuetudinem uoluptatum indubitatissime\ncontestatus est, ut libere conclamaret, Si\n\n\n\n\n\n\n\n\n\nreciperet circum, nihil esse sibi factum, hoc est, nihil\negisse Romae Gothorum enses, si concedatur Romanis spectare\ncircenses.\nnisi forte, ut se habet apud plerosque hoc praecipue\ntempore qui ex longa requie uel paruam obortam sollicitudinem\nintolerabilem laborem putant, hasce clementissimas\nadmonitiones quibus omnes aliquando perstringimur aliorum\npunitionibus auditis lectisque praeponunt.\nquos saltem de hoc\nipso exitu Sodomorum et Gomorraeorum moneo, ut discere\natque intellegere queant, qualiter Deus peccatores punierit,\nqualiter punire possit, qualiter puniturus sit.\nAnno ante urbem conditam MLXX Telchises et Caryathii\nperuicax proelium aduersus Foroneum, regem Argiuorum, et\nParrhasios ancipiti spe sine fructu uictoriae gesserunt.\nidemque Telchises post paululum bello uicti, patria profugi ignarique\nrerum, credentes quia se penitus a congressu totius humanae\nhabitationis abstraherent, Rhodum insulam quae Offiussa\nantea uocabatur quasi tuta possessione ceperunt.\nAnno ante urbem conditam MXL in Achaia saeuum diluuium\nuastatione plurima totius paene prouinciae fuit. quod\nquia Ogygii, qui tunc Eleusinae conditor et rex erat, temporibus\neffusum est, nomen loco ac tempori dedit.\nAnno ante urbem conditam MVIII fuisse apud Aegyptum\n\n\n\n\n\n\n\n\n\n\n\n\n\nprimum insolitam fastidiendamque ubertatem deinde iugem\natque intolerabilem famem, cui Ioseph uir iustus et sapiens\ndiuina prouisione subuenerit, Pompeius historicus eiusque breuiator\nIustinus docet, qui inter cetera.\nsic ait: Minimus\naetate inter fratres Ioseph fuit; cuius excellens ingenium\nfratres ueriti, interceptum peregrinis mercatoribus\nuendiderunt.\na quibus deportatus in Aegyptum,\ncum magicas ibi artes sollerti ingenio\npercepisset, breui ipsi regi percarus fuit. nam et\nprodigiorum sagacissimus erat et somniorum primus\nintellegentiam condidit, nihilque diuini iuris\nhumanique ei incognitum uidebatur:\nadeo ut etiam\nagrorum sterilitatem futuram ante multos annos\nprospiciens fruges congregasset: tantaque experimenta\neius fuerunt, ut non ab homine, sed a Deo\nresponsa uiderentur.\nfilius Ioseph Moyses fuit,\nquem praeter paternae scientiae hereditatem etiam\nformae pulchritudo commendabat. Sed Aegyptii\ncum scabiem et uitiliginem paterentur, responso\nmoniti eum cum aegris, ne pestis ad plures serperet,\nterminis Aegypti pellunt.\nhaec Iustinus.\n\nsed quoniam\n\n\n\n\n\n\n\nhaec idem Moyses, quem isti sapientem scientemque fuisse\nadtestantur, plenius ueriusque tamquam per se suosque gesta\nconscripsit, primum fide eius atque auctoritate quam etiam\nisti probant horum ignorantia supplenda,\ndehinc sacerdotum\nAegyptiorum fallax malitia confutanda est, qui uel astu, quod\nmanifestius est, euidentem iram misericordiamque ueri Dei\nmemoriae subtrahere conati sunt, particulatim expositione confusa,\nne in contumeliam idolorum suorum eum colendum merito\nostenderent, cuius consilio adnuntiata haec mala et auxilio\neuitata docuissent; uel forte, ut indulgentius accipiamus, obliti\nsunt.\nillius enim nostri Ioseph, qui fuit ueri Dei seruus et\npro creatura domini sui pie intenteque sollicitus, prouisione\nipsi abundabant frugibus quasi sacerdotes; sed, quia falsi sacerdotes\nerant, cum ceteris esurientibus non dolebant. enimuero\ncui placet, obliuiscitur: cui dolet, meminit.\nquamquam huius\ntemporis argumentum historiis fastisque reticentibus ipsa sibi\n\n\n\n\n\n\n\n\n\nterra Aegypti testis pronuntiat: quae tunc redacta in potestatem\nregiam restitutaque cultoribus suis, ex omni fructu suo\nusque ad nunc quintae partis incessabile uectigal exsoluit.\nfuit\nitaque haec fames magna sub rege Aegyptiorum Diopolita, cui\nnomen erat Amosis, quo tempore Baleus Assyrios, Argiuos\nApis regebat.\nfuerunt autem ante annos famis septem praecedentes\nalii septem ubertatis anni. quorum affluentiam tanto\nneglegentius perituram quanto uberius natam Ioseph noster\nsollertia sua collegit et condidit totamque Aegyptum conseruauit.\nadquisiuit uniuersam Pharaoni pecuniam et Deo gloriam,\nreddens dispensatione iustissima cui uectigal, uectigal, cui\nhonorem, honorem, omniumque pecora terras censusque collegit;\nipsos autem, qui semet cum terris suis accipiendae stipis\ntaxatione uendiderant, statuta quintae partis pactione laxauit.\nhunc Ioseph, quem constituit Deus Aegyptiis conseruatae\nsalutis auctorem, quis credat ita in breui eorum excidisse\n\n\n\n\n\n\n\nmemoriae, ut filios eius atque uniuersam cognationem paulo\npost seruitio addixerint, laboribus adfecerint, internecionibus\nprofligarint?\nQuamobrem non est mirandum, si nunc quoque\naliqui reperiuntur, qui cum a ceruicibus suis inpendentem gladium\npraetento Christiano nomine auerterint, ipsum nomen\nChristi, quo solo salui sunt, aut dissimulent aut infament\ngrauarique se eorum temporibus. adserant, quorum meritis\nliberantur.\nAnno DCCCX ante urbem conditam Amphictyon Athenis tertius\na Cecrope regnauit. cuius temporibus aquarum inluuies\nmaiorem partem populorum Thessaliae absumpsit paucis per\nrefugia montium liberatis, maxime in monte Parnaso, in cuius\ncircuitu Deucalion tunc regno potiebatur,\nqui tunc ad se\n\n\n\n\n\n\n\n\n\n\n\nratibus confugientes susceptos per gemina Parnasi iuga fouit\naluitque; a quo propterea genus hominum reparatum ferunt.\ntunc etiam in Aethiopia pestes plurimas dirosque morbos\npaene usque ad desolationem exaestuauisse Plato testis est.\net ne forte diuisa tempora esse credantur irae Dei furorisque\nbellici, ea tempestate subactam Indiam Liber pater sanguine\nmadefecit, caedibus oppleuit, libidinibus polluit, gentem utique\nnulli umquam hominum obnoxiam, uernacula tantum quiete\ncontentam.\nAnno autem ante Vrbem conditam DCCCV infanda Aegyptiis\nmala atque intolerabiles plagas incubuisse Pompeius Corneliusque\ntestantur: qui quidem, cum haec ambo de Iudaeis referenda\nproponant, aliquantulum me pro sui diuersitate mouerunt.\nait enim Pompeius siue Iustinus hoc modo: Aegyptii cum\nscabiem ac uitiliginem paterentur, responso moniti\n\n\n\n\n\n\n\nMoysen cum aegris, ne pestis ad plures serperet,\nterminis Aegypti pellunt. dux igitur exulum factus\nsacra. Aegyptiorum furto abstulit; quae armis\nrepetentes Aegyptii domum redire tempestatibus\nconpulsi sunt.\nat uero Cornelius de eadem re sic ait:\nPlurimi auctores consentiunt orta per Aegyptum\ntabe, quae corpora foedaret, regem Bocchorim adito\nHammonis oraculo remedium petentem purgare\nregnum et id genus hominum ut inuisum deis alias\nin terras auehere iussum.\nsic conquisitum collectumque\nuulgus postquam uastis locis relictum sit,\nceteris per lacrimas torpentibus Moysen, unum\nexulum, monuisse, ne quam deorum hominumue\nopem exspectarent sed sibimet duci caelesti crederent,\nprimo cuius auxilio praesentes miserias\npepulissent.\nItaque Cornelius dicit, quod ipsis Aegyptiis\ncogentibus Iudaei in deserta propulsi sint, et postea subiungit\nincaute, quia ope Moysi ducis in Aegypto miserias propulissent.\n\n\n\n\n\nquare ostenditur quaedam quae per Moysen strenue acta sunt\nfuisse celata.\nitem Iustinus adserit pulsum aeque cum populo\nMoysen sacra Aegyptiorum fuisse furatum, quae Aegyptios\narmis recipere molientes, coactos tempestatibus ac repulsos,\ndomum redisse. et hic aliquid amplius etsi non totum prodidit\nquod ille celauit.\nquapropter, quia Moysi magno illi duci\ntestimonium ambo dixerunt, ab ipso sicut per eum et gesta\net dicta sunt proferantur.\nCum populum Dei hoc est genus Ioseph Aegyptii, cuius\nope salui erant, seruitio oppressum labore cruciarent, insuper\netiam ad necandam subolem suam crudeli imperio cogerent,\ndimitti Deus populum suum liberum ad seruiendum sibi per\nMoysen nuntium iubet;\ncontemptusque durissimis contumaces\nsuppliciis agit: qui decem plagis onerati ac protriti, tandem\nquos dimittere noluerant, etiam festinare coegerunt.\nPOST\naquas in sanguinem uersas ardentibus siti grauiora adferentes\npoenarum remedia quam poenas, POST horridos ranarum squalores\n\n\n\n\n\n\n\n\nper omnia munda inmundaque reptantes, POST ignitas\nsciniphes et nusquam, toto aere uibrante, uitabiles,\nPOST muscas\ncaninas etiam per interiora membrorum horridis motibus cursitantes\nacerbeque inferentes tam grauia tormenta quam turpia,\nPOST omnium pecorum et iumentorum repentinam ruinam\nstragemque generalem, POST uesicas efferuescentes ulceraque\nmanantia et, ut ipsi dicere maluerunt, scabiem ac uitiliginem\ntotis corporibus erumpentem,\nPOST grandinem cum igne permixtam,\npassim homines armenta atque arbores proterentem,\nPOST lucustarum nubes, exhaustis omnibus ipsas quoque radices\nseminum persequentes. POST tenebras imaginibus diras.\ncrassitudine\npalpabiles, diuturnitate ferales, postremo POST uniformem\nin tota Aegypto primitiuae subolis necem paremque per uniuersos\norbitatum tempestatem â€” qui iubenti Deo non cesserant\ncessere punienti, sed mox pessima paenitentia dimissos persequi\nausi, ultima nefandae peruicaciae expendere supplicia.\nnam\n\n\n\n\n\n\n\nrex eorum uniuersum Aegypti exercitum curribus atque equitibus\ninstructum in circumerrantes egit, cuius numerum hoc\nsolo uel maxime argumento conicere possumus, quod eum\nsescenta milia uirorum timuerunt atque fugerunt.\nsed protector\ndepressorum et ultor contumacium Deus diuisit subito Rubrum\nmare ac dilatatis utrimque marginibus rigentium undarum in\nmontis faciem latera erecta suspendit, ut inoffensi spe limitis\nprouocati, pii uiam desperatae salutis, impii foueam insperatae\nmortis intrarent.\nitaque Hebraeis tuto per sicca gradientibus,\nrefusis a tergo aquarum adstantium molibus, obruta est et\ninterfecta cum rege suo uniuersa Aegypti multitudo, totaque\nprouincia plagis ante cruciata hac postrema interfectione\nuacuata est.\nexstant etiam nunc certissima horum monumenta\ngestorum. nam tractus curruum rotarumque orbitae non solum\nin litore sed etiam in profundo, quousque uisus admittitur,\nperuidentur et, si forte ad tempus uel casu uel curiositate\nturbantur, continuo diuinitus in pristinam faciem uentis fluctibusque\nreparantur:\nut, quisque non docetur timorem Dei\n\n\n\n\n\n\n\n\n\npropalatae religionis studio, ira eius transactae ultionis terreatur\nexemplo.\nhis etiam temporibus adeo iugis et grauis aestus\nincanduit, ut sol per deuia transuectus uniuersum orbem non\ncalore affecisse sed igne torruisse dicatur, inpressumque feruorem\net Aethiops plus solitum et insolitum Scytha non\ntulerit; ex quo etiam quidam dum non concedunt Deo ineffabilem\npotentiam suam, inanes ratiunculas conquirentes ridiculam\nPhaethontis fabulam texuerunt.\nItem anno ante Vrbem conditam DCCLXXV inter Danai\natque Aegypti fratrum filios quinquaginta parricidia una nocte\ncommissa sunt. ipse deinde tantorum scelerum fabricator\nDanaus regno, quod tot flagitiis adquisiuerat, pulsus Argos\nconcessit, ibique indigne persuasis in facinus Argiluis Sthenelan\nqui eum profugum egentemque exceperat regno expulit\n\n\n\n\n\n\n\natque ipse regnauit.\nBusiridis in Aegypto cruentissimi tyranni\ncrudelis hospitalitas et crudelior religio tunc fuit; qui innocentum\nhospitum sanguinem diis scelerum suorum participibus\npropinabat: quod exsecrabile sine dubio hominibus uiderim an\nipsis etiam diis exsecrabile uideretur.\ntunc etiam Terei Procnae\net Philomelae incesto parricidium adiunctum atque exsecrabilius\nutroque conuiuium per infandos cibos additum, cum\npropter sororis pudicitiam ereptam praecisamque linguam filium\nparuulum mater occidit, pater comedit.\nisdem temporibus\nPerseus a Graecia in Asiam transuectus est, ibi barbaras\ngentes graui diuturnoque bello domuit et nouissime uictor\nnomen subiectae genti dedit: namque a Perseo Persae sunt\nuocitati.\nAt ego nunc cogor fateri, me prospiciendi finis commodo\nde tanta malorum saeculi circumstantia praeterire plurima,\n\n\n\n\n\n\n\n\ncuncta breuiare. nequaquam enim tam densam aliquando siluam\npraetergredi possem, nisi etiam crebris interdum saltibus\nsubuolarem.\nnam cum regnum Assyriorum per MCLX annos\nusque ad Sardanapallum per quinquaginta propemodum reges\nactum sit et numquam paene uel inferendis uel excipiendis\nusque ad id tempus bellis quieuerit, quis finis reperietur, si\nea commemorare numerando, ut non dicam describendo, conemur\n?\npraesertim cum et Graecorum praetereunda non sint et\nRomanorum uel maxime recensenda sint. nec mihi nunc\nenumerare opus est Tantali et Pelopis facta turpia, fabulas\nturpiores.\nquorum Tantalus rex Frygiorum Ganymedem, Troi\nDardaniorum regis filium, cum flagitiosissime rapuisset, maiore\nconserti certaminis foeditate detinuit, sicut Fanocles poeta\nconfirmat, qui maximum bellum excitatum ob hoc fuisse commemorat:\nsine quia hunc ipsum Tantalum utpote adseculam\ndeorum uideri uult raptum puerum ad libidinem Iouis familiari\n\n\n\n\n\n\n\nlenocinio praeparasse, qui ipsum quoque filium Pelopem epulis\neius non dubitaret inpendere.\ntaedet etiam ipsius Pelopis\ncontra Dardanum atque Troianos quamlibet magna referre\ncertamina: quae quia in fabulis celebrari solita sunt, neglegentius\naudiuntur.\nilla quoque praetereo, quae de Perseo\nCadmo Thebanis Spartanisque per inextricabiles alternantium\nmalorum recursus Palefato scribente referuntur.\ntaceo flagitia\nLemniadum, praetermitto Pandionis Atheniensium regis flebilem\nfugam, Atrei et Thyestis odia stupra et parricidia caelo\nquoque inuisa dissimulo.\nomitto Oedipum interfectorem patris,\nmatris maritum, filiorum fratrem, uitricum suum. sileri malo\nEteoclen atque Polynicen mutuis laborasse concursibus, ne\nquis eorum parricida non esset.\nnolo meminisse Medeae, amore\nsaeuo sauciae et pignorum paruulorum caede gaudentis, et\n\n\n\n\n\n\n\nquidquid illis temporibus perpetratum: conici datur, qualiter\nhomines sustinuerint quod etiam astra fugisse dicuntur.\nAnno ante Vrbem conditam DLX atrocissimum inter Cretenses\natque Athenienses certamen fuit, ubi populis utrimque infeliciter\nprofligatis cruentiorem uictoriam Cretenses exercuerunt;\nqui nobilium Atheniensium filios Minotauro, utrum fero homini\nan humanae bestiae aptius dicam nescio, deuorandos crudeliter\naddicebant atque informe prodigium effossis Graeciae luminibus\nsaginabant.\nisdem diebus Lapithae et Thessali famosis\nnimium certauere conflictibus.\nsed Thessalos Palefatus in libro\nprimo Incredibilium prodit ipsos a Lapithis creditos dictosque\nfuisse Centauros eo, quod discurrentes in bello equites ueluti\nunum corpus equorum et hominum uiderentur.\nAnno ante Vrbem conditam CCCCLXXX Vesozes rex Aegypti\n\n\n\n\n\n\n\n\n\nmeridiem et septentrionem, diuisas paene toto caelo ac pelago\nplagas, aut miscere bello aut regno iungere studens, Scythis\nbellum primus indixit missis prius legatis, qui hostibus parendi\nleges dicerent.\nad quae Scythae legatis respondent, stolide\nopulentissimum regem aduersus inopes sumpsisse bellum, quod\ntimendum ipsi magis uersa uice fuerit propter incertos belli\neuentus nulla praemia et damna manifesta. porro sibi non\nexspectandum, dum ad se ueniatur, sed ultro praedae obuiam\nituros.\nnec mora, nam dicta factis insequuntur. primum ipsum\nVesozen territum refugere in regnum cogunt, destitutum uero\nexercitum inuadunt omnemque belli apparatum capessunt,\nuniuersam quoque Aegyptum populauissent, ni paludibus inpediti\nrepellerentur.\ninde continuo reuersi perdomitam infinitis\ncaedibus Asiam uectigalem fecere; ubi per XV annos sine pace\ninmorati tandem uxorum flagitatione reuocantur denuntiantium,\nni redeant subolem se a finitimis quaesituras.\nMedio autem tempore apud Scythas duo regii iuuenes Plynos\net Scolopetius. per factionem optimatium domo pulsi, ingentem\niuuentutem secum traxere et in Cappadociae Ponticae ora\niuxta amnem Thermodontem consederunt campis Themisoyriis\nsibi subiectis; ubi diu proxima quaeque populati conspiratione\nfinitimorum per insidias trucidantur.\nhorum uxores exilio ac\nuiduitate permotae arma sumunt et, ut omnibus par ex simili\ncondicione animus fieret, uiros qui superfuerant interficiunt\natque accensae in hostem sanguine suo ultionem caesorum\nconiugum finitimorum excidio consequuntur.\ntunc pace armis\nquaesita externos concubitus ineunt, editos mares mox enecant,\nfeminas studiose nutriunt inustis infantium dexterioribus mammillis,\n\n\n\n\n\n\n\n\n\n\n\n\n\nne sagittarum iactus impedirentur; unde Amazones\ndictae.\nharum duae fuere reginae, Marpesia et Lampeto, quae\nagmine diuiso in duas partes uicissim curam belli et domus\ncustodiam sortiebantur.\nigitur cum Europam maxima e parte\ndomuissent, Asiae uero aliquantis ciuitatibus captis, ipsae autem\nEphesum aliasque urbes condidissent, praecipuam exercitus sui\npartem onustam opulentissima praeda domum reuocant, reliquae\nad tuendum Asiae imperium relictae cum Marpesia regina\nconcursu hostium trucidantur.\nhuius locum Sinope filia\ncapessit, quae singularem uirtutis gloriam perpetua uirginitate\ncumulauit.\nhac fama excitas gentes tanta admiratio\net formido inuaserat, ut Hercules quoque cum iussus fuisset\na domino suo exhibere arma reginae quasi ad ineuitabile periculum\ndestinatus, uniuersam Graeciae lectam ac nobilem\n\n\n\n\n\n\n\n\n\niuuentutem contraxerit, nouem longas naues praepararit, nec\ntamen contentus examine uirium ex inprouiso adgredi et insperatas\ncircumuenire maluerit.\nduae tunc sorores regno praeerant,\nAntiope et Orithyia. Hercules mari aduectus incautas\ninermesque et pacis incuria desides oppressit. inter caesas\ncaptasque complurimas duae sorores Antiopae, Melanippe ab\nHercule, Hippolyte a Theseo retentae.\nsed Theseus Hippolyten\nmatrimonio adsciuit, Hercules Melanippen sorori reddidit\net arma reginae pretio redemptionis accepit.\npost\nOrithyiam Penthesilea regno potita est, cuius Troiano bello\nclarissima inter uiros documenta uirtutis accepimus.\nPro dolor, pudet erroris humani. mulieres patria profugae\nEuropam atque Asiam id est plurimas fortissimasque mundi\npartes intrauerunt peruagatae sunt deleuerunt, centum paene\n\n\n\n\n\n\n\n\n\n\n\nannis euertendo urbes plurimas atque alias constituendo tenuerunt:\nnec tamen miseriae hominum pressura temporum deputata\nest.\nmodo autem Getae illi qui et nunc Gothi, quos\nAlexander euitandos pronuntiauit, Pyrrhus exhorruit, Caesar\netiam declinauit, relictis uacuefactisque sedibus suis ac totis\nuiribus toti Romanas ingressi prouincias simulque ad terrorem\ndiu ostentati societatem Romani foederis precibus sperant,\nquam armis uindicare potuissent;\nexiguae habitationis sedem\nnon ex sua electione sed ex nostro iudicio rogant, quibus subiecta\net patente uniuersa terra praesumere, quam esset libitum,\nliberum fuit; semet ipsos ad tuitionem Romani regni offerunt,\nquos solos inuicta regna timuerunt.\net tamen caeca gentilitas\ncum haec Romana uirtute gesta non uideat, fide Romanorum\ninpetrata non credit nec adquiescit, cum intellegat, confiteri,\nbeneficio Christianae religionis - quae cognatam per\nomnes populos fidem iungit - eius uiros sine proelio sibi esse\n\n\n\n\n\n\n\n\n\nsubiectos, quorum feminae maiorem terrarum partem inmensis\ncaedibus deleuerunt\nAt uero ante Vrbem conditam CCCCXXX anno raptus\nHelenae, coniuratio Graecorum et concursus mille nauium,\ndehinc decennis obsidio ac postremo famosum Troiae excidium\npraedicatur.\nin quo bello per decem annos cruentissime gesto\nquas nationes quantosque populos idem turbo inuoluerit atque\nadflixerit, Homerus poeta in primis clarus luculentissimo carmine\npalam fecit, nec per ordinem nunc retexere nostrum est,\nquia et operi longum et omnibus notum uidetur.\nuerumtamen\nqui diuturnitatem illius obsidionis, euersionis atrocitatem caedem\ncaptiuitatemque didicerunt, uideant, si recte isto qualiscumque\nest praesentis temporis statu offenduntur quos hostes\nocculta misericordia Dei cum per omnes terras instructis copiis\nbello persequi possint, pacis gratia praetentis obsidibus\nper omnia maria sequuntur; et, ne forte haec quietis amore\nfacere credantur, se ipsos ac pericula sua pro Romanorum. pace\naduersum alias gentes offerunt.\nPaucis praeterea annis interuenientibus, Aeneae Troia profugi\naduentus in Italiam quae arma commouerit, qualia per\ntriennium bella exciuerit, quantos populos inplicuerit odio\nexcidioque adflixerit, ludi litterarii disciplina nostrae quoque\nmemoriae inustum est.\nhorum praeterea temporum medio\ninteriacent exilia naufragiaque Graecorum, Peloponnensium\nclades Codro moriente fractorum, ignoti Thraces noua in bella\nsurgentes, et generalis tunc per totam Asiam Graeciamque\ncommotio.\nAnno ante Vrbem conditam LXIIII nouissimus apud Assyrios\nregnauit Sardanapallus, uir muliere corruptior: qui inter\nscortorum greges feminae habitu purpuram colo tractans a\npraefecto suo Arbato, qui tunc Medis praeerat, uisus atque\nexsecrationi habitus, mox etiam excitis Medorum populis ad\n\n\n\n\n\n\n\n\n\nbellum prouocatus et uictus ardenti pyrae se iniecit. exin\nregnum Assyriorum in Medos concessit.\ndeinde multis proeliis\nundique scatescentibus, quae per ordinem disserere nequaquam\naptum uidetur, per uarios prouentus ad Scythas Chaldaeosque\net rursus ad Medos parili uia rediit.\nin qua breuitate pensandum\nest: quantae ruinae cladesque gentium fuere, quanta bella\nfluxerunt ubi totiens tot et talia regna mutata sunt.\npost haec\nMedis Fraortes imperitauit, qui creberrimis Assyriorum Persarumque\nbellis XXII regni sui annos consumpsit.\npost hunc\nDiocles regnauit, uir armis experientissimus semperque bellis\nimmoratus; qui auctum late imperium moriens Astyagi dedit.\nAstyages, uirili prole uacuus, Cyrum nepotem apud Persas\ngenitum habuit. sed Cyrus mox ut adoleuit congregata Persarum\nmanu auo certamen indixit.\nporro Astyages oblitus\nsceleris sui quod in Harpalum dudum admiserat, cum filium\neius unicum et paruulum interfecit epulandumque patri\n\n\n\n\n\n\n\nadposuit ac, ne quid infelicissimae orbitati felix ignorantia subtraheret,\ninfames epulas ostensis patri cum capite manibus in-\nproperauit â€” huius ergo facti immemor, ipsi Harpalo summam\nbelli committit, qui acceptum exercitum statim Cyro per proditionem\ntradit. quo conperto Astyages raptis secum copiis\nin Persas ipse proficiscitur acriusque certamen instaurat, proposito\nsuis, metu si quis e proelio cedere moliretur, ferro exciperetur.\nqua necessitate instanter Medis pugnantibus pulsa\niterum Persarum acies cum paulatim cederet, matres et uxores\neorum obuiam occurrunt, orant in proelium reuertantur; cunctantibus\nsublata ueste obscena corporis ostendunt quaerentes,\nnum in uteros matrum uel uxorum uellent refugere.\nquo facto\nerubescentes in proelium redeunt et facta inpressione quos fugiebant\nfugere conpellunt. ibi tunc Astyages capitur, cui Cyrus\nnil aliud quam regnum abstulit, eumque maximae Hyrcanorum\ngenti praeposuit. in Medos uero reuerti ipse noluit. is finis\n\n\n\n\n\n\n\n\nimperii Medorum. fuit.\nsed ciuitates, quae tributariae Medorum\nerant, a Cyro defecerunt: quae res Cyro multorum bellorum\ncausa et origo exstitit.\nEa tempestate Phalaris Siculus Agrigentinos arrepta tyrannide\npopulabatur.\nqui crudelis mente, commentis crudelior,\nomnia nefarie in innocentes agens, inuenit aliquando quem\niuste puniret iniustus.\nnam Perillus quidam aeris opifex adfectans\ntyranni amicitiam, aptum munus crudelitati illius ratus,\ntaurum aeneum fecit, cui fabre ianuam e latere conposuit,\nquae ad contrudendos damnatos receptui foret: ut cum inclusus\nibidem subiectis ignibus torreretur, sonum uocis extortae capacitas\nconcaui aeris augeret pulsuque ferali conpetens imagini\nmurmur emitteret, nefarioque spectaculo mugitus pecudis, non\n\n\n\n\n\n\n\n\n\n\n\nhominis gemitus uideretur.\nsed Phalaris, factum amplexus\nfactorem exsecratus, et ultioni materiam praebuit et crudelitati:\nnam ipsum opificem sua inuentione puniuit.\nFuerat etiam paulo superiore tempore apud Latinos rex\nAremulus, qui per annos XVIII flagitiis inpietatibusque crescens,\nad postremum diuino iudicio fulmine interceptus matura\nsupplicia inmatura aetate dissoluit.\nEligant nunc, si uidetur, Latini et Siculi, utrum in diebus\nAremuli et Phalaridis esse maluissent innocentum uitas poenis\nextorquentium, an his temporibus Christianis, cum imperatores\nRomani, ipsa in primis religione conpositi, post comminutas\nreipublicae bono tyrannides ne ipsorum quidem iniurias\nexigunt tyrannorum.\nAnno ante Vrbem conditam xxx Peloponnensium\n\n\n\n\n\n\n\n\n\nAtheniensiumque maximum bellum totis uiribus animisque commissum\nest: in quo mutuis caedibus ad hoc coacti sunt, ut uelut uicti\nse ab alterutro subtraherent bellumque desererent.\ntunc etiam\nAmazonum gentis et Cimmeriorum in Asiam repentinus incursus\nplurimam late diu uastationem stragemque edidit.\nAnno xx ante Vrbem conditam Lacedaemonii contra Messenios\npropter spretas uirgines suas in sollemni Messeniorum\nsacrificio, per annos uiginti indefesso furore bellantes, ruinae\nsuae totas Graeciae uires inplicuerunt.\nqui cum se magnis\nexsecrationibus deuouissent sacramentisque obstrinxissent domum\nnisi Messena expugnata numquam esse redituros, ac per decem\nannos longa fatigati obsidione nec tamen aliquem uincendi\nfructum adepti, porro autem et querellis uxorum super longa\nuiduitate et periculo sterilitatis contestantium permoti reuocarentur,\nconsultatione habita ueriti, ne intercepta spe subolis\nsibi magis hac perseuerantia quam Messeniis perditio nutriretur,\n\n\n\n\n\n\n\n\nselectos in exercitu eos qui post iusiurandum in supplementum\nmilitiae uenerant Spartam remittunt, quibus promiscuos omnium\nfeminarum concubitus permisere, infami satis nec tamen\nutili licentia.\nipsi autem proposito insistentes expugnant fraude\nMessenios, uictos seruitio premunt. at illi, diu cruentam dominationem\ninter uerbera et uincla perpessi, iugum excutiunt,\narma sumunt, bellum instaurant. Lacedaemonii Tyrreum,\nAtheniensem poetam, ducem proelio legunt.\nqui tribus conflictibus\nfusi, amissum exercitum uocata in libertatem seruorum\nmanu suppleuerunt.\nsed cum sic quoque desistendum certamine\npropter metum periculi arbitrarentur, Tyrrei poetae et\nducis conposito carmine et pro contione recitato rursus accensi\nmox in certamen ruunt; tanta autem ui animorum concursum\nest, ut raro umquam cruentius proelium exarserit; ad postremum\ntamen uictoria Lacedaemoniorum fuit. tertio Messenii\nreparauere certamen, nec Lacedaemoniis mora, multas in auxilium\n\n\n\n\n\n\ncopias utrimque duxerunt. Athenienses uero Lacedaemonios\nalibi intentos e diuerso adgredi parant.\nnec Lacedaemonii\nquieuere: nam ipsi in Messenios occupati Peloponnenses\ninmiserunt, qui Athenienses proelio exciperent. Athenienses\nautem, missa in Aegyptum parua classe inpares uiribus, nauali\ncongressu facile uincuntur. dehinc recepta classe, aucti etiam\nmilitum robore, uictores in proelium uocant.\nLacedaemonii\nquoque omissis Messeniis in Athenienses arma conuertunt. diu\nuariae et graues pugnae et anceps uictoriae status ac postremum\npendente euentu utrimque discessum est.\nSciendum tamen\nest maxime, ipsam esse Spartam quam et LacedaemonamLacedaemouam\nciuitatem, atque inde Lacedaemonios Spartanos dici.\nIgitur\ninde reuocati Lacedaemonii ad Messeniorum bellum, ne medium\ntempus otiosum Atheniensibus relinquerent, cum Thebanis\n\n\n\n\npaciscuntur, ut Boeotiorum imperium eis restituerent, quod\ntemporibus belli Persici amiserant, si illi Atheniensium bella\nsusciperent.\ntantus furor Spartanorum erat, ut duobus bellis\ninpliciti suscipere tertium non recusarent, dummodo inimicis\nsuis hostes adquirerent.\nAthenienses tanta bellorum tempestate\npermoti duo duces deligunt Periclen spectatae uirtutis uirum\net Sophoclen scriptorem tragoediarum: qui diuiso exercitu et\nSpartanorum fines late populati sunt et multas Asiae ciuitates\nAtheniensium imperio adiecerunt.\nhinc porro per annos quinquaginta\nincerta semper uictoria terra marique pugnatum est,\ndonec Spartani, et opibus inminutis et fide profligata, sociis\nquoque probro fuere.\nSed haec per tot aetatum uolumina incubuisse Graeciae parui\npenditur. nunc autem interpellari interdum uoluptates et impediri\nparumper libidines non sustinetur.\nquamquam inter illius\ntemporis homines atque istius hoc interest, quod illi aequo\nanimo haec intoleranda tolerabant, quia in his nati uel enutriti\n\n\n\n\n\n\n\nerant et meliora non nouerant: isti autem, perpetuo in uita\nsua tranquillitatum et deliciarum sereno adsuefacti, ad omne\nuel modicum obductae sollicitudinis nubilum commouentur.\natque utinam ipsum depulsorem huius uel modicae inquietudinis\nprecarentur, cuius munere hanc ignoratam aliis temporibus\niugitatem pacis habuerunt.\net quoniam spopondisse memini,\ncum ueluti articulis quibusdam dicendi ordinem definirem, dicturum\nme esse ab orbe condito usque ad Vrbem conditam,\nhuic uolumini quod ab orbe condito explicuimus finis hic sit,\nut ab Vrbe condita sequens libellus incipiat, qui contextiora\nillorum temporum mala, exercitatioribus quippe ad nequitiam\natque eruditioribus hominibus, continebit.\nNeminem iam esse hominum arbitror, quem latere possit,\nquia hominem in hoc mundo Deus fecerit. unde etiam peccante\nhomine mundus arguitur ac propter nostram intemperantiam\nconprimendam terra haec, in qua uiuimus, defectu ceterorum\nanimalium et sterilitate suorum fructuum castigatur.\nitaque\nsi creatura Dei, merito et dispensatio Dei sumus; quis enim\nmagis diligit, quam ille qui fecit? quis autem ordinatius regit,\nquam is qui et fecit et diligit? quis uero sapientius et fortius\nordinare et regere facta potest, quam qui et facienda prouidit\net prouisa perfecit?\nquapropter omnem potestatem a Deo esse\nomnemque ordinationem, et qui non legerunt sentiunt et qui\nlegerunt recognoscunt. quod si potestates a Deo sunt, quanto\n\n\n\n\n\n\n\n\n\n\n\nmagis regna, a quibus reliquae potestates progrediuntur;\nsi\nautem regna diuersa, quanto aequius regnum aliquod maximum,\ncui reliquorum regnorum potestas uniuersa subicitur, quale a\nprincipio Babylonium et deinde Macedonicum fuit, post etiam\nAfricanum atque in fine Romanum quod usque ad nunc manet,\neademque ineffabili ordinatione per quattuor mundi cardines\nquattuor regnorum principatus distinctis gradibus eminentes,\nut Babylonium regnum ab oriente, a meridie Carthaginiense,\na septentrione Macedonicum, ab occidente Romanum:\nquorum\ninter primum ac nouissimum, id est inter Babylonium et Romanum,\nquasi inter patrem senem ac filium paruum, Africanum\nac Macedonicum breuia et media, quasi tutor curatorque uenerunt\npotestate temporis non iure hereditatis admissi. quod\nutrum ita sit, apertissime expedire curabo.\nRex primus apud Assyrios, qui eminere ceteris potuit, Ninus\nfuit. occiso Nino Samiramis uxor eius, totius Asiae regina,\nBabylonam urbem instaurauit caputque regni Assyriis ut esset\ninstituit.\nregnum Assyriorum diu inconcussa potentia stetit;\nsed cum Arbatus, quem alii Arbacen uocant, praefectus Medorum\nidemque natione Medus, Sardanapallum regem suum apud\nBabylonam interfecisset, regni nomen et summam ad Medos\ntranstulit.\nita Nini et Babylonis regnum eo anno in Medos\nderiuatum est, quo anno apud Latinos Procas, Amuli et Numitoris\npater, auus autem Rheae Siluiae, quae mater Romuli\nfuit, regnare coepit.\nut autem omnia haec ineffabilibus mysteriis\net profundissimis Dei iudiciis disposita, non aut humanis\nuiribus aut incertis casibus accidisse perdoceam, omnes historiae\nantiquae a Nino incipiunt, omnes historiae Romanae a Proca\nexoriuntur.\ndeinde a primo anno imperii Nini usque quo\n\n\n\n\n\n\n\n\n\nBabylon a Samiramide instaurari coepta est, interueniunt anni\nLXIIII, et a primo anno Procae, cum regnare coepit, usque\nad conditionem Vrbis factam a Romulo intersunt aeque anni\nLXIIII. ita regnante Proca futurae Romae sementis iacta est,\netsi nondum germen apparet. eodem anno regni ipsius Procae\nBabylonis regnum defecit, etsi adhuc Babylon ipsa consistit.\ndiscedente autem Arbato in Medos, partem regni penes se\nretinuere Chaldaei, qui Babylonam sibi aduersum Medos uindicauerunt.\nita Babyloniae potestas apud Medos, proprietas apud\nChaldaeos fuit: Chaldaei autem propter antiquam regiae urbis\ndignitatem non illam suam, sed se illius uocare maluerunt.\nunde factum est, ut Nabuchodonossor ceterique post eum usque\nad Cyrum reges, quamuis Chaldaeorum uiribus potentes et\nBabyloniae nomine clari legantur, in numero tamen et cardine\n\n\n\n\n\n\n\nregum non habentur inlustrium.\nBabylon itaque eo anno sub\nArbato praefecto dehonorata, quo Roma sub Proca rege, ut\nproprie dixerim, seminata est. Babylon nouissime eo tempore\na Cyro rege subuersa, quo primum Roma a Tarquiniorum regum\ndominatione liberata est.\nsiquidem sub una eademque\nconuenientia temporum illa cecidit, ista surrexit; illa tunc primum\nalienorum perpessa dominatum, haec tunc primum etiam\nsuorum aspernata fastidium, illa tunc quasi moriens dimisit\nhereditatem, haec uero pubescens tunc se agnouit heredem;\ntunc Orientis occidit et ortum est Occidentis imperium.\nEt ne diutius uerbis morer, committo me dentibus insanientium,\nsed ueritatis praesidio liberandum.\nRegnauit Ninus annis LII. cui successit, ut dixi, uxor sua\nSamiramis: quae cum et ipsa XLII annis regnauerit, medio\nimperii sui tempore Babylonam caput regni condidit.\nita\nBabylon post annos MCLX et propemodum quattuor, quam\n\n\n\n\n\n\ncondita erat, a Medis et [ab] Arbato, rege eorum, praefecto autem\nsuo, spoliata opibus et regno atque ipso rege priuata. est : ipsa\ntamen postea aliquamdiu mansit incolumis.\nsimiliter et Roma\npost annos totidem, hoe est MCLX et [fere] quattuor, a Gothis et\nAlaricho rege eorum, comite autem suo, inrupta et opibus\nspoliata non regno, manet adhuc et regnat incolumis, quanmis\nin tantum arcanis statutis inter utramque urbem conuenientiae\ntotius ordo seruatus sit, ut et ibi praefectus eius Arbatus\nregnum inuaserit et hic praefectus huius Attalus regnare\ntemptarit; tametsi apud hanc solam merito Christiani imperatoris\nadtemptatio profana uacuata sit.\nItaque haec ob hoc praecipue commemoranda credidi, ut tanto\narcano ineffabilium iudiciorum Dei ex parte patefacto intellegant\nhi, qui insipienter utique de temporibus Christianis murmurant,\nunum Deum disposuisse tempora et in principio Babyloniis et\n\n\n\n\n\n\n\n\n\nin fine Romanis, illius clementiae esse, quod uiuimus, quod\nautem misere uiuimus, intemperantiae nostrae.\necce similis\nBabyloniae ortus et Romae, similis potentia, similis magnitudo,\nsimilia tempora, similia bona, similia mala; tamen non similis\nexitus similisue defectus. illa enim regnum amisit, haec retinet;\nilla interfectione regis orbata, haec incolumi imperatore secura\nest et hoc quare?\nquoniam ibi in rege libidinum turpitudo\npunita, hic Christianae religionis continentissima aequitas in\nrege seruata est; ibi absque religionis reuerentia auiditatem\nuoluptatis licentia furoris impleuit, hic et Christiani fuere, qui\nparcerent, et Christiani, quibus parcerent, et Christiani, propter\nquorum memoriam et in quorum memoria parceretur.\nquapropter\ndesinant religionem lacerare et lacessere patientiam\nDei propter quam habent, uti et hoc quoque inpunitum habeant,\nsi aliquando desistant.\nrecolant sane mecum maiorum\nsuorum tempora, bellis inquietissima, sceleribus exsecrabilia,\ndissensionibus foeda, miseriis continuatissima, quae et merito\npossunt horrere, quia fuerunt, et necessario debent rogare, ne\nsint:\neum sane rogare solum Deum, qui et tunc occulta iustitia\npermisit, ut fierent, et nunc aperta misericordia praestat, ut\nnon sint. quae modo a me plenius ab ipso Vrbis exordio,\nreuolutis per ordinem historiis, proferentur.\nAnno post euersionem Troiae ccccxmi, olympiade autem\nsexta, quae quinto demum anno quattuor in medio expletis\napud Elidem Graeciae ciuitatem agone et ludis exerceri solet,\nurbs Roma in Italia a Romulo et Remo geminis auctoribus\ncondita est.\ncuius regnum continuo Romulus parricidio imbuit,\nparique successu crudelitatis sine more raptas Sabinas, inprobis\nnuptiis confoederatas maritorum et parentum cruore dotauit.\nitaque Romulus, interfecto primum auo Numitore dehinc Remo\nfratre, arripuit imperium Vrbemque constituit; regnum aui,\nmuros fratris, templum soceri sanguine dedicauit; sceleratorum\nmanum promissa inpunitate collegit.\nprimus illi campus ad\nbellum forum Vrbis fuit, mixta simul externa ciuiliaque bella\nnumquam defutura significans.\nSabinorum, quos foedere\n\n\n\n\n\n\n\n\n\nludisque pellexerat, feminas tam inhoneste praesumpsit quam nefarie\ndefendit.\nducem eorum Titum Tatium, senem honestis\npietatis causis insistentem, diu armis propulsatum, mox, ut in\nsocietatem regni adsumpsit, occidit.\ncum Veientibus proelium\nadhuc paruo nomine, iam magnis uiribus, agitatum. Caeninensium\ncaptum ac dirutum oppidum.\nadsumptis semel armis\nnumquam quies, quippe quibus egestas turpis atque obscena\nfames domi timerentur, si umquam paci adquieuissent. iam\nhinc incessabilia certamina et iuxta quantitatem uirium semper\ngrauia quam breuissime strinxerim:\nTnllum Hostilium militaris\nrei institutorem fiducia bene exercitae iuuentutis Albanis intulisse\nbellum et diu altrinsecus spe incerta, certa clade, tandem\npessimos exitus et dubios euentus conpendiosa tergeminorum\ncongressione finisse:\nrursus pace disrupta Mettum Fufetium\n\n\n\n\n\nFidenate bello, meditata etiam proditione suspensum, curribus\nin diuersa raptantibus duplicis animi noxam poena diuisi corporis\nexpendisse:\nLatinos Anco Marcio duce saepe congressos,\naliquando superatos: Tarquinium Priscum omnes finitimos et\npotentes tunc Tusciae duodecim populos innumeris concidisse\nconflictibus: Veientes Seruio Tullio insistente uiotos fuisse nec\ndomitos:\nTarquinii Superbi regnum occisi soceri scelere adsumptum,\nhabita in ciues crudelitate detentum, flagitio adulteratae\nLucretiae amissum, et inter domestica uitia uirtutesque\nforinsecus emicantes, id est oppida ualida in Latio per\neum capta Ardeam Oricolum Suessam Pometiamque et quidquid\nin Gabios uel fraude propria uel poena filii uel Romanis\nuiribus perpetrauit.\nsed Romani quanta mala per CCCLIII\nannos continua illa regum dominatione pertulerint, non solum\n\n\n\n\n\n\n\nunius regis expulsio uerum etiam eiuratio regii nominis et\npotestatis ostendit.\nnam si mins tantum superbia fuisset in\nculpa, ipsum solum oportuisset expelli seruata regia dignitate\nmelioribus.\nigitnr regibus Vrbe propulsis Romani, consulendum\nsibi quam cuiquam suae libertati dominandum rati, consules\ncreauerunt: quibus ueluti adulta reipublicae crescentis aetas\nrobustioribus ausis exercebatur.\nAnno post Vrbem conditam CCXLIIII Brutus primus apud\n\nRomanos consul primum conditorem regemque Romae non\nsalum exaequare parricidio sed et uincere studuit; quippe duos\nfilios sues adnlescentes totidemque uxoris suae fratres, Vitellios\niuucnes, reuocandorum in Vrbem regum plaoito insimulatos,\nin contionem pretraxit, uirgis cecidit securique percussit,\nipse\ndeinde Veientum Tarquiniensiumque bello cum Arrunte,\n\n\n\n\n\n\n\n\n\n\nSuperbi filio, congresso sibi commortuoque procubuit.\nPorsenna\nrex Etruscorum, grauissimus regii nominis suffragator, Tarquinium\nmanu ingerens, tribus continuis annis trepidam urbem\nterruit conclusit obsedit; et nisi hostem uel Mucius constanti\nurendae manus patientia uel uirgo Cloelia admirabili transmeati\nfluminis audacia permouissent, profecto Romani conpulsi forent\nperpeti aut captiuitatem hoste insistente superati, aut seruitutem\nrecepto rege subiecti.\npost haec Sabmi conrasis undique\ncopiis magno apparatu belli Romam contendunt. quo metu\nconsternati Romani dictatorem creant, cuius auctoritas et potentia\nconsulem praeiret; quae res in illo tunc bello plurimum\nemolumenti tulit.\nSequitur discessio plebis a patribus, cum,\nM. Valerio dictatore dilectum militum agente, uariis populus\nstimulatus iniuriis Sacrum Montem insedit armatus. qua pernicie\nquid atrocius, cum corpus a capite desectum perditionem\n\n\n\n\n\n\n\neius, per quod inspirabat, meditaretur? actumque de Romano\nnomine intestina pernicie foret, nisi maturata reconciliatio\nsubrepsisset prius quam se discessio ipsa cognosceret.\nurguet\nse atque inminet sibi extra illas apertas bellorum clades successu\nmisero clandestina pernicies: quippe T. Gesonio et P.\nMinucio consulibus duo uel maxima omnium malorum abomiamenta,\nfames et pestilentia fessam Vrbem corripuere. Cessaum\nest paulisper a proeliis, cessatum tamen a mortibus non\nest.\nVeientes Etrusci graues hostes adiunctis sibi finitimorum\ncopiis in bella surgentes obuiis M. Fabio et Cn. Manlio consulibus\nexcipiuntur: ubi post sacramentum iurationis, quo se\nRomani deuouerant non nisi post uictoriam ad castra redituros,\nadeo atrox certamen fuit et uictis uictoribusque par forma, ut,\namisso plurimo exercitu occisisque in pugna Manlio consule et\nFabio consulari, M. Fabius consul oblatum sibi a senatu\ntriumphum suscipere recusarit, quia tantis reipublicae\n\n\n\n\n\n\n\ndetrimentis luctus potius debebatur.\nGloriosissima illa numero et\nuiribus Fabiorum familia Veientanum sortita certamen quantam\nreipublicae orbitatem occasu suo intulerit, infamibus usque\nad nunc uocabulis testes sunt fluuius qui perdidit et porta\nquae misit.\nnam cmn sex et trecenti Fabii, uere clarissima\nRomani status lumina, speciale sibi adnersum Veientes decerni\nbellum expetiuissent, spem temere sumptae expeditionis primis\nsuccessibus firmauerunt: dehinc inducti in insidias circumuentique\nab hostibus, omnes ibidem trucidati sunt, uno tantum\nad enuntiandam cladem reseruato, ut miserius audiret patria\nperditos, quam perdidisset.\nad haec noa Romae tantum talia\ngerebantur, sed quaeque prouincia suis ignibus aestuabat et,\nquod poeta praecipuus in una urbe descripsit, ego de toto orbe\ndixerim:\ncrudelis ubiqueLuctus, ubique pauor et plurima mortis imago.\nIgitur eodem tempore Cyrus, Rex Persarum — quem\n\n\n\n\n\n\n\n\n\nsuperius explicandae historiae causa commemoraueram, qui tunc\nAsiam Scythiam totumque Orientem armis peruagabatur, cum\nTarquinius Superbus Vrbem uel rex uel hostis aut seruitio\npremebat aut bello —\nCyrus, ut dixi, cunctis aduersum quos\nierat perdomitis, Assyrios et Babylonam petit, gentem urbemque\ntunc cunctis opulentiorem; sed impetum eius Gyndes\nfluuius, secundae post Euphraten magnitudinis, intercepit.\nnam\nunum regiorum equorum candore formaque excellentem, tranameandi\nfiducia persuasum, qua per rapacem alueum offensi\nuado uertices attollebantur, abreptum praecipitatumque merserunt.\nrex uratus ulcisci in anmem statuit, contestans eum,\nqui nunc praeclarum equum uorauisset, feminis uix genua tinguentibus\npermeabilem relinquendum. nec peragendo segnior\ntotis copiis perpeti anno Gynden fluuium per magnas concisum\ndeductumque fossas in quadringentos sexaginta alueos\n\n\n\n\n\n\n\ncomminuit.\neo opere praedoctis fossoribus, etiam Euphraten longe\nualidissimum et mediam Babyloniam interfluentem deriuauit.\nac sic meabilibus uadis siccum etiam patentibus aluei partibus\niter fecit, cepitque urbem, quam uel humano opere exstrui\npotuisse uel humana uirtute destrui posse utrumque paene\nincredibile apud mortales erat.\nnamque Babylonam a Nebrot\ngigante fundatam, a Nino uel Samiramide reparatam multi\nprodidere.\nhaec campi planitie undique conspicua, natura loci\nlaetissima, castrorum facie moenibus paribus per quadrum\ndisposita. murorum eius uix credibilis relatu firmitas et magnitudo,\nid est latitudine cubitorum quinquaginta, altitudine quater\ntanta.\nGeterum ambitus eius quadnngentis octoginta stadiis\ncircumuenitur. murus coctili latere atque interfuso bitumine\nconpactus, fossa extrinsecus late patens uice amnis circumfluit.\na fronte murorum centum portae aereae. ipsa autem latitudo\nin consummatione pinnarum utroque latere habitaculis\n\n\n\n\n\n\n\n\n\ndefensorum aeque dispositis, media intercapedine sui citas quadrigas\ncapit. domus intrinsecus quatergeminae habitationis minaci\nproceritate mirabiles.\net tamen magna illa Babylon, illa prima\npost reparationem humani generis condita, nunc paene etiam\nminima mora uicta. capta subuersa est.\nibi tnnc Croesns rez\nLydorum famosus opibus cum ad auxiliandum Babyloniis\nuenisset, uictus sollicite in regnum refugit. Cyrus autem posteaquam\nBabylonam ut hostis inuasit ut uictor euertit ut rex\ndisposuit, bellum transtulit in Lydiam; ubi conterritum superiore\niam proelio exercitum nullo negotio superauit. ipsum\netiam Croesum cepit captumque et uita et patrimonio donauit.\nExaggerare hoc loco mutabilium rerum mstabiles status non\nopus est: quidquid enim est opere et manu factum, labi et\nconsumi uetustate, Babylon capta confirmat; cuius ut primum\nimperium ac potentissimum extitit ita et primum cessit, ut\n\n\n\n\n\n\n\n\n\n\n\n\n\nueluti quodam iure succedentis aetatis debita posteris traderetur\nhereditas, ipsis quoque eandem tradendi formulam seruaturis.\nita ad proxima aduentantis Cyri temptamenta suooubuit\nmagna Babylon et ingens Lydia, amplissima Orientis cum\ncapite suo bracchia unius proelii expeditione ceciderunt: et\nnostri incircumspecta anxietate causantur, si potentissimae\nillae quondam Romanae reipublicae moles nunc magis inbecillitate\npropriae senectutis quam alienis concussae uiribus\ncontremescunt.\nIgitur idem Cyrus proximi temporis successu Scythis bellum\nintulit. quem Thamyris regina quae tunc genti praeerat cum\nprohibere transitu Araxis fluminis posset, transire permisit,\nprimum propter fiduciam sui, dehinc propter opportunitatem\nex obiectu fluminis hostis inclusi.\nCyrus itaque Scythiam ingressus,\nprocul a transmisso flumine castra metatus, insuper\nastu eadem instructa uino epulisque deseruit, quasi territus\nrefugisset. hoc conperto regina tertiam partem copiarum et\n\n\n\n\n\n\n\n\n\nfilium adulescentulum ad persequendum Cyrum mittit.\nbarbari\nueluti ad epulas inuitati ebrietate uincuntur, mox reuertente\nCyro uniuersi cum adulescente obtruncantur.\nThamyris exereitn\nac filio amisso uel matris uel reginae dolorem sanguine\nhostium diluere potius quam suis lacrimis parat. simulat\ndiffidentiam desperatione cladis inlatae, paulatimque cedendo\nsuperbum hostem in insidias uocat.\nibi quippe conpositis inter\nmontes insidiis ducenta milia Persarum cum ipso rege deleuit,\nadjecta super omnia illius rei admiratione, quod ne nuntius\nquidem tantae cladis superfuit.\nregina oaput Gyri amputari\natque in utrem humano sanguine oppletum coici iubet non\nmuliebriter increpitans: Satia te, inquit, sanguine quem,\nsitisti, cuius per annos triginta insatiabilis perseuerasti.\nAnno ab Vrbe condita CCXLV Darius Cyro apud Soythas ,\n\ninterfecto post aliquantum interuallum sorte regnum adeptus\nest.\nregnauit enim medius eorum Cambyses Cyri filius; qui\n\n\n\n\n\n\n\n\n\ndeuicta Aegypto cunctam Aegypti religionem abominatus\ncaerimonias eius et templa deposuit.\npost hunc etiam magi\nsub nomine quem occiderant regis regno obrepere ausi;\n\nqui quidem mox deprehensi et oppressi sunt.\nDarius itaque,\nunus ex his qui magorum audaciam ferro coercuerant, consensu\nomnium rex creatus est. qui postquam Assyrios ac\nBabylonam a Persarum regno deficientem bello recuperauit,\nAntyro, regi Scytharum, hac uel maxime causa bellum intulit,\nquod filiae eius petitas sibi nuptias non obtinuisset.\nmagna\nscilicet necessitas, pro unius libidine hominis septingenta milia\nuirorum periculo mortis exponi. incredibili quippe apparatu\ncum septingentis milibus armatorum Scythiam ingressus , non\nfacientibus hostibus iustae pugnae potestatem,\ninsuper repentinis\nincursibus extrema copiarum dilacerantibus, metuens ne\nsibi reditus interrupto ponte Histri fluminis negaretur, amissis\n\n\n\n\n\n\n\noctoginta milibus bellatorum trepidus refugit, quamuis hunc amissorum\nnumerum inter damna non duxerit, et, quem habendum\nuix quisquam ambire ausus esset, perditum ille non sensit.\ninde\nAsiam Macedoniamque adgressus perdomuit. Ionas quoque\nnauali congressione superauit. deinde in Athenienses, cur Ionas\naduersum se auxilio iuuissent, impetum fecit atque arma direxit.\nporro autem Athenienses ubi aduentare Darium conpererunt,\nquamuis auxilium a Lacedaemoniis poposcissent, tamen,\ncum detineri Persas quadriduanae religionis otio conpertum\nhaberent, spem occasione sumentes instructis tantum decem\nmilibus ciuium et Plataeensibus auxiliaribus mille aduersum\nsescenta milia hostium campis Marathoniis proruperunt.\nMiltiades\nei tunc bello praefuit, qui celeritate magis quam uirtute\nfretus alacri satis expeditione prius hosti comminus inhaesit\nquam posset expedito sagittarum iactu propulsari.\ntanta in:\n\n\n\n\n\n\n\neo bello diuersitas certandi fuit, ut ex alia parte uiri ad occidendum\nparati, ex alia pecudes ad moriendum praeparatae\nputarentur.\nducenta milia Persarum apud campos Marathonios\nea tempestate ceciderunt.\nsensit Darius hoc damnum:\nnam uictus fugatusque arreptis nauibus refugit in Persas.\ncum autem instauraret bellum et ulcisci in uictores moliretur, in\nipso apparatu concidit olympiade LXXIIII, hoc est post Vrbem\nconditam anno CCLXXV, quo tempore Romae Popilia uirgo ob\ncrimen stupri uiua defossa est.\nXerxes Dario patri in regnum succedens bellum aduersus\nGraeciam a patre susceptum per quinquennium instruxit; qugd\nDemaratus Lacedaemonius, qui tunc forte apud Xerxen exulabat,\nper tabellas primum scriptas deinde ceratas suis prodidit.\nigitur Xerxes septingenta milia armatorum de regno et trecenta\nde auxiliis, rostratas etiam naues mille ducentas,\n\n\n\n\n\n\n\nonerarias autem tria milia numero habuisse narratur; ut\nmerito inopinato exercitu inmensaeque classi uix ad potum\nflumina, uix terras ad ingressum, uix maria ad cursum suffecisse\nmemoratum sit.\nhuic tam incredibili temporibus nostris\nagmini, cuius numerum nunc difficilius est adstrui quam tunc\nfuit uinci, Leonida rex Spartanorum cum quattuor milibus\nhominum in angustiis Thermopylarum obstitit.\nXerxes autem\ncontemptu paucitatis obiectae iniri pugnam, conseri manum\nimperat. porro illi, quorum cognati et commanipulares in\ncampis Marathoniis occubuerant, et certaminis simul et cladis\nexstitere principium.\ndeinde succedens sibi turba maior ac\nsegnior, cum iam neque ad procurrendum libera neque ad\npugnandum expedita neque ad fugiendum prompta solis mortibus\nsubrigeretur, triduo continuo non duorum pugna, sed caedes\nunius populi fuit.\nquarto autem die cum uideret Leonida\n\n\n\n\n\n\n\n\n\n\nundique hostem circumfundi hortatur auxiliares socios, ut\nsubtrahentes se pugnae in cacumen montis euadant ac se ad\nmeliora tempora reseruent; sibi uero cum Spartanis suis aliam\nsortem esse subeundam: plus se patriae debere quam uitae.\ndimissis sociis Spartanos admonet, de gloria plurimum, de\nuita nihil sperandum; neque exspectandum uel hostem uel\ndiem, sed occasione noctis perrumpenda castra, conmiscenda\narma, conturbanda agmina fore; nusquam uictores honestius\nquam in castris hostium esse perituros.\npersuasi igitur mori\nmalle, in ultionem futurae mortis armantur tamquam ipsi\ninteritum suum et exigerent et uindicarent. mirum diotu sescenti\nuiri castra sescentorum milium inrumpunt.\ntumultus\ntotis castris oritur. Persae quoque ipsi Spartanos adiuuant\nmutuis caedibus suis. Spartani quaerentes regem nec inuenientes\ncaedunt sternuntque omnia, castra peruagantur uniuersa\net inter densas strues corporum raros homines uix sequuntur:\nuictores sine dubio, nisi mori elegissent.\nproelium a principio\nnoctis in maiorem diei partem tractum : ad postremum uincendo\nfatigati, ubi quisque eorum deficientibus membris uisus\nest sibi mortis suae ultione satiatus, ibi inter impedimenta\n\n\n\n\n\n\n\ncadauerum campumque crasso et semigelato sanguine palpitantem\nlassus lapsus et mortuus est.\nXerxes bis uictus in terra nauale proelium parat. sed\nThemistoclee dux Atheniensium cum intellexisset Ionas — quibus\ndum auxilium superiore bello praebet, in se Persarum impetum\nuerterat — in auxilium Xerxis instructam classem deducere, sollicitare\neos parti suae hostique subtrahere statuit.\net quia conloquendi\nfacultas negabatur, locis quibus Iones accessuri nauibus\nuidebantur proponi symbolos saxisque adfigi iubet, socios\nquondam et participes periculorum, nunc autem iniuste desides\napta increpatione corripiens atque ad antiquorum iura foederum\nreligiosa adhortatione persuadens praecipueque admonens,\nuti commisso proelio cedentium uice inhibeant remos seseque\nbello auferant.\nigitur rex, partem nauium sibi detinens, spectator\npugnae in litore manet. contra autem Artemidora, regina\nHalycarnasi, quae in auxilium Xerxi uenerat, inter primos\nduces acerrime bello inmiscetur, ita ut uersa uice in uiro\n\n\n\n\n\n\n\nfeminea cautela, in femina uirilis audacia spectaretur.\ncum\nautem anceps pugna esset, Iones iuxta praeceptum Themistoclis\npaulatim se certamini subtrahere coeperunt: quorum\ndefectio Persas iam fugam circumspicientes aperte fugere persuasit.\nin qua trepidatione multae nanes mersae captaeque\nsunt, plures tamen saeuitiam regis uelut immanitatem hostis\ntimentes domos dilabuntur.\nannum tot malis regem Mardonius\nadgreditur suadens, regem in regnum redire oportere\nprius quam aduersa fama nonas res domi moliretur;\nse autem,\nsi residuae sibi copiae traderentur, et ultionem ab hoste exacturum\net ignominiam domesticam propulsaturum, aut, si aduersa\nbelli perseuerassent, cessurum se quidem hosti, sed\ntamen sine regis infamia.\nprobato consilio exercitus Mardonio\ntraditur. rex Abydum, ubi pontem ueluti uictor maris conseruerat,\ncum paucis proficiscitur. sed cum pontem hibernis\ntempestatibus dissolutum offendisset, piscatoria scapha trepidus\ntransiit.\nerat sane quod spectare humanum genus et\ndolere debuerit mutationes rerum hac uel maxime uarietate\n\n\n\n\n\n\n\npermetiens: exiguo contentum latere nauigio, sub quo ipsum\npelagus ante latuisset et iugum captiuitatis suae iuncto ponte\nportasset;\nuilissimo unius seruuli egere ministerio, cuius potentiae,\ndum montes exciduntur, ualles replentur, amnes exhauriuntur,\nipsa etiam rerum natura cessisset.\npedestres quoque\ncopiae, quae ducibus commissae fuerant, labore fame ac metu\nita distabuerunt et erudescente morbo tanta pestis tantaque\nfoeditas morientium exorta est, ut uiae cadaueribus replerentur,\ndirae etiam alites atque improbae bestiae escarum inlecebris\nsollicitatae moribundum sequerentur exercitum.\nAt uero Mardonius, cui reliqua belli Xerxes commiserat,\n\nadflatus primum successu breui mox in extrema deiectus est.\nOlynthum siquidem Graeciae oppidum expugnauit.\nAthenienses\nuaria sollicitatione adducere in spem pacis adgressus,\n\n\n\n\n\n\n\nubi inexpugnabilem eorum libertatem uidet, incensa urbis parte\nin Boeotiam omnem belli apparatum deducit.\nilluc quoque\neum centum milia Graecorum insecuta sunt et commisso sine\nmora proelio Mardonium deletis copiis ipsius uelut e naufragio\nnudum cum paucis fugere conpulerunt; castra regiis opibus\nreferta ceperunt, non paruo quidem antiquae industriae damno:\nnam post huius praedae diuisionem aurum Persicum prima\nGraeciae uirtutis corruptio fuit.\nurguet igitur inceptus miseros\nextrema perditio. nam forte eodem die, quo in Boeotia Mardonii\ncopiae deletae sunt, pars Persici exercitus in Asia sub\nmonte Mycale nauali proelio dimicabat.\nibi nouus repente\nrumor utriusque classis et populi inpleuit aures, Mardonii\nexstinctas copias, Graecos exstitisse uictores. mira diuini iudicii\nordinatio, in Boeotia oriente sole bellum fuisse commissum,\nin Asia meridianis horis sub eadem die tantis spatiis maris\nterraeque interiacentibus nuntiatum!\nqui rumor ei uel maxime\n\n\n\n\n\n\n\nrei adstipulatus est, quod Persas, audita clade sociorum primum\ndolore dehinc desperatione correptos, nec bello expeditos\nnec fugae habilee reddidit. atque ita consternatos profligatosque\neonstantior factus hostis successu felicitatis inuasit.\nXerxes,\nbello in Graecia infeliciter gesto contemptibilis suis factus, per\nArtabanum praefectum suum in regia circumuentus occiditur.\nO tempora desiderio et recordatione dignissima! o dies\nillos inoffensae serenitatis, qui nobis ueluti e tenebris respiciendi\nproponuntur! quibus breuissimo interuallo de uisceribus\nunius regni decies nouies centena milia uirorum tribus proximis\nregibus tria bella rapuerunt; ut taceam de infelicissima\ntunc Graecia, quae totum hunc, de quo nunc hebescimus,\nnumerum moriendo superauit.\nLeonida ille clarissimus Lacedaemoniorum\nin bello isto aduersus Xerxen, quod supremum\nipsi atque hostibus fuit, cum sesoentis suis famosissima illa\nincitamenta dixisset: Prandete, tamquam apud inferos\n\n\n\n\n\n\n\ncenaturi, auxiliaribus tamen, quos excedere bello iubebat,\nmisericorditer suis, ut se ad meliora tempora permixta.\necce cum ille promisit futura meliora, isti adserunt meliora\npraeterita, quid aliud colligi datur utroque in suis detestante\npraesentia, nisi aut semper bona esse sed ingrata aut numquam\nomnino meliora?\nAt Romae â€” ut ad id tempus redeam unde digressns sum:\nneque enim interuallo miseriarum ad alios transire conpellor,\nsed, sicuti se quondam efferuescentia ubique mala ipsis actibus\nconligarunt, ita etiam permixta referuntur: nobis quippe conferre\ninter se tempora Orbis, non cuiusquam partis eius la-\nboribus insultare propositum est — Romae ergo post Vrbem\nconditam anno CCLXL suspenso ad modicum bello grauis pestilentia,\nquae semper ibi raras indutias aut factas intercepit aut\nut fierent coegit, per uniuersam ciuitatem uiolenter incanduit, ut merito praecedente prodigio caelum ardere uisum sit, quando\n\n\n\n\n\n\n\ncaput gentium tanto morborum igne flagrauit.\nnam eo anno\nAebutium et Seruilium ambo consules pestilentia consumpsit,\nmilitares copias plurima ex parte confecit, multos nobiles\npraecipueque plebem foeda.\ntabe delemt; quamms lam etiam\nsuperiore quarto anno oborta lues eundem populum depopulata\nsit.\nProximo dehino anno ciues exules seruique fugitiui duce\nHerbonio, uiro Sabino, inuaserunt incenderuntque Capitolium.\nubi fortissime quidem Valerio consule et lmperatore obstitere\niuniores; sed adeo atrox et graue discrimen proelii fuit, ut\nipse quoque consul Valerius ibi fuerit occisus et indignam de\nsemis uictoriam insuper etiam sua morte foedarit.\nSequitur annus, in quo cum uicto exercitu consul obsessus\nest. nam Minucium consulem congressum proelio Aequi Vulscique\nsuperarunt et fugientem in Algido fame ferroque cinxerunt,\nactumque infeliciter foret, ni Quintius Cincinnatus,\npraecipuus ille dictator, artatam obsidionem oppresso hoste\n\n\n\n\n\n\n\n\n\n\n\nsoluisset.\nqui repertus in rare, ab aratro arcessitus ad fasces,\nsumpto honore instructoque exercitu, mox uictor effectus, iugum\nboum Aequis inposuit uictoriamque quasi stiuam tenens subiugatos\nhostes prae se primus egit.\nAnno qui proximus trecentesimo ab Vrbe condita fuit, dum\nlegati ad Athenienses propter Solonis leges transferendas missi\nexspectantur, arma Romana funes pestilentiaque compesouit.\nIpso autem trecentesimo anno, hoc est olympiade nonagensima\nquinta, potestas consulum decemuiris tradita constituendarum\nlegum Atticarum gratia magnam perniciem reipublicae\ninuexit.\nnam primns ex decemniris cedentibus ceteris solus\nAppius Claudius sibi continuauit imperium, statimque aliorum\nconiuratio subsecuta est, ut more contempto, quo insigne imperii\npenes unum potestas autem communis erat, omnes omnia\npropriis libidinibus agitarent.\nitaque inter cetera, quae\n\n\n\n\n\n\n\n\n\ninsolentissime euncti praesumebant, repente singuli cum duodenis\nfascibus ceterisque imperatoriis insignibus processerunt:\net\nnouo improbae ordinationis incepto, ablegata religione consulum\nemicuit agmen tyrannorum, duabus tabulis legum ad\ndecem priores additis, agentes insolentissimo fastu plurima,\ndie, quo deponere magistratus mos erat, cum isdem insignibus\nprocesserunt.\nmaximam etiam Appii Claudii libido auxit inuidiam,\nqui ut Verginiae uirgini stuprum inferret, prius seruitutis\ncausam intulit; quamobrem adactus Verginius pater dolore\nlibertatis et pudore dedecoris protractam ad seruitutem filiam in\nconspectu populi pius parricida prostrauit.\nqua populus necessitatis\natrocitate permotus et periculo libertatis admonitus\nmontem Auentinum occupauit armatus. nec tueri libertatem\narmis destitit, nisi postquam se coniuratorum conspiratio ipsis\nquoque honoribus abdicauit.\nTertia et quinta post centesimam olympiade per totum fere\nannum tam crebri tamque etiam graues in Italia terrae motus\n\n\n\n\n\n\n\n\n\n\nfuerunt, ut de innumeris quassationibus ac ruinis uillarum\noppidorumque adsiduis Roma nuntiis fatigaretur,\ndeinde ita\niugis et torrida siccitas fuit, ut praesentis tunc futurique anni\nspem gignendis terrae tructibus abnegarit, lsdemque temporibus\ncum Fidenates hostes maximorum auxiliorum manu stipante\nterribiles Romanis arcibus imminerent, Aemilius tertium dictator\nmagnam mali molem ipsis Fidenis uix captis depulit et\nsanauit.\ntanta in ipsis erat malorum animorumque contentio,\nut uel domesticas clades superfusa forinsecus bella oblitterarent\nuel post damna bellorum indutias relaxatas diuersae pestes\ncaelo terraque excandescentes incessabili infestatione corrumperent.\nSicilia ab initio patria Cyclopum et post eos semper nutrix\ntyrannorum fuit, saepe etiam captiua seruorum, quorum\nprimi carnibus hominum, medii cruciatibus, postremi mortibus\npascebantur, excepto eo, quod externis bellis aut praeda habebatur\naut praemium.\nhaec, ut quam breuissime absoluam,\nrequiem malorum nisi nunc nescit, immo, ut euidentius diuersitates\ntemporum declarentur, sicut antea uel intestinos uel\nexternos tumultus perpessa est inter omnes sola semper, ita\nnunc ex omnibus sola numquam. nam etiam — ut sileam de\n\n\n\n\n\n\n\n\n\n\n\ndiuturnitate uel illius calamitatis, qua pressa est, uel istius e\ncontrario, qua fruitur, pacis — Aethna ipsa, quae tunc cum excidio\nurbium atque agrorum crebris eruptionibus aestuabat, nunc\ntantum innoxia specie ad praeteritorum fidem fumat.\nigitur — ut\npraetermittam interim de tyrannis, quorum mox qui fuit ultor\nsuccessor effectus est — medio tempore, hoc est anno ab Vrbe\ncondita CCCXXXV, cum Regini apud Siciliam discordia laborarent\nciuitasque per dissensionem diuisa in duas partes esset,\npars una ueteranos ab Himera urbe Siciliae in auxilium\nuocauit.\nporro illi, pulsis cinitate primum his contra quos\ninplorabantur, deinde mox caesis etiam illis quibus ad auxiliandum\nconuenerant, urbem cum coniugibus ac liberis sociorum\noccupauere, ausi facinus nulli tyranno comparandum:\nquippe\ncum Reginis quiduis perpeti satius fuerit, quam ut ultro inuitarent,\nquibus patriam coniuges liberos ac penates ipsi extorres\nad praedam relinquerent.\nAt etiam Catinienses cum Syracusanos graues infestosque\n\n\n\n\n\n\n\n\n\npaterentur, ab Atheniensibus auxilia poposcerunt. sed Athenienses\nsuo magis quam sociorum studio instructam classem\nin Siciliam misere, cum et sibi propagare molirentur imperium\net Syracusanam classem nuper instructam Lacedaemoniis\nproficere uererentur.\net quoniam Athenienses qui\nmissi erant caesis hostibus prospera initia sumpserant, maiores\ncopias robustioremque exercitum cum Lachete et Chariade\nducibus in Siciliam reduxerunt.\nsed Catinienses, belli\ntaedio permoti, cum Syracusanis foedus ineunt, auxilia Atheniensium\nspernunt;\npost autem, Syracusams condiciones paois\nmeditatione dominationis transgredientibus, denuo legatos\nAthenas mittunt, qui capillo barbaque squalidi et lugubribus\ninduti misericordiam atque auxilium et sermone et habitu precarentur.\nigitur magna ciassis instruitur ducibus Nicia et\nLamacho, tantisque uiribus Sicilia repetitur, ut suffragia sua\net hi timerent, qui impetrauissent.\nAthenienses -duas ilico pedestres\npugnas secundis successibus faciunt, confectos in urbe\nhostes et obiecta classe circumdatos terra marique concludunt.\nat Syracusani fractis fessisque rebus auxilium a Lacedaemoniis\npetunt. a quibus mox mittitur Gylippus, solus quidem sed in\n\n\n\n\n\n\n\nquo omnium praesidiorum instar praeferebatur. qui ueniens ut\naudiuit inclinatum iam belli statum, auxiliis partim in Graecia\npartim in Sicilia contractis opportuna bello loca occupauit.\ndeinde duobus proelus uictus nec territus, tertio congressu\nLamachum occidit, hostes in fugam uertit, socios obsidione\nliberauit.\nhinc Athenienses terrestri proelio uicti, experimenta\nmaris ineunt et nauali certamine congredi parant; quo cognito\nGylippus classem instructam a Lacedaemoniis arcessit;\naeque\nAthenienses in locum amissi ducis Demosthenen et Eurymedonta\ncum supplemento copiarum mittunt; Peloponnesii quoque\ncum multarum urbium consensu et decreto ingentia Syracusanis\nauxilia misere.\nita sub speoie socialis belli domesticos motus\nexsequuntur, et, quasi placito de Graecia translatum certamen\nin Siciliam fuerit, sic ex utraque parte summis uiribus dimicatur.\nigitur Athenienses prima congressione uincuntur, oastra\nquoque cum omni pecunia uel publica uel priuata et cum\nuniuerso instructu diuturnae expeditionis amittunt;\nfractis\nopibus et in angustum redactis, suadet Demosthenes, dum nondum\nomnino res perditae sint quamlibet uideantur adflictae,\ndomum redeant Siciliaque decedant;\nNicias autem, pudore\n\n\n\n\n\n\n\nmale gestarum rerum ab initio desperatior redditus, remanere\ncontendit.\nreparant nauale certamen et mox per inscitiam in\nangustias Syracusani maris deducti insidiis hostium circumueniuntur:\nEurylochus dux primus occiditur, undecim naues\nincenduntur. Demosthenes et Nicias classem dimittunt quasi\ntutius terrena expeditione fugituri.\nGylippua autem primum\nnaues eorum relictas centum triginta inuadit, dehinc ipsos\nfugientes persequi adgressus capit caeditque quam plurimos.\nDemosthenes dedecus seruitutis uoluntaria morte declinat,\nNicias uero indignam turpemque uitam dedecore captiuitatis\naccumulat.\nIgitur Athenienses, biennio apud Siciliam non sine Lacedaemoniorum\ndamno conflictati, aliis domi malis circumueniuntur.\nAlcibiades enim, dux pridem aduersus Syracusas pronuntiatus,\nmox ad iudicium pro quadam insimulatione detentus\nuoluntario exilio Lacedaemonem se contulit inpulitque Spartanos,\nut turbatis Atheniensibus nouo rursus bello insisterent,\nneque eis respirandi spatium, quin opprimerentur, relaxarent.\ncui incepto ita Graecia omnis adstipulata est, quasi ad commune\nincendium restinguendum bono publico congestis uiribus ac\n\n\n\n\n\n\n\nconsuleretur.\nDarius etiam rex Persarum , memor paterni\nauitique in hanc urbem odii, per Tissafernen praefectum\nLydiae cum Lacedaemoniis foedus paciscitur eisque sumptus\nbelli et copias pollicetur.\nmirum dictu, Atheniensium tantas\nea tempestate opes fuisse, ut, cum aduersus eos, hoc est aduersus\nunam urbem, Graeciae Asiae totiusque Orientis uiribus\nincursum sit, pugnando saepe nec umquam cedendo consumpti\nmagis uideantur fuisse quam uicti.\nprincipio enim Alcibiades\nomnes socios deficere ab his ad Lacedaemonios coegit, sed et\nab his quoque per inuidiam insidiis adpetitus aufugit et ad\nTissafernen in Mediam concessit.\ncui statim accommodato ingeno\net apti eloquii gratia familiarior factus persuadet, ne\nLacedaemonios tam profusis opibus iuuet; eum potius istius\ncertaminis arbitrum spectatoremque fieri debere, integrasque\nLydiae uires aduersum uictorem reseruandas.\nquamobrem Tissafernes\npartem classis cum aliquanta manu deduci\n\n\n\n\n\n\n\nLacedaemonam iubet, ne uel abundantes suffragiis alieno tuti periculo\ndimicarent uel in totum destituti susceptum certamen omitterent.\nApud Athenienses uero cum diu domestica discordia agitaretur,\nimminente periculo summa imperii ad senatum populi\nuoluntate transfertur: quippe otio discordiae nutriuntur, at\nubi necessitas incubuit, postpositis priuatis causis atque odiis\nin commune consulitur.\nsed hoc ipsum cum propter msitam\ngenti superbiam et tyrannicas libidines perniciosum foret, tandem\nAlcibiades exul ab exercitu reuocatur et dux classis constituitur.\nquo conperto principes primo Spartanis urbem prodere\nmoliti sunt; deinde, cum id frustra cogitassent, in exilium\nsponte cesserunt. igitur Alcibiades patria liberata\nclassem in hostes dirigit.\ncommisso proelio uictoriam Athenienses\ncapessunt. porro autem maior pars Spartani exercitus\ncaesa, duces quoque paene omnes interfecti et octoginta naues\ncaptae absque his, quae in conflictu incensae demersaeque\nperierunt.\nrursus bellum in terram translatum Spartanis aeque\n\n\n\n\n\n\n\ninfeliciter cessit. quibus rebus fracti Lacedaemonii petiere\npacem, nec tamen impetrare potuerunt.\npraeterea Syracusana\npraesidia in Siciliam audita Carthaginiensis belli infestatione\nreuocata sunt. quamobrem Alcibiades classe uictrici totam\nAsiam peruagatur, bellis incendiis caedibus rapit sternitque\nomnia; urbes, quae dudum a societate defecerant, capit recipitque\nquamplurimas.\nsic Alcibiades magni nominis factus\nAthenas cum admiratione et gaudio omnium uictor ingreditur.\nparuo post interuallo auget uires, exercitum claseemque numero\nprouehit rursusque Asiam petit. Lacedaemonii uero Lysandrum\nducem classi belloque praeficiunt.\nCyrus etiam frater Darii,\nin locum Tissafernis Ioniae Lydiaeque praepositus, magnis eos\nopibus auxiliisque confirmat. Lysander itaque Alcibiadis exercitum\npraedae intentum ac per hoc ubique dispersum ac uagum\nrepentino incursu opprimit, sine aliquo conflictu uincit caeditque\nfugientem.\nmagna haec clades Atbeniensibus, et multo\nhoc atrocius uulnus, quam dudum inflixerant, susceperunt. quo\nconperto Athenienses opinati sunt Alcibiaden antiquum exilii\nsui dolorem isto scelere proditionis uindicare curasse,\nideoque\nin locum eius Cononem constituunt, cui residuam manum et\n\n\n\n\n\n\n\n\n\nsummam belli committunt.\nqui supplere saltem numero exhaustas\ncopias uolens, senes ac pueros legit exercitumque conscripsit.\nsed huiusmodi manus moram bello non attulit: quippe\nquod robore, non numero confici solet. itaque statim inbellis\nmanus uel capta uel caesa est, tantaque strages occisorum illo\nproelio facta est, ut deletum non solum regnum, sed etiam\nnomen Atheniensium uideretur.\nat illi desperatis rebus statuunt\nurbem peregrinis dare — ut, qui per totam Asiam paulo\nante dominati sunt, nunc ex hac conluuie muros saltem libertatemque\ntueantur — et, quamuis uel suo iudicio ad haec tuenda\netiam obiectis muris non sufficiant, iterum tamen experiri\nnauale proelium parant.\nexpers consilii furor dolorem uirtutem\nputat, quantumque meditatur ira, tantum promittit audacia.\nitaque omnibus partim captis partim interfectis de ipsis quoque\nreliquiis nihil reliqui factum est. solus dux Conon superstes\nbello et populo, timens ciuium crudelitatem, ad Cyrum\nregem concessit.\nEuacoras autem dux Lacedaemoniorum\n\n\n\n\n\n\n\nademptis omnibus ciuitatibus nihil Atheniensibus praeter\ninanem urbem reliquit; nec hoc diu, nam et ipsam urbem postea\nobsidione circumdedit. agebat intrinsecus fames desolatio et\nmorbus obsessos,\net cum post omnia miseriarum abominamenta,\nquae etiam dicere horror est, nihil spei praeter mortem occurreret, pacem petiuere.\nmagna hinc inter Spartanos et\nsocios deliberatio fuit: cum plurimi inquietissimam ciuitatem\nsternendam solo populumque infestissimum cum ipso nomine\nabolendum pronuntiarent,\nSpartani negauerunt se permissuros\nuti e duobus Graeciae oculis unus erueretur; insuper etiam\npacem promiserunt, si Piraei portus ducentia in urbem munimina\nuerterentur nauesque reliquas ultro traderent, deinde si\nrectores sibi triginta lectos susciperent.\nhuic condicioni addictis\net succumbentibus Lacedaemonii Lysandrum ad conponendas\nin urbe parendi leges constituerunt.\ninsignis hic annus et\nexpugnatione Athenarum et morte Darii Persarum regis et\nexilio Dionysii Siciliae tyranni fuit.\nigitur triginta rectores\nAtheniensibus ordinati triginta tyranni exoriuntur: qui primo\n\n\n\n\n\n\n\nse tribus milibus satellitum stipant, mox etiam septingentos\nmilites uictoris exercitus lateribus suis circumponunt.\ncaedem\nomnium passim futuram occiso Alcibiade auspicantur, qui\nfugiens, in itinere clausus cubiculo, uiuus.\nincensus est. quo\ninterfecto quasi sublato ultore seouri miseras urbis reliquias\ncaedibus rapinisque exhauriunt. Theramenen quoque, unum ex\nnumero sub, cui haec displicere senserunt, in exemplum\ntimoremque reliquorum trucidant.\nitaque omnes passim ex\nurbe diffugiunt, sed interdictu Lacedaemoniorum cum per totam\nGraeciam exulibus negaretur hospitium, omnes se Argos ac\nThebas contulerunt: ubi ita hospitalitatis obsequio foti sunt,\nut non solum dolorem amissae patriae lenirent, uerum etiam\nspem recuperandae meditarentur.\nerat inter exules Thrasybulus,\nuir strenuus et generis nobilitate inter suos clarus: qui auctor\naudendi pro patria fuit. itaque castellum Fylen Atticorum\nflnium collecti exules capiunt multarumque ciuitatum opibus\nadiuti uires capessunt: quibus Lysias quoque Syracusanus\norator quasi in auxilium urbis, quae esset patria communis\neloquentiae, quingentos milites cum stipendiis suis misit.\natrox\n\n\n\n\n\n\n\nid proelium fuit, sed his pro patria libertate, illis pro aliena\ndominatione certantibus animorum atque causarum ipsa quoque\ntulit pugna iudicium: nam uicti tyranni in urbem refugerunt\nomnesque, quos ex Atheniensibus prius sibi satellites legerant,\ntunc suspectos proditionis, urbis custodia remouerunt.\nThrasybulum\nquoque ipsum temptare corruptione ausi sunt: quod ubi\nfrustra speratum est, arcessitis a Lacedaemona auxiliis rursus.\nin bellum ruunt. ubi duo saeuissimi omnium longe tyrannorum\ntrucidantur.\nceteros uictos et in fugam uersos Thrasybulus\nubi uel maxime Athenienses esse intellegit, clamore consequitur,\noratione retinet, precibus ligat, proponens ante oculos\neorum, quos fugere uel ad quos refugere uellent;\nsibi aduersum triginta dominos, non aduersum\nciues miseros bellum esse susceptum. quin potius\nomnes, qui se meminerint esse Athenienses, sequi\noportere Atheniensium libertatis ultores.\nitaque haec\nadhortatio tantum apud illos ualuit, ut mox reuersi in ciuitatem\ntyrannos arce decedere atque Eleusinam emigrare\n\n\n\n\n\n\n\nconpulerint. qui postquam in societatem urbis ciues suos, eatenus\nexules, receperunt, tyrannos in bellum aemulatione suscitant,\nquibus libertas aliorum quasi ipsorum seruitus uidebatur.\ntunc\nindicta pugna cum prius quasi ad conloquium conuenirent,\ncircumuenti insidiis ueluti pacis uictimae trucidantur: ita\nreuocati in unum, post inexplebiles magnorum lacrimas gaudiorum\nhaec prima fundamina recuperatae libertatis instaurant\nproposita iuris iurandi contestatione, uti discordiae animositatesque\npraeteritae in obliuionem perpetuam atque immortale\nsilentium deducantur.\nquod pactionis genus quasi nouam\nuitae institutionem nouamque felicitatem status sui informantes\namnestiam uocauerunt, id est abolitionem malorum. sapientissima\nAtheniensium, praesertim post tanta miseriarum documenta,\nprouisio: si quo pacto res humanae manente consensu\nhominum ita ut ordinantur ualerent:\nsed adeo hoc idem\nplacitum inter ipsa paene placiti uerba corruptum est, ut uix\nintercedente biennio Socrates ille clarissimus philosophorum\nadactus malis ueneno sibi apud eos uitam extorserit, deinde\n\n\n\n\n\n\n\nuix quadraginta annis interuenientibus, ut alia sileam, idem\nAthenienses adempta sibi penitus libertate sub Philippo Macedonum\nrege seruierint.\nuerumtamen sapientissimi omnium\nAthenienses etiam suis malis satis docti concordia minimas\nres crescere, discordia maximas labi, cunctaque uel bona uel\netiam mala quae foris geruntur internis esse radicata et\nemissa principiis, domi abstersere odia et foris bella presserunt,\nreliqueruntque posteris suis de ruina sui exemplum, de reparatione\nconsilium: si tamen ob infirmissimam humanae mentis\nmutabilitatem, quod in adflictis rebus consulitur, in prosperis\nseruaretur.\nIsdem fere diebus bellum ciuile, immo etiam plus quam\nciuile, uix parricidio terminatum, apud Persas gerebatur. mortuo\nenim rege Dario cum Artaxerxes et Cyrus filii eius de\nregno ambigerent, tandem apparatibus magnis, prouinciarum\nac populorum ruinis utrimque certatum:\nin quo conflictu cum\ne diuerso concurrentes sibi ambo fratres mutuo casus obiectauisset,\nprior Artaxerxes uulneratus a fratre equi uelocitate\n\n\n\n\n\n\n\nmorti exemptus euasit. Cyrus autem mox a cohorte regia\noppressus finem certamini dedit. Artaxerxes ergo et praeda\nfraternae expeditionis et exercitu potitus potestatem regni\nparricidio firmauit.\nsic uniuersa Asia atque Europa, partim\nin se singulae, partim inter se inuicem funeribus et flagitiis\npermiscebantur.\nEcce paruissima pagina uerbisque paucissimis quantos de tot\nprouinciis populis atque urbibus non magis explicui actus\noperum, quam inplicui globos miseriarum. quis enim cladem\nillius temporis, quis fando funera explicet aut aequare lacrimis\npossit dolores?\nuerumtamen haec ipsa, quia multo interiectu\nsaeculorum exoleuerunt, facta sunt nobis exercitia ingeniorum\net oblectamenta fabularum. quamquam si quis intentius adhibeat\nanimum seseque toto mentis adfectu ipsis paene causis\nbellisque permisceat ac rursus uelut in arce spectaculi constitutus\nutrumque in suis qualitatibus tempus permetiatur, facile\ndixerim eum iudicaturum, neque illa nisi irato atque auersato\nDeo posse tam infeliciter perturbari ac permisceri neque ista\nsic nisi propitio et miserante conponi.\nHis deimde temporibus graoissimo motu terrae conomsa\nSicilia, insuper exaestuantibus Aethnae montis ignibus fanillisque\ncalidis cum detrimento plurimo agrorum uillarumque\nuastata est.\nTnnc etiam Atalaote ciuitas, Locris adhaorens terrae contigua,\nrepentino maris impetu abscissa atque ia insulam desolata\nest. Atheniensium quoque miserabiles reliquias pestis innasit\ndiuque populata est.\nAnno ab Vrbe condita CCCLV obsidio Veiorum decem continuis\nannis magis obsessores quam obsessos detriuit. nam\nRomani repentinis saepe hostium eruptionibus comminuti,\npraeterea in hibernis bella sortiri, hiemare sub pellibus,\npostremo famem ac frigus in conspectu hostium perpeti coacti\nsunt;\nurbem nouissime sine ullo digno Romanae uirtutis\ntestimonio cuniculis et clandestina obreptione ceperunt.\nhanc utilem magis quam noouem uictoriam primo dixtatoris\n\n\n\n\n\n\n\n\n\n\n\nCamilli, qui eam de Veientibus patrauit, exilium, dehinc inruptio\nGallorum et incendium urbis insequitur.\noni cladi audeat quisquam,\nsi potest, aliquos motus huius temporis conparare:\nquamuis non aeque pendat praeteriti mali fabulam praesentis\niniuria.\nigitur Galli senones duce brenno exercitu copioso et\nrobusto nimis cum urbem Clusini, quae nunc Tuscia dicitur,\nobsiderent,. legatos Romanorum, qui tunc conponendae inter\neos pacis gratia uenerant, in acie aduersum se uidere pugnantes:\nqua indignatione permoti, Clusini oppidi obsidione\ndimissa, totis uiribus Romam contendunt.\nhos ita mentes\nFabius cum exercitu consul excepit; nec tamen obstitit, immo\npotius hostilis ille impetus quasi aridam segetem succidit strauit\net transiit. testatur hanc Fabii cladem fluuius Halia, sicut\nCremera Fabiorum. non enim facile aliquis similem ruinam\nRomanae militiae recenseret, etiam si Roma insuper incensa\n\n\n\n\n\n\n\n\n\nnon esset.\npatentem Galli urbem penetrant, trucidaat rigentes\nsimulacrorum modo in suis sedilibus senatores eosque incendio\ndomorum crematos lapsu culminum suorum sepeliunt.\nuniuersam\nreliquam iuuentutem, quam constat nu mille hominum\ntunc fuisse, in arce Capitolini montis latentem obsidione concludunt,\nibique infelices reliquias fame peste desperatione formidine\nterunt subigunt uendunt:\nnam mille libris auri diecessionis\npretium paciscuntur, non quo apud Gallos Roma\nparui nominis fuerit, sed quo illam sic iam ante detriuerint,\nut amplius tunc ualere non posset.\nexeuntibus Gallis remanserat\nm illo quondam Vrbis ambitu informium ruinarum obscena\ncongeries, et undique per impedita errantium et inter\nsua ignotorum offensae uocis imago respondens trepidos suspendebat\nauditus. horror quatiebat animos, silentia ipsa terrebant :\nsiquidem materia pauoris est raritas in spatiosis.\nhinc illis\nmutare sedes, aliud incolere oppidum, altero etiam censeri\nnomine cogitatum plaoitum atque temptatum est.\nEn tempora, quomm conparatione praesentia ponderantur;\nen, de quibus recordatio suspirat; en, quae incutiunt de electa\nuel potius de neglecta religione paenitentiam.\nreuera pares\nsunt et conferuntur inter se hae duae captiuitates : illa. sex\nmensibus desaeuiens et tribus diebus ista transcurrens; Galli\nexstincto populo Vrbe deleta ipsum quoque Romae nomen in\nextremis cineribus persequentes et Gothi relicta intentione\npraedandi ad confugia salutis, hoc est sanctorum locorum,\nagmina ignara cogentes; ibi uix quemquam inuentum senatorem,\nqui uel absens euaserit, hic uix quemquam requiri,\nqui forte ut latens perierit recte sane conpararim, hunc fuisse\nibi seruatorum numerum, qui hic fuerit perditorum. plane,\nquod re proditur, et fatendum est: in hac clade praesenti\nplus Deum saeuisse, homines minus, cum, peragendo ipse\nquod illi non inpleuissent, cur eos miserit demonstrauit.\nquippe\neum supra humanas uires esset, incendere aeneas trabes et\nsubruere magnarum moles structurarum, ictu fulminum forum\n\n\n\n\n\n\n\ncum imaginibus uanis, quae superstitione miserabili uel Deum\nuel hominem mentiuntur, abiectum est: horumque omnium\nabominamentorum, quod inmissa per hostem flamma non adiit,\nmissus e caelo ignis euertit.\nEt quoniam uber dicendi materia est, quae nequaquam hoc\nconcludi libro potest, hic praesentis uoluminis finis sit, ut in\nsubsequentibus cetera persequamur.\nEt superiore iam libro contestatus sum et nunc necessarie\nrepeto secundum praeceptum tuum de anteactis conflictationibus\nsaeculi: nec omnia nec per omnia posse quae gesta et\nsicut gesta sunt explicari, quoniam magna atque innumera.\ncopiosissime et a plurimis scripta sunt, scriptores autem etsi\nnon easdem causas, easdem tamen res habuere propositas:\nquippe cum illi bella, nos bellorum miserias euoluamus.\npraeterea\nex hac ipsa de qua queror abundantia angustia oritur\nmihi et concludit me sollicitudo nodosior. si enim aliqua\nstudio breuitatis omitto, putabuntur aut mihi nunc defuisse\naut in illo tunc tempore non fuisse; si uero significare cuncta\nnec exprimere studens conpendiosa breuitate succingo, obscura\nfaciam et ita apud plerosque erunt dicta, ut nec dicta\n\n\n\n\n\n\n\nuideantur:\nmaxime cum e contrario nos uim rerum, non imaginem\ncommendare curemus; breuitas autem atque obscuritas, immo\nut est semper obscura breuitas, etsi cognoscendi imaginem\npraefert, aufert tamen intellegendi uigorem. sed ego cum\nutrumque uitandum sciam, utrumque faciam ut quocumque\nmodo alterutra temperentur, si nec multa praetermissa nec\nmultum constricta uideantur.\nAnno ab Vrbe condita CCCLXIIII, quem annum sicut grauissimum\npropter ignotam sibi captiuitatem Roma persensit ita\nmagnificum propter insolitam pacem Graecia habuit, eo siquidem\ntempore, quo Galli Romam captam incensamque tenuerunt\nac uendiderunt, Artaxerxes rex Persarum discedere ab armis\net quiescere in pace uniuersam Graeciam per legatos praecepit,\ndenuntians contradictorem pacis bello inpetendum.\nquem ita\niubentem potuissent utique Graeci tam constanter contemnere,\nquam fortiter saepe uicerunt, nisi porrectam undecumque\n\n\n\n\n\n\n\noccasionem quam auide desiderauerant, tam libenter hausissent —\nostesderunt enim, quam aegre et misere illa eatenns gesserint,\nquae tam facile indigna etiam condicione posuerunt: nam quid\ntam indignum liberis et fortibus uiris, quam longe remoti;\nsaepe uicti, adhuc hostis et deinde minitantis. imperio arma\ndeponere pacique seruire ? â€” si non in ipso tantum adnuntiatae\npacis sono per corda cunctorum. aegra belli tabuisset intentio\net post diuturnas laborum uigilias oscitantes ac stupefactos\nquies inopina laxasset, priusquam ipsam quietem uoluntas\npacta conponeret.\nunde autem tanta fatigatio omnium per\ntotam Graeciam populorum corda corporaque oppresserit, quae\nefferos animos ignoto adquiesoere otio tam facile persuasit,\nquam breuissime ostendam.\nLacedaemonii, utpote homines et Graeci homines, quo plura\nhabebant, eo ampliora cupientes, postquam Atheniensium potiti\nsunt, uniuersam Asiam spe dominationis hauserunt.\nitaque\n\n\n\n\n\n\n\ntoto Orienti bellum monentes Hircyliden ducem in hanc militiam\nlegunt. qui eum sibi aduersus duos potentissimes Artaxerxis\nPersarum regis praefectos Farnabasum et Tissafernen\npugnandum uideret, prouiso ad tempus consilio, ut pondus\ngeminae congressionis eluderet. unum denuntiato bello adpetit,\nalterum pacta pace suspendit.\nFarnabazns Tiasafernen apaud\nArtaxerxen, communem tunc regem, defert ut proditorem,\npraesertim qui cum hoste belli tempore de foederis condicione\npepigisset; hortaturque regem, ut in locum eius Cononem\nAtheniensem uirum, qui tunc forte apud Cyprum exulabat,\nducem nauali bello constituat. acceptis igitur quingentis argenti\ntalentis Conon per Farnabazum euocatur classique praeficitur.\nquibus conpertis Lacedaemonii et ipsi anxilia naualis\nbelli a rege Aegypti Hereynione per legatos petunt, a quo\n\n\n\n\n\n\n\ncentum instructas triremes et sescenta milia modium frumenti\nacceperunt; a sociis etiam undique magna contraxere subsidia.\ncui militiae consensu omnium Agesilaum ducem decreuerunt,\nuirum pede claudum, sed qui in difficillimo rerum statu mallent\nsibi regem claudicare quam regnum. raro umquam ita\npares omni industria duces in unum coiere bellum, qui acerbissimis\ninuicem proeliis fatigati et multo sanguine obliti\nuelut inuicti ab alterutro recesserunt.\nigitur Conon accepto\niterum per se ipsum a Rege Magno stipendio reuersus ad\nclassem inuadit hostiles agros, turres castella ceteraque praesidia\nexpugnat et ueluti effusa tempestas quacumque incubuit\ncuncta prosternit.\nLacedaemonii uero domesticis malis circumuenti\nexternis inhiare desistunt ahiciuntque spem dominationis\ninminente periculo seruitutis; Agesilaum, quem cum exercitu\nin Asiam miserant, ad subsidium patriae reuocant.\ninterea\n\n\n\n\n\n\n\nPisander , dux apud Spartam per Agesilaum regem relictus,\nmaximam munitissimamque tunc classem instruxerat, motus\naemulatione uirtutis Agesilai, ut, illo pedestrem expeditionem\nagitante, ipse quoque nauali discursu oram maritimam peruagaretur.\nConon uero suscepto negotio duplioem curam inpendebat\ndebens sociis sollicitudinem, patriae fidem, ut huic exhiberet\nnaturam, illis praeberet industriam: in hoc propensior\nciuibus, quod quieti libertatique eorum alieni sanguinis discrimen\ninpenderet et pugnaret aduersus insolentissimos hostes\npericulo regis, praemio patriae.\nconserunt itaque nauale certamen\nPersae Conone, Spartani Pisandro duce; milites remiges\nipsique ductores uno pariter in mutuam caedem ardore\nrapiuntur.\nmagnitudinem atque atrocitatem belli istius inclinatos\nex hoc semper in posterum Lacedaemoniorum status\n\n\n\n\n\n\n\n\n\nprodit: namque ex illo fluere ac sublapsa retro referri Spartanorum\nspes uisa, donec adsurgendo aegre ae misere recidendo\nconfecta et potestate careret et nomine.\nAtheniensibus\nuero haec eadem pugna initium recuperandae potentiae sicut\nLacedaemoniis amittendae fuit. primi igitur Thebani, auxilio\nAtheniensium fulti, superiore clade saucios ac trepidos adgrediuntur,\nmulta animati fiducia propter uirtutem atque industriam\nEpaminondae ducis sui, cum quo sibi facile obtinere\nposse imperium totius Graeciae uidebantur.\nfit itaque terrestre\nproelium, Thebanis minimo negotio uincentibus. uincitur enim\netiam hoc conflictu Lysander et occiditur; Pausanias quoque\ndux alter Lacedaemoniorum insimulatus proditioni sin exilium\ntraditur;\nThebani autem uiotoria potiti, collecta uniuersi exercitus\nmanu, Spartam contendunt, putantes se uacuam\n\n\n\n\n\n\n\npraesidio ciuitatem nullo intraturos negotio, cuius iam omnes paene\ncopias cum ipso rege delessent atque ab omnibus sociis destitutos\nuiderent.\nLacedaemonii periculo ciuitatis inpulsi habito\ninexercitati militis qualicumque dilectu obuiam hosti procedunt.\nsed uictis semel aduersum uictores obsistendi nec uirtus\nnec animus erat.\noum igHur oaedes tantum unius paene\npartis ageretur, repente rex Agesilaus arcessitus ex Asia inprouisus\nbello superuenit; Thebanos iam successu duplicis\nuictoriae laetiores segnioresque adgreditur nec difficile superat,\nmaxime cum adhuc apud ipeum paene integrae uires\nhaberentur. ipse tamen Agesilaus grauiter uulneratur.\nat uero Athenienses eum conperissent insperata Lacedaemonios\nuictoria subleuatos, pristinae seruitutis, de qua tunc respirare\nuix coeperant, trepidi metu exercitum contrahunt eumque Boeotiis\nin auxilium adiungunt, commissum Iphicrati duci, qui adulescens\nadmodum, uixdum annos uiginti natus, infirmitatem\naetatis maturitate animi muniebat.\nConon quoque, uir quidem\n\n\n\n\n\n\n\nAtheniensis, dux autem Persici exercitus, audito Agesilai\nreditu ad populandos Lacedaemoniorum agros reuertitur. ita\nSpartani, strepitu circumsonantium undique hostium clausi\natque exterriti, ultima propemodum desperatione tabuerunt.\nsed Conon postquam uasta hostilis soli populatione satiatus\nest, Athenas pergit, in maximo gaudio ciuium ipse tristis,\nquippe cum uideret urbem populo quondam cultuque ornatissimam,\nnunc miserabili ruinarum ac desolationis squalore\nconfectam.\nitaque magnum pietatis miserationisque monumentum\nin reparatione eius operatus est. namque eam a Lacedaemoniis\nexinanitam Lacedaemoniorum praedis repleuit, Persis\nincendentibus concrematam Persis aedificantibus reformauit.\ninterea Artaxerxes rex Persarum, sicut principio dictum est,\nuniuersis Graeciae populis per legatos, ut ab armis discederent\net paci adquiescerent, imperauit: non quia misericorditer fessis\nconsuleret, sed ne se in Aegypto bellis occupato aliqua in\nregnum suum temptaretur inruptio.\nCunctis igitur Graecis optatissima quiete resolutis domesticoque\notio torpentibus Lacedaemonii, inquieti magis quam strenui\n\n\n\n\n\n\n\net furore potius quam uirtute intolerabiles, post bella deposita\ntemptant furta bellorum.\nnam speculati absentiam Arcadum\ncastellum eorum repentina inruptione perfringunt. Arcades\nuero exciti iniuria, iunoto sibi Thebanorum auxilio amissa\nfurto bello repetunt.\nin eo proelio Archidamus dux Lacedaemoniorum\nuulneratus cum iam caedi suos ut uictos uideret,\noccisorum corpora per praeconem ad sepulturam poposcit:\nquod signum uictoriae traditae inter Graecos haberi solet.\nThebani\nautem hac confessione contenti, dato parcendi signo,\nfinem dedere certamini.\npaucis deinde interuenientibus indutiarum\ndiebus, Lacedaemoniis ad alia bella conuersis, Thebani\ncum Epaminonda duce de inuadenda Lacedaemona quasi secura\net destituta cepere fiduciam. taciti intempesta nocte Lacedaemonam\nueniunt; sed non ita incautam uel indefensam, sicut\nrebantur, offendunt:\narmati enim senes cum reliqua turba inbellis\naetatis, praecognito aduentu hostium, in ipsis se portarum\nangustiis obiecerunt et aduersus quindecim milia\n\n\n\n\n\n\n\nmilitum uix centum confecti aeuo homines proruperunt. his itaque\ntantam belli molem sustinentibus iuuentus superueniens\ncongredi aduersus Thebanos aperto certamine incunctanter decreuit.\ncommisso proelio cum Lacedaemonii uincerentur, repente\nEpaminondas dux Thebanorum incautius dimicans uulneratur.\nquare dum his ex dolore metus, illis ex gaudio\nstupor nascitur, ueluti ex consensu tacito utrimque discessum\nest.\nEpaminondas autem grauiter saucius cum de uictoria\nsuorum conperisset scutumque exosculatus esset, remota manu,\nqua uulnus occluserat, egressum sanguinis ac mortis patefecit\nintroitum: cuius mortem sic Thebanorum perditio subsecuta\nest, ut non perdidisse ducem sed ipsi cum eo tunc perisse\nuiderentur.\nContexui indigestae histeriae inextricabilem cratem atque\nincertos bellorum orbes huc et illuc lymphatico furore gestorum\nuerbis e uestigio secutus inplicui, quoniam tanto, ut uideo,\ninordinatius scripsi, quanto magis ordinem custodiui.\nimproba\ndominandi Lacedaemoniorum cupiditas quantis populis, qualibus\nurbibus, quibus prouinciis cuiusmodi odiorum motus,\nquantas causas certaminum suscitarit, quis uel numero uel\n\n\n\n\n\n\n\nordine uel ratione disponat? cum ipsi quoque non plus adflicti\nbellis quam bellorum confusione referantur:\nsiquidem tracto\nper aliquot aetates hoc continuo bello Athenienses Lacedaemonii\nArcades Boeotii Thebani, postremo Graecia Asia Persis\natque Aegyptos cum Libya insulisque, maximis nauales simul\npedestresque conflictus indiscretis egere discursibus. referre\ncaesa hominum milia non possem, etiam si bella numerarem.\nAt nunc increpet haec tempora atque illa conlaudet, quicumque\nnescit hosce omnes istarum urbium prouinciarumque populos\nita nunc in solis ludis ac theatris consenescere, sicuti tunc in\ncastris maxime proeliisque tabuisse.\nflorentissima illa et totius\ntunc imperium Orientis adfeotans Lacedaemoniorum ciuitas\nuix centum habere potuit senes; ita incessabilibus circumuenta\nmalis inmaturas misere expendebat aetates:\net queruntur nunc\nhomines, quorum refertae pueris et senibus ciuitates secura.\niuuenum peregrinatione ditantur pacificisque exercitiis stipendia\ndomesticae uoluptatis adquirunt? nisi forte — ut adsolent\n\n\n\n\n\n\n\n\n\n\n\nhumanae mutabilitati omnia sordere praesentia — nonitates rerum\nacta audituque prurientibus ipsa etiam uita fastidio est.\nAnno ab Vrbe condita CCCLXXVI saenissimo terrae motu\nAchaia uniuersa concussa est et duae tunc ciuitates, id est\nEbora et Helice, abruptis locorum hiatibus deuoratae.\nAt ego nunc e contrario poteram similia in diebus nostris\napud Constantinopolim, aeque modo principem gentium, praedicta\net facta sed non perfecta narrare, cum post terribilem\ndenuntiationem conscientiamque mali sui praesciam subter\ncommota funditus terra tremeret et\\' desuper fusa caelitus\nflamma penderet, donec orationibus Arcadii principis et populi\nChristiani praesentem perditionem Deus exoratus auerteret,\nprobans se solum esse et conseruatorem humilium et punitorem\nmalorum. sed haec ut commemorata sint magis quam explicita\nuerecundiae concesserim ut et qui scit recolat et qui\nnescit inquirat.\\'\nInterea Romani, qui per septuainta annos ab urbe Vulseoram,\npraeterea Faliscorum Aequorum et Sutrinorum subacti\net adtriti adsiduis bellis conficiebantur, tandem in supra scriptis\ndiebus Camillo duce easdem cepere ciuitates et rediuiuo finem\ndedere certamini.\nPraenestinoa etiam eodem tempore, qui\nusque ad portam Romae bellando et caedendo peruenerant, ad\nflumen Haliam T. Quintio pugnante uicerunt.\nAnno ab Vrbe condita CCCLXXXIIII L. Genucio et Q. Seruiilio\nconsulibus ingens uniuersam Romam pestilentia corripuit:\nnon ut adsolet plus minusue solito temporum turbata temperies,\nhoc est ant intempestina siccitas hiemis aut repentinus\ncalor ueris aut incongruus umor aestatis uel autumni diuitis\n\n\n\n\n\n\n\n\n\n\n\n\n\n\nindigesta inlecebra, insuper etiam exspirata de Calabris saltibus\naura corrumpens, repentinos acutarum infirmitatum adferre\ntranscursus;\nsed grauis diuturnaque in nullo dispar sexu, in\nnulla aetate dissimilis generali cunctos per biennium iugiter\ntabe confecit, ut etiam quos non egit in mortem, turpi macie\nexinanitos adflictosque dimiserit.\nconquererentur hoc, ut arbitror,\nloco obtrectatores temporis Christiani, si forte silentio\npraeterierim, quibus tunc caerimoniis Romani placauerint deos\net sedauerint morbos.\ncum pestilentia in dies crudesceret,\nauctores suasere pontifices, ut ludi scaenici diis expetentibus\nederentur. ita pro depellenda temporali peste corporum arcessitus\nest perpetuus morbus animorum.\nuber nunc quidem\nmihi iste doloris atque increpationis locus est, sed, in quo iam\nreuerentia tua studium sapientiae et ueritatis exercuit, mihi\nsuper eo audere fas non est, commonuisse me satis sit et ex\nqualibet intentione lectorem ad illius lectionis plenitudinem\nremisisse.\nSequitur bano miseram luem miserioremque eius expiationem\nproximo anno satis triste prodigium. repente siquidem medio\nVrbis terra dissiluit, uastoque praeruptu hiantia subitο·ιinferna\npatuerunt.\nmanebat diu ad spectaculum terroremque cunctorum\npatenti uoragine inpudens specus nefariamque uiui hominis\nsepulturam diis interpretibus expetebat.\nsatisfecit inprobis\nfaucibus praecipitio sui M. Curtius, uir eques armatus, iniecitque\ncrudeli terrae inopimam satietatem, cui parum esset, quod\nex tanta pestilentia mortuos per sepulchra susciperet, nisi etiam\nuiuos scissa sorberet.\nAnno ab urbe condita CCCLXXXVIII iterum terribilis Gallorum\ninundatio iuxta Anienem fluuium ad quartum ab Vrbe lapidem\nconsedit, facile sine dubio pondere multitudinis et alacritate\nuirtutis perturbatam occupatura ciuitatem, nisi otio et lentitudine\ntorpuisset.\nubi atrocissimam pugnam Manlius Torquatus\n\n\n\n\n\n\n\n\n\nsingulariter inchoauit, T. Quintius dictator cruentissima congressione\nconfecit. fugati ex hoc proelio plurimi Galli, instauratis\niterum copiis in bellum ruentes a C. Sulpicio dictatore\nsuperati sunt.\npost paululum quoque Tuscorum pugna sub C.\nMarcio consecuta est: ubi conici datur quantum. hominum\ncaesum sit, quando octo milia sunt capta Tuscorum.\nTertio antem in isdem diebus Galli se in praedam per\nmaritima loca subiectosque campos ab Albanis montibus diffuderunt;\naduersum quos, nouo militum dilectu habito\nconscriptisque legionibus decem, LX milia Romanorum,\nnegatis sibi Latinorum auxiliis, processerunt.\nconfecit hanc\npugnam M. Valerius, auxiliante coruo alite, unde postea Coruinus\nest dictus. occiso enim prouocatore Gallo, hostes territi\nsparsimque fugientes grauiter trucidati sunt.\nNumerandum etiam inter mala censeo primum illud ictum\ncum Carthaginiensibus foedus, quod isdem temporibus fuit; praesertim\nex quo tam grauia orta sunt mala, ut exim coepisse\n\n\n\n\n\n\n\nuideantur.\nanno siquidem ab Vrbe condita CCCCII legati a Carthagine\nRomam missi sunt foednsque pepigerant.\nquem ingressum\nCarthaginiensium in Italiam malorum grandinem secuturam x\ncontinuarumque miseriarum tenebras iuges historiarum fides\nlocorumque infamia et abominatio dierum, quibus ea gesta\nsunt, protestantur.\nTanc etiam nox usque ad plurimam diei partem tendi uisa\neat et saxea de nubibus grando descendens ueris terram lapidibus\nuerberauit.\nQuibus diebus etiam Alexander Magnus, uere ille gurges\nmiseriarum atque atrocissimus turbo totius Orientis, est natus.\nTunc etiam Ochus, qui et Artaxerxes, post transactum in\nAegypto maximum. diuturnumque bellum plurimos Iudaeorum\nin transmigrationem egit atque in Hyrcania ad Caspium mare\nhabitare praecepit :\nquos ibi usque in hodiernum diem\n\n\n\n\n\n\n\n\n\namplissimis generis sui inorementis consistere atque exim quandoque\nerupturos opinio est.\ncuius etiam belli tempestate transourrens\net Sidonam opulentissimam Phoenicis prouinciae urbem\ndeleuit et Aegyptum, quamuis prius uictus, tunc tamen subactam\ncomminutamque ferro Persarum subiecit imperio.\nIam hinc statim a Romanis aduersum Samnitas, gentem\nopibus armisque ualidam, pro Campanis et Sedicinis bella\nsuscepta sunt; Samniticum. bellum ancipiti statu gestum Pyrrhus\nuel maximus Romani nominis hostis excepit; Pyrrhi bellum\nmox Punicum consecutum est:\net quamuis numquam\npost mortem Numae a bellorum cladibus fuisse cessatum\npatentes semper Iani portae indicent, ex eo tamen uefuti\nper meridiem toto inpressus caelo malorum feruor incanduit.\nporro autem, inchoato semel bello Punico utrum aliquando\nbella caedes ruinae atque omnia infandarum mortium genera\nnisi Caesare Augusto imperante cessauerint, inquirat inueniat\nprodat quisquis infamanda Christiana tempora putat.\nabsque\n\n\n\n\n\n\n\n\n\n\n\nillo tamen inter bella Punica unius anni ueluti anis praeteruolantis\nexcursu Romani propter clausas Iani portas inter febres\nmorbosque reipublicae, ad hoc brenissimo pacis signo\nuelut tenuissimo aquae gelidae haustu inlecti sunt, ut in peins\nrecalescentes multo grauius uehementiusque adflictarentur.\nAt uero, si indubitatissime constat sub Augusto primum Caesare\npost Parthicam pacem uniuersum terrarum orbem positis\narmis abolitisque discordiis generali pace et noua quiete conpositum\nRomanis paruisse legibus, Romana iura quam propria arma\nmaluisse spretisque ducibus suis iudices elegisse Romanos,\npostremo\nomnibus gentibus, cunctis prouinciis, innumeris\nciuitatibus, infinitis populis, totis terris unam fuisse uoluntatem\nlibero honestoque studio inseruire paci atque in\ncommune consulere — quod prius ne una quidem ciuitas\nunusue populus ciuium uel; quod maius est, una domus fratrum\niugiter habere potuisset —;\nquodsi etiam, cum imperante\nCaesare ista prouenerint, in ipso imperio Caesaris inlnxisse ortum\nin hoc mundo Domini nostri Iesu Christi liquidissima probatione\nmanifestum est:\ninniti licet illi, quos in blasphemiam\n\n\n\n\n\n\n\nurguebat inuidia, cognoscere faterique cogentur, pacem istam\ntotius mundi et tranquillissimam serenitatem non magnitudine\nCaesaris sed potestate filii Dei, qui in diebus Caesaris apparuit,\nexstitisse nec unius urbis imperatori sed creatori orbis\nuniuersi orbem ipsum generali cognitione paruisse, qui, sicut\nsol oriens diem luce perfundit, ita adueniens misericorditer\nextenta mundum pace uestierit. quod plenius, cum ad id ipso\nperficiente Domino uentum fuerit, proferetur.\nIgitur anno ab urbe condita CCCCVIIII Romani bellum Latinis\nrebellantibus intulerunt Manlio Torquato et Decio Mure\nconsulibus. in quo bello unus consul interfectus est, alter\nexstitit parricida.\nManlius enim Torquatus filium suum, iuuenem,\nuictorem, interfectoremque Metii Tusculani, nobilis\nequitis et tum praecipue prouocantis atque insultantis hostis,\noccidit.\nalius uero consul oum iterato conflictu illud cornu,\ncui praeerat, caedi atque adfligi uideret, in confertissimos\nhostes sponte prolapsus occubuit.\nManlius quamuis uictor\noccursum tamen nobilium iuuenum Romanorum, qui legitime\nexhiberi solet, triumphans parricida non meruit.\nAnno autem post hunc subsequente Minucia uirgo Vestalis\nob admissum incestum damnata est uiuaque obruta in campo,\nqui nunc sceleratus uocatur.\nAt uero paruo eiim tempore interiecto horresoo referre quod\ngestum est. nam Claudio Marcello et Valerio Flacco consulibus\nincredibili rabie et amore scelerum Romanae matronae\nexarserunt.\nerat utique foedus ille ac pestilens annus infictaeque\niam undique cateruatim strages egerebantur et adhuc\ntamen penes omnes de corrupto aere simplex credulitas erat,\ncum, exsistente quadam ancilla indice et conuincente, primum\nmultae matronae ut biberent quae coxerant uenena compulsae,\ndeinde, simul atque hausere, consumptae sunt.\ntanta autem\nmultitudo fuit matronarum in his facinoribus consciarum, ut\ntrecentae septuaginta damnatae ex illis simul fuisse referantur.\nAnno ab Vrbe condita CCCCXXII Alexander rex Epirotarum,\n\n\n\n\n\n\n\n\n\nAlexandri illius Magni auunculus, traiectis in Italiam copiis\ncum bellum aduersus Romanos pararet et circa. finitimas\nRomae urbes firmare uires exercitus sui auxiliaque uel sibi\nadquirere uel hostibus subtrahere studens bellis exerceretur, a\nSamnitibus, qui Lucanae genti suffragabantur, maximo bello\nin Lucania uictus atque occisus est.\nSed, quoniam aliquantum Romanas clades recensendo progressus\nsum, uel Alexandri istius mentione commonitus, de\nPhilippo Macedonum rege, qui Olympiadem huius Alexandri\nEpirotae sororem uxorem habuit, ex qua Alexandrum Magnum\ngenuit, paucissimis annis retro repetitis magna paruis in quantum\npotero colligam.\nAnno ab urbe condita cccc Philippus Amyntae filius\nAlexandri pater regnum Macedonum adeptus, xxv annis\n\n\n\n\n\n\n\n\n\ntenuit, quibus hos omnes acerbitatum aceruos cunctasque\nmalorum moles struxit.\nhic primum ab Alexandro fratre obses\nThebanis datus, per triennium apud Epaminondam strenuissimum\nimperatorem et summum philosophum eruditus est.\nipso autem Alexandro scelere Eurydioes matris ocoiso, quamuis\nea iam commisso adulterio et altero primum filio interfecto\nfiliaque uiduata generi nuptias mariti morte pepigisset,\nconpulsus a populo regnum, quod paruo occisi fratris filio\ntuebatur, suscepit.\nqui cum foris concursu exsurgentium nndique\nhostium, domi autem deprehensarum saepe insidiarum metu\nfatigaretur, primum bellum cum Atheniensibus gessit.\nquibus\nuictis arma ad Illyrios transtulit multisque milibus hostium\ntrucidatis Larissam urbem nobilissimam cepit.\ninde Thessaliam\nnon magis amore uictoriae quam ambitione habendorum equitum\nThessalorum, quorum robur ut exercitui suo admisceret,\ninuasit.\nita Thessalis ex inprouiso praeoccupatis atque in\n\n\n\n\n\n\n\npotestatem redactis, iungendo equitum peditumque fortissimas turmas\net copias inuictissimum fecit exercitum.\nigitur uictis\nAtheniensibus subiectisque Thessalis Olympiadem, Arabae regis\nMolossorum sororem duxit uxorem. qui Aruba cum per hoc,\nquod societatem Macedonum adfinitate regis paciscebatur, imparium\nsuum se dilataturum putaret, per hoc deceptus amisit\npriuatusque in exilio consenuit.\ndeinde Philippus, cum Mothonam\nurbem oppugnaret, ictu sagittae oculum perdidit. ipsam\nuero urbem mox expugnauit et cepit.,\nExim Graeoiam prope totam consiliis praeuentam uiribus\ndomuit. quippe Graeciae ciuitates dum imperare singulae\ncupiunt, imperium omnes perdiderunt et dum in mutuum.\nexitium sine modo ruunt, omnibus perire quod siagulae amitterent\noppressae demum seruientesque senserunt.\nquarum dum\ninsanas conuersationes Philippus ueluti e specula obserua\nauxiliumque semper inferioribus suggerendo contentiones, bellorum\nfomites, callidus doli artifex fouet, uictos sibi pariter\n\n\n\n\n\n\n\nuictoresque subiecit.\nhuic autem ad obtinendam totius Graeciae\ndominationem immoderata. Thebanorum dominatio facultatem\ndedit, qui uiotos Lacedaemonios ac Phocenses, caedibus\netiam rapinisque confectos, cum insuper in communi Graeciae\nconcilio tanta pecuniae multa onerauissent, quantam illi soluere\nnulle modo possent, ad arma confugere coegerunt.\nitaque\nPhocenses Philomelo duce et auxiliis Lacedaemoniorum Atheniensiumque\nfulti commissa pugna fugatisque hostibus Thebanorum\ncastra oeperunt. sequenti proelio inter inmensas utriusque\npopuli strages Philomelus occisus est; in ouius locum\nPhocenses Oenomaum ducem creauerunt.\nPorro autem Thebani et Thessali omisso dilectu ciuium\nPhilippum Macedoniae regem, quem hostem prius repellere\nlaborabant, ultro sibi ducem expetiuerunt. commisso proelio\net Phocensibus paene ad internecionem caesis uictoria ad\nPhilippum concessit.\nsed Athenienses audito belli euentu, ne\n\n\n\n\n\n\n\nPhilippus transiret in Graeciam, angustias Thermopylarum\npari ratione sicut aduentantibus antea Persis occupauere.\nIgitur Philippus ubi exclusum se ab ingressu Graeciae praestructis\nThermopylis uidet, paratum in hostes bellum uertit in\nsocios: nam ciuitates, quarum paulo ante dux fuerat, ad gratu- *\nlandum ac suscipiendum patentes hostiliter inuadit, crudeliter\ndiripit, omnique societatis conscientia penitus abolita coniuges\nliberosque omnium sub corona uendidit, templa quoque uniuersa\nsubuertit spoliauitque, nec tamen umquam per xxv annos\nquasi iratis dis uictus est.\npost haec in Cappadociam\ntransiit ibique bellum pari perfidia gessit, captos per dolum\nfinitimos reges interfecit totamque Cappadociam imperio Macedoniae\nsubdidit.\ninde post caedes incendia depraedationesque\nin sociis urbibus gestas parricidia in fratres conuertit, quos\npatri ex nouerca genitos cum coheredes regni uereretur, interficere\nadgressus est.\ncum autem unum ex his occidisset, duo\nin Olynthum confugerunt: quam mox Philippus hostiliter adgressus\nurbem antiquissimam et florentissimam, caedibus ac\nsanguine repletam opibus hominibusque uacuauit, abstractos\n\n\n\n\n\n\n\netiam fratres supplicio et neci dedit.\ndein cum, excidio socieram\net parricidio fratrum elatus, licere sibi omnia quae\ncogitauisset putaret, auraria loca in Thessalia et argenti metalla\nin Thracia inuasit ac, ne quod ius uel fas inuiolatum\npraetermitteret, praeoccupato mari et classe dispersa piraticam.\nquoque exercere instituit.\npraeterea, cum eum fratres duo\nThraciae reges de regni terminis ambigentes iudicem ex consensu\npraeoptauissent, Philippus more ingenii sui ad indicium\ntamquam ad bellum cum instructo exercitu ingressus inscios\niuuenes uita regnoque priuauit\nAthenienses uero, qui prius Philippi ingressum Thermopylarum\nmunitione reppulerant, ultro paoem eius expetentes\nfraudulentissimum hostem de neglecta introitus custodia commonuerunt.\nceterae etiam Graeciae ciuitates ut intentius ciuilibus\nbellis uacarent, sub specie pacis et foederis sponte se\nexternae dominationi subiecerunt,\nmaxime cum Thessali\nBoeotiique poscerent Philippum, ut professum se aduersum\n\n\n\n\n\n\n\n\n\n\n\nPhocenses ducem exhiberet susceptumque bellum gereret, contra\nPhocenses adhibitis secum Atheniensibus et Lacedaemoniis\nuel differri bellum uel auferri et pretio et precibus laborarent.\nPhilippus tacite utrisque diuersa promisit, Phocensibus pacem\net ueniam se daturum sacramento confirmans, Thessalis uero\nadfuturum se mox cum exercitu spondet, bellum tamen ab\nutrisque parari uetat.\nigitur Philippus instructis copiis angustias\nThermopylarum securus ingreditur easque occupatas\ndispositis praesidiis emunit.\ntunc primum se non Phooenses\nsoli, sed omnis Graecia captam-esse persensit: siquidem primos\nPhocenses Philippus rupta fide calcatoque sacramento infandae\ndilacerationi dedit, inde omnium urbes finesque populatus\ncruenta praesentia effecit, ut etiam absens timeretur.\nubi\nuero in regnum redit, more pastorum, qui pecora sua nunc\nper aestiuos nunc per hibernos saltus circumducunt, populos\net urbes, ut illi replenda uel relinquenda quaeque loca uidebantur,\nad libidinem suam transfert.\nmiseranda ubique facies\net atrocissimum miseriarum genus obuersabatur, perpeti\n\n\n\n\n\n\n\ncidium sine inruptione, sine bello captiuitatem, sine crimine\nexilium, sine uictore dominatum.\npremit miseros inter iniuriarum\nstimulos superfusus pauor ipsaque dissimulatione\ndolor crescit hoc altius demissus quo minus profiteri licet\ntimentium, ne ipsae quoque lacrimae pro contumacia accipiantur.\nalios populos, anulsos a sedibus suis, finibus hostium\napponit; alios in extremis regni terminis statuit; quosdam\naemulatione uirium, ne possint quod posse creduntur, in supplemento\nexhaustarum urbium diuidit.\nita gloriosissimum illud\nquondam florentis Graeciae corpus in multas laoeratasque\nparticulas exstincta primum libertate concidit.\nSed haec cum per aliquantas Graeciae ciuitates exercuisset\net tamen omnes metu premeret, coniciens ex praeda paucorum\nopes omnium, ad perficiendam aequalem in uniuersis uastationem\nutili emolumento necessariam maritimam urbem ratus,\nByzantium, nobilem ciuitatem, aptissimam iudicauit, ut receptaculum\nsibi terra marique fieret, eamque obsistentem ilico\nobsidione cinxit.\nhaec autem Byzantium quondam a Pausania\n\n\n\n\n\n\n\n\n\n\n\nrege Spartanorum condita, post autem a Constantino Christiano\nprincipe in maius aucta et Constantinopolis dicta, gloriosissimi\nnunc imperii sedes et totius caput Orientis est.\nPhilippus\nuero post longam et inritam obsidionem, ut pecuniam\nquam obsidendo exhauserat praedando repararet, piraticam\nadgressus est. captas itaque CLXX naues mercibus confertas\ndistraxit et anhelanti inopiae parua recreatione subuenit.\ninde\npropter agendam praedam et curandam obsidionem diuisit\nexercitum. ipse autem cum fortissimis profectus multas Cherronesi\nurbes cepit profligatisque populis opes abstulit. ad\nScythiam quoque cum Alexandro filio praedandi intentione\npertransit.\nScythis tunc Atheas regnabat: qui cum Histrianorum\nbello premeretur, auxilium a Philippo per Apollonienses\n\n\n\n\n\n\n\n\n\npetiit, sed continuo Histrianorum rege mortuo et belli metu\net auxiliorum necessitate liberatus pactionem foederis cum\nPhilippo habitam dissoluit.\nPhilippus dimissa obsidione Byoatii\nScythicum bellum totis uiribus adgreditur commissoque\nproelio cum Scythae et numero et uirtute praestarent, Philippi\nfraude uincuntur.\nin ea pugna xx milia puerorum ac feminarum\nScythicae gentis capta, pecorum magna copia abducta,\nauri atque argenti nihil repertum: nam et ea res primo fidem\ninopiae Scythicae dedit. uiginti milia nobilium equarum sufficiendo\ngeneri in Macedoniam missa.\nSed reuertenti Philippo Triballi bello obuiant: in quo ita\nPhilippus in femore uulneratus est, ut per corpus eius equus\ninterficeretur. cum omnes occisum putarent, in fugam uersi\npraedam amiserunt. aliquantula deinde mora dum conualescit\na uulnere in pace conquieuit;\nstatim uero ut conualuit Atheniensibus\nbellum intulit: qui in tanto discrimine positi Lacedaemonios\nquondam hostes tunc socios adsciscunt totiusque\n\n\n\n\n\n\n\nGraeciae ciuitates legationibus fatigant, ut communem hostem\ncommunibus uiribus petant. itaque aliquantae urbes Atheniensibus\nse coniunxere, quasdam uero ad Philippum belli\nmetus traxit.\nproelio oemmisso cum Athenienses longe maiore\nnumero militum praestarent, adsiduis tamen bellis indurata\nMacedonum uirtute uincuntur.\nquam pugnam longe omnibus\nbellis anterioribus atrociorem fuisse ipse rerum exitus docuit:\nnam hic dies apud uniuersam Graeciam adquisitae dominationis\ngloriam et uetustissimae libertatis statum finiuit.\nPostea Philippus cruentissimam nictoriam in Thebanos et\nLacedaemonios exercuit: siquidem principes ciuitatum alios\nsecuri percussit, alios in exilium egit, omnes bonis priuauit.\npulsos dudum a ciuibus in patriam restituit: ex quibus trecentos\nexules iudices rectoresque praefecit, qui ut antiquum dolorem\nnoua potestate curarent, pressos infeliciter populos in\nspem libertatis respirare non sinerent.\npraeterea magno dilectu\nmilitum in subsidium regiae dispositionis ex tota Graecia\nhabito, ducenta milia peditum et quindecim milia equitum\n\n\n\n\n\n\n\nabsque exercitu Macedonum et infinita gentium barbaria Persicae\nexpeditioni in Asiam missurus instruxit.\ntres duces\nhoc est Parmenionem Amyntam et Attalum praemittendos in\nPersas legit. et dum suprascriptae copiae de Graecia congregantur,\nAlexandri — qui erat Olympiadis uxoris suae frater\net post a Sabinis in Lucania prostratus est —, quem Epiri\nregem ob mercedem stupri in eum perpetrati constituerat,\nnuptias in copulando ei filiam suam Cleopatram celebrare decreuit.\nqui cum pridie quam cocideretur interrogatus fuisset,\nquis finis homini magis esset optandus, respondisse fertur,\neam esse optimum, qui uiro forti post uirtutum suarum glorias\nin pace regnanti sine conflictatione corporis et dedecore\nanimi subitus et celer inopinato ferro potuisset accidere: quod\nipsi mox obtigit.\nnec ab iratis dis, quos parui semper penderat\nquorumque aras templa et simulacra subuerterat, quin\nelectissimam ut ipsi uidebatur mortem adipisceretur, potuit\n\n\n\n\n\n\n\ninpediri.\nnam die nuptiarum cum ad ludos magnifice apparatos\ninter duos Alexandros filium generumque contenderet, a\nPausania nobili Macedonum adulescente in angustiis sine\ncustodibus circumuentus occisus est.\nAdserant nunc multisque haec uocibus efferant quasi uirorum\nfortium laudes et facta felicia, quibus amarissimae aliorum\ncalamitates in dulces fabulas cedunt, si tamen numquam. ipsi\niniurias, quibus aliquando uexantur, relatu tristiore deplorant.\nsi uero de propriis querimoniis tantum alios audientes adfici\nuolunt, quantum ipsi perpetiendo senserunt, prius ipsi non\npraesentibus praeterita sed gestis gesta conparent et utraque\nex auditu uelut alienorum arbitri indicant.\nper uiginti et\nquinque annos incendia ciuitatum, excidia bellorum , subiectiones\nprouinciarum, caedes hominum, opum rapinas, praedas\npecorum, mortuorum uenditiones captiuitatesque uiuorum\nunius regis fraus ferocia et dominatus agitauit.\nsufficerent\nista ad exemplum miseriarum insinuata memoriae nostrae\ngesta per Philippum, etiamsi Alexander ei non successisset\nin regnum. cuius bella immo sub cuius bellis mundi mala\n\n\n\n\n\n\n\nordine sequentia suspendo paulisper, ut in hoc loco pro conuenientia\ntemporum Romana subiciam.\nAnno ab Vrbe condita CCCCXXVI Caudinas furculas satis\ncelebres et famosas insignis Romanorum fecit infamia. nam\ncum superiore bello uiginti milia Samnitum Fabio magistro\nequitum pugnam conserente cecidissent, circumspectiore cura\nSamnites ac magis instructo apparatu apud Caudinas furculas\nconsederunt;\nubi oum Veturium et Postumium consules\nomnesque copias Romanorum angustiis locorum armisque clausissent,\nPontius dux eorum in tantum abusus est uictoriae\nsecuritate, ut Herennium patrem consulendum putaret, utrum\noccideret clausos an parceret subiugatis: ut uiuos tamen dedecori\nreseruaret, elegit.\nRomanos enim antea saepissime uinci\net occidi, numquam autem capi aut ad deditionem cogi potuisse\n\n\n\n\n\n\n\n\n\nconstabat.\nitaque Samnites nictoria potiti uniuersum exercitum\nRomanum turpiter captum armis etiam uestimentisque nudatum,\ntantum singulis uilioribus operimentis ob uerecunda\ncorporum tegenda concessis, sub iugum missum seruitioque\nsubiectum, longum agere pompae ordinem praeceperunt.\nsesoentis\nautem equitibus Romanis in obsidatum receptis oneratos\nignominia, ceteris rebus uacuos consules remiserunt.\nQuid de exaggeranda huius foedissimi foederis macula uerbis\nlaborem, qui tacere maluissem? hodie enim Romani aut omnino\nnon essent aut Samnio dominante seruirent, si fidem\nfoederis, quam sibi seruari a subiectis nolunt, ipsi subiecti\nSamnitibus seruauissent.\nPosteriore anno infringunt Romani firmatam curii Samnitibus\npactionem eosque in bellum cogunt, quod Papirio consule\ninsistente commissum magnas strages utriusque populi dedit.\ncum hinc ira recentis infamiae, inde gloria proximae uictoriae\npugnantes instimularet, tandem Romani pertinaciter moriendo\n\n\n\n\n\n\n\nuicerunt; nec caedi pariter uel caedere destiterunt, nisi postquam\nuictis Samnitibus et capto duci eorum iugum reposuerunt.\nidem deinde Papirius Satricum expulso inde Samnitico praesidio\nexpugnauit et cepit. hic autem Papirius adeo tunc apud\nRomanos bellicosissimus ac strenuissimus habebatur, ut cum\nAlexander Magnus disponere diceretur ab Oriente descendens\nobtinere uiribus Africam atque inde in Italiam transuehi,\nRomani inter ceteros duces tunc in republica sua optimos hunc\npraecipuum fore qui Alexandri impetum sustinere posset meditarentur.\nIgitnr Alexander anno ab Vrbe condita ccccxxvÉª patri\nPhilippo successit in regnum: qui primam experientiam animi\net uirtutis suae conpressis celeriter Graecorum motibus dedit,\nquibus auctor, ut ab imperio Macedonum deficerent, Demosthenes\norator auro Persarum corruptus exstiterat.\nitaque\nAtheniensibus bellum deprecantibus remisit, quos insuper etiam\n\n\n\n\n\n\n\n\n\nmultae metu soluit; Thebanos cum (diruta ciuitate deleuit,\nreliquos sub corona uendidit; ceteras urbes Achaiae et Thessaliae\nuectigales fecit; Illyrios quoque et Thracas translato\nmox abhinc bello domuit.\ninde profecturus ad Persicum bellum\nomnes cognatos ac proximos suos interfecit. in exeroitu\neius fuere peditum XXXII milia, equitum nn milia quingenti,\nnaues CLXXX. hac tam parua manu uniuersum terrarum orbem\nutrum admirabilius sit quia uicerit an quia adgredi ausus\nfuerit incertum est.\nprimo eius cum Dario rege congressu\nsescenta milia Persarum in acie fuere, quae non minus arte\nAlexandri superata quam uirtute Macedonum terga uerterunt.\nmagna igitur caedes Persarum fuit. in exercitu Alexandri cxx\nequites et nouem tantum pedites defuere.\ndeinde Gordien\n\n\n\n\n\n\n\n\n\nPhrygiae ciuitatem, quae nunc Sardis uocitatur, obsessam\noppugnatamque cepit ac direptioni dedit inde nuntiato sibi\nDarii cum magnis copiis aduentu, timens angustias quibus\ninerat locorum, Taurum montem mira celeritate transcendit\net quingentis stadiis sub uno die cursu transmissis, Tarsum\nuenit, ibique cum sudans in Cydnum praefrigidum amnem\ndescendisset , obriguit contractuque neruorum proximus morti\nfuit.\ninterea Darius cum ccc milibus peditum et c milibus\nequitum in aciem procedit. mouebat haec multitudo hostium\netiam Alexandrum maxime respectu paucitatis suae, quamuis\niam pridem DC milibus hostium eadem paucitate superatis\nnon solum non timere pugnam sed etiam uictoriam sperare\ndidicisset.\nitaque cum intra iactum teli uterque constitisset\nexercitus et intentos ad signum belli populos discurrentes\nprincipes uariis incitamentis acuerent, ingentibus utrimque\nanimis pugna committitur:\nin qua ambo reges et Alexander\net Darius uulnerantur, ac tam diu certamen anceps fuit, quoad\nfugeret Darius; exinde caedes Persarum secuta est.\nibi tum\n\n\n\n\n\n\n\n\n\n\n\n\npeditum LXXX milia, equitum x milia caesa, capta autem XL\nmilia fuere. ex Macedonibus uero cecidere pedites cxxx,\nequites CL. in castris Persarum multum auri ceterarumque\nopum repertum. inter captiuos castrorum mater et uxor eademque\nsoror et filiae duae Darii fuere;\nquarum redemptionam\nDarius cum etiam oblata regni dimidia parte non inpetrauisset,\ntertio cunctis Persarum uiribus sociorumque auxiliis contraetis,\nbellum instaurat.\nsed dum haec Darius agit, Alexander Parmenionem\nad inuadendam Persicam classem cum copiis mittit,\nipse in Syriam proficiscitur, ibi ex multis sibi regibus cum\ninfulis ultro occurrentibus alios allegit, alios mutauit, alios\nperdidit, Tyrum urbem antiquissimam et florentissiman, fiducia\nCarthaginiensium sibi cognatorum obsistentem, oppressit et\ncepit.\nexim Ciliciam Rhodum atque Aegyptum pertinaci furore\nperuadit. inde ad templum Iouis Hammonis pergit, ut mendacio\nad tempus conposito ignominiam sibi patris incerti et\ninfamiam adulterae matris aboleret.\nnam arcessitum ad se\n\n\n\n\n\n\n\nfani ipsius antistitem ei occulto monuit, quid sibi tamquam\nconsulenti responderi uelit, sicut historici eorum dicunt. ita\ncertus Alexander fuit nobisque prodidit, dis ipsis mutis et\nsurdis uel in potestate esse antistitis quid uelit fingere uel\nin uoluntate consulentis quid malit audire.\nreaertens ab Hammone\nad tertium Persicum bellum Alexandriam in Aegypto\ncondidit.\nDarius uero spe. pacis amissa occc milia peditum et C\nmilia equitum Alexandro ab Aegypto reuertenti apud Tarsum\nbello opponit.\nnec pugnae mora; omnes caeca rabie in ferrum\nruunt : Macedones totiens a se uictis hostibus animosi, Persae\nnisi uincant mori praeoptantes.\nraro in ullo proelio tantum\nsanguinis fusum est. sed Darius cum uinci suos uideret, mori\nin bello paratus persuasu suorum fugere conpulsus est.\nhoc\nproelio Asiae uires et regna ceciderunt totusque Oriens in\n\n\n\n\n\n\n\n\n\npotestatem Macedonici cessit imperii atque ita attrita est in\nhoc bello Persarum omnis fiducia, ut post hoc nullus rebellare\nausus sit patienterque Persae post imperium tot annorum\niugum seruitutis acceperint.\nAlexander xxxnn continuis diebus\ncastrorum praedam percensuit; Persepolim, caput Persici\nregni, famosissimam confertissimamque opibus totius orbis inuasit;\nDarium uero cum a propinquis suis uinctum conpedibus\naureis teneri conperisset persequi statuit. itaque iusso ut subsequeretur\nexercitu ipse cum sex milibus equitum profectus inuenit\nin itinere solum relictum, multis confossum uulneribus\net extrema uitae per uulnera efflantem.\nhunc mortuum inani\nmisericordia referri in sepulchra maiorum sepelirique praecepit;\ncuius non dicam matrem uel uxorem sed etiam paruulas filias\ncrudeli captiuitate retinebat.\nIn tanta malorum multitudine difficillima dictis fides: tribus\nproeliis totidemque annis quinquiens deciens centena milia\npeditum equitumque consumpta, et haec quidem ex eo regno\n\n\n\n\n\n\n\nillisque populis, unde iam ante per annos non multo plures\ndeciens nouiens centena milia profligata referuntur:\nquamquam\nextra has clades per eosdem tres annos et Asiae ciuitates\nplurimae oppressae sint et Syria tota uastata, Tyrus excisa,\nCilicia exiuanita, Cappadocia subacta, Aegyptus addicta sit,\nRhodus quoque insula ultro ad seruitutem tremefacta successerit\nplurimaeque subiectae Tauro prouinciae atque ipse mons\nTaurus diu detrectatum iugum domitus et uictus acceperit.\nEt ne forte tunc quisquam opinetur uel Orientem solum\nAlexandri uiribus subactum uel Italiam tantummodo Romana\ninquietudine fatigatam: tunc etiam bellum Hagidis Spartanorum\nregis in Graecia, Alexandri regis Epiri in Lucania,\nZopyrionis praefecti in Scythia gerebatur.\nquorum Hagidis\nLacedaemonius excitata et rebellante secum uniuersa Graecia\ncum Antipatri fortissimis copiis congressus inter magnas utrorumque\nstrages et ipse procubuit.\nAlexander autem in Italia\nadfectans occidentis imperium aemulans Alexandrum Magnum,\npost numerosa et grauia bella ibidem gesta a Bruttiis\n\n\n\n\n\n\n\n\n\n\n\nLucanisque superatus est corpusque eius ad sepulturam uenditum.\nZopyrion uero praefectus Ponti adunato triginta milium exercitu\nScythis bellum inferre ausus et usque ad internecionem\ncaesus funditus cum omnibus copiis suis abrasus est.\nIgitur Alexander Magnus post Darii mortem Hyroanos et\nMandos subegit: ubi etiam illum adhuc bello intentum Halestris\nsiue Minothea, excita suscipiendae ab eo subolis gratia\ncum trecentis mulieribus procax Amazon inuenit.\npost haec\nParthorum pugnam adgressus: quos diu obnitentes deleuit\npropemodum antequam uicit.\ninde Drangas Euergetas Parimas\nParapamenos Adaspios ceterosque populos qui in radice Caucasi\nmorabantur subegit, urbe ibi Alexandria super amnem\nTanaim constituta.\nsed nec minor eius in suos crudelitas quam\nin hostem rabies fuit. docent hoc Amyntas consobrinus occisus,\n\n\n\n\n\n\n\nnouerca fratresque eius necati, Parmenio et Philotas trucidati,\nAttalus Eurylochus Pausanias multique Macedoniae principes\nexstincti, Clitus quoque annis grauis, amicitia uetus nefarie\ninterfectus:\nqui cum in conuinio fiducia amicitiae regiae aduersus\nregem, sua opera patri Philippo praeponentem, memoriam\npatris tueretur, ab offenso frustra rege uenabulo transfossus,\ncommune conuiuium moriens cruentauit.\nsed Alexander, humani\nsanguinis inexsaturabilis siue hostium. siue etiam sociorum,\nrecentem tamen semper sitiebat cruorem.\nitaque pertinaci impetu\nin bella procurrens Chorasmos et Dahas indomitam gentem\nin deditionem accepit; Callisthenen philosophum sibique apud\nAristotelen condiscipulum cum plurimis aliis principibus, cur\neum deposito salutandi more ut deum non adoraret, occidit.\nPost haec Indiam petit, ut Oceano ultimoque Oriente finiret\nimperium; Nysam urbem adiit; Daedalos montes regnaque\nCleophylis reginae expugnauit: quae cum se dedidisset, concubitu.\nregnum redemit.\nperagrata perdomitaque Alexander India cum\n\n\n\n\n\n\n\n\n\nad saxum mirae asperitatis et altitudinis, in quod multi populi\nconfugerant, peruenisset, cognoscit Herculem ab expugnatione\neiusdem saxi terrae motu prohibitum. aemulatione permotus,\nut Herculis acta superaret, cum summo labore ac periculo\nsare potitus omnes loci eius gentes in deditionem accepit.\ncum\nPoro fortissimo Indorum rege cruentissimum bellum gessit:\nin que Alexander cant ipso Poro singulariter congressus occisoque\ndeiectus equo concursu satellitum praesentiam mortis\nenasit; Porus multis uulneribus confossus et captus est.\nquo\nob testimonium uirtutis in regnum restituto duas ibi condidit\nciuitates Niciam et Bucefalen, quam de nomine equi sui ita\nuocari praecepit. inde Adrestas Catthenos Praesidas et Gangaridas\ncaesis eorum exercitibus Macedones expugnauere.\ncum\nad Cofides uentum esset, ibi contra cc milia equitum hostium\npugnam conseruerunt; et cum iam aetate detriti, animo aegri,\nuiribus lassi difficile uicissent, castra ob memoriam plus solito\n\n\n\n\n\n\n\nmagnifica condiderunt.\nexim Alexander ad amnem Agesinem\npergit; per huno in Oceanum deuehitur: ibi Gesonas Sibosque,\nquos Hercules condidit, oppressit. hinc in Adros et Subagras\nnauigat: quae gentes eum armatis LXXX milibus peditum et\nLX milibus equitum excipiunt.\ncommisso praelio diu anceps\net cruenta pugna tandem tristem paene uictoriam Macedonibus\ndedit. nam fusis hostium copiis Alexander exercitum ad urbem\nduxit; et cum murum primus escendisset, uacuam ciuitatem\nratus solus introrsum desiluit:\nquem cum undique infesti hostes\ncircumdedissent, incredibile dictu est ut eum non multitudo\nhostium, non uis magna telorum, non tantus lacessentium clamor\nterruerit, solus tot milia ceciderit ac fugarit.\nat ubi se\nobrui a circumfusa multitudine persensit, muri obice posteriora\ntutatus, contrarios facilius eo usque sustinuit, donec ad periculum\neius clamoremque hostium perfractis muris exercitus\nomnis inrumperet.\nin eo proelio sagitta sub mamma traiectus,\nfixo genu eatenus pugnauit, donec eum a quo uulneratus esset\n\n\n\n\n\n\n\noccideret.\ninde conscensis nanibos cum Oceani litora peragraret,\nad urbem quandam cui Ambira rex praeerat peruenit.\nsed in expugnatione ciuitatis magnam partem exercitus sagittis\nhostium ueneno inlitis amisit, ac post herba per somnium sibi\nostensa et in potum sauciis data cum reliquis subueniretur,\nurbem expugnauit et cepit.\nPost quasi circumacta meta de Oceano Indum flumen ingressus,\n\n\nBabylonam celeriter rediit.\nubi eum exterritarum totius\nOrbis prouinciarum legati opperiebantur, hoc est Carthaginiensium\ntotiusque Africae ciuitatum, sed et Hispanorum Gallorum\nSiciliae Sardiniaeque, plurimae praeterea partis Italiae.\ntantus timor in summo Oriente constituti ducis populos ultimi\nOccidentis inuaserat, ut inde peregrinam toto mundo cerneres\nlegationem, quo uix crederes peruenisse rumorem.\nAlexander uero apud Babylonam, cum adhuc sanguinem sitiens\nmale castigata auiditate ministri insidiis uenenum potasset,\ninteriit.\nO dura mens hominum et cor semper inhumanum! ego ipse,\nqui haec pro adserenda omnium temporum alternanti calamitate\npercenseo, in relatu tanti mali, quo uel morte ipsa uel\nformidine mortis accepta totus mundus intremuit, numquid\ninlacrimaui oculis? numquid corde condolui? numquid reuoluens\nhaec propter communem uiuendi statum maiorum miserias\nmeas feci?\ncum tamen, si quando de me ipso refero, ut ignotos\nprimum barbaros uiderim, ut infestos declinauerim, ut domi-nantibus\nblanditus sim, ut infideles praecauerim, ut insidiantes\nsubterfugerim,\npostremo ut persequentes in mari ac saxis\nspiculisque adpetentes, manibus etiam paene iam adprehendentes\nrepentina nebula circumfusus euaserim, cunctos audientes me in\nlacrimas commoueri uelim et tacitus de non dolentibus doleam,\nreputans duritiae eorum, qui quod non sustinuere non credunt.\nHispanos et Morinus ad supplicandum Alexandro Babylonam\nadiit cruentumque ultro dominum, ne hostem exciperet, per\nAssyriam Indiamque quaesiuit, terrarum metas lustrans et\nutrique infeliciter notus Oceano: et tamen tam uiolentae\nnecessitatis memoria uel obliuione defecit uel uiluit uetustate.\net nos perpetuae recordationi haesurum putamus, quod plurima\nOrbis parte secura unum angulum fugax latro uiolauit? quasi\nuero Gotthorum et Sueborum pacem ut non dicam uersa uice\nIndus uel Assyrius, sed etiam uel ipse, qui hostem patitur,\nHispanus orauerit.\nat uero si illa Alexandri tempora laudanda\npotius propter uirtutem qua totus orbis obtentus, quam detestanda\npropter ruinam qua totus orbis euersus est iudicantur:\ninuenientur et modo plurimi, qui haec laudanda censeant, quia\nmulta uicerunt et miserias aliorum felicitatem suam reputent.\nsed dicat quisquam: isti hostes Romaniae sunt. respondebitur:\nhoc et tunc toto Orienti de Alexandro uidebatur, talesque et\nRomani aliis nisi sunt, dum bellis ignotos quietosque\n\n\n\n\n\n\n\npetiuerunt. sed illi adquirere regna, isti euertere student. separata\nsunt hostis excidia et iudicia uictoris.\nsiquidem et illi\nprius eos bellis adfiixerunt, quos postea suis legibus ordinarunt:\net hi nunc hostiliter turbant quae — in quo non permiserit\nDeus — si edomita obtinerent, ritu suo conponere molirentur,\ndicendi posteris magni reges, qui nunc nobis saeuissimi hostes\nadiudicantur.\nquolibet haec gesta talia nomine censeantur, hoc\nest siue dicantur miseriae siue uirtutes, utraque prioribus conparata\nin hoc tempore minora sunt, atque ita utraque pro\nnobis faciunt in conparatione Alexandri atque Persarum: si\nuirtus nunc uocanda est, minor est hostium; si miseria, minor\nest Romanorum.\nAnno ab Vrbe condita. CCCCL Fabio Maximo v Decio Mure\niiii consulibus quattuor fortissimi florentissimique Italiae populi\nin unum agmen foedusque coierunt. namque Etrusci Vmbri\nSamnites et Galli uno agmine conspirantes Romanos delere\nconati sunt.\ntremefacti hoc bello Romanorum animi et labefactata\nfiducia est, nec ausi sunt totum sperare de uiribus:\n\n\n\n\n\n\n\ndolo diuisere hostes, tutius rati pluribus se bellis inplicare\nquam grauibus.\nitaque cam, quibusdam suis ad populandos\nhostiles agros in Vmbriam Etruriamque praemissis, Vmbrorum\nEtruscorumque exercitum redire ad tuitionem suorum coegissent,\ncum Samnitibus et Gallis bellum inire properarunt.\nin\nquo bello cum Gallorum impetu Romani premerentur Decius\nconsul occisus est. Fabius tamen post magnam Decianae partis\nstragem tandem uicit.\neo proelio quadraginta milia Samnitium\nsiue Gallorum caesa, Romanorum uero septem milia ex Decii\ntantummodo parte qui occisus est exstincta referuntur.\nfuisse\nautem absque Etruscis et Vmbris, quos astu Romani bello\nauocauerunt, Gallorum et Samnitium peditum CXL milia\ncccxxx, equitum uero XLVII milia Liuius refert, et carpentarios\nmille in armis contra aciem stetisse Romanam.\nSed — ut saepe dictum est semper Romanorum aut domesticam\nquietem extraneis bellis interpellatam aut externos\n\n\n\n\n\n\n\nprouentus morbis interioribus adgrauatos, tantum ut omnimodis\ningentes animi undecumque premerentur — hanc cruentam\ntristemque uictoriam pestilentia ciuitatis onerauit et triumphales\npompas obuiae mortuorum exsequiae polluerunt. nec\nerat cui de triumpho gaudium suaderetur, cum tota ciuitas\naut aegris suspiraret aut mortuis.\nSequitur annus, quo Romani instaurato a Samnitibus bello\nuicti sunt atque in castra fugerunt.\npostea uero Samnites\nnouum habitum animumque sumentes, hoc est deargentatis\narmis ac uestibus, paratoque animo ni uincant mori, bello\nsese offerunt.\naduersum quos Papirius consul cum exercitu\nmissus cum a pullariis auguribus uana coniectantibus congredi\nprohiberetur, inridens eos tam feliciter confecit bellum quam\nconstanter arripuit.\nnam in hoc proelio xu milia hostium\ncaesa, III milia capta referuntur. sed hanc quoque istius uere\nlaudandam uictoriam, quam uani auspices impedire non potuerunt,\noborti subito corrupere morbi.\nnam tanta ac tam intolerabilis\npestilentia tunc corripuit ciuitatem, ut propter eam\nquacumque ratione sedandam libros Sibyllinos consulendos\n\n\n\n\n\n\n\nputarint horrendumque illum Epidaurium colubrum cum ipso\nAesculapi lapide aduexerint: quasi uero pestilentia aut ante\nsedata non sit aut post orta non fuerit.\nPraeterea altere abhinc anno Fabius Gurges consul male\naduersum Samnitas pugnauit. namque amisso exercitu uictus\nin Vrbem refugit.\nitaque cum senatus de summouendo eo\ndeliberaret, pater eius Fabius Maximus ignominiam filii deprecatus\nlegatum se filio iturum ultro obtutit, si illi depellendae\nignominiae et gerendi iterum belli facultas daretur.\nqua impetrata\nproelioque conserto cum subito pugnantem filium consulem\ninsistente Pontio Samnitarum duce et infestis hostium\ntelis conclusum uideret, in medium se agmen pius senex equo\nuectus ingessit.\nquo facto commoti Romani tota ibi incubuere\nacie, donec ipsum Pontium ducem deleto hostili exercitu uictum\noppressumque ceperunt.\ncaesa sunt in eo proelio Samnitium\nxx milia, capta autem IIII milia cum rege suo; tandemque\n\n\n\n\n\n\n\nSamniticum bellum, quod per quadraginta et nouem annos\nmulta Romanorum clade trahebatur, capti ducis destitutione\nfinitum est.\nAnno subsequnse cum Sabinis Corio consule bellum gestum\nest, ubi quot milia hominum interfecta, quot capta sint, ipse\nconsul ostendit. qui cum in senatu magnitudinem adquisiti\nagri Sabini et multitudinem capti populi referre uellet, numerum\nexplicare non potuit..\nAnno ab Vrbe condita CCCOLXIII Dolabella et Domitio consulibus\nLucani, Bruttii, Samnites quoque cum Etruscis et\nSenonibus Gallis facta societate, cum rediuiuum contra Romanos\nbellum molirentur, Romani ad exorandos Gallos misere\nlegatos.\nquos cum Galli interfecissent, Caeoilius praetor ob\nulciscendam legatorum necem et conprimendum tumultum\nhostium eum exercitu missus, ab Etruscis Gallisque oppressus\ninteriit.\nseptem praeterea tribuni militum in ea pugna occisi,\nmulti nobiles trucidati, tredecim milia militum Romanorum\nillo bello prostrata sunt.\nIta autem quotienscumque Galli exarserunt, totis opibus\nsuis Roma detrita est, ut sub praesenti nunc concursatione\nGotthorum magis debeat meminisse Gallorum.\nAt ego nunc reuocor, ut per haec eadem tempora, quibus\nRomani ista perpessi sunt, quae inter se bella gesserint Macedonum\nduces reuoluam, qui mortuo Alexandro diuersas sortiti\nprouincias mutuis se bellis consumpserunt.\nquorum ego tumultuosissimum\ntempus ita mihi spectare uideor, quasi aliqua\ninmensa castra per noctem de specula montis aspectans nihil\nin magno campi spatio praeter innumeros focos cernam.\nita\nper totum Macedoniae regnum, hoc est per uniuersam Asiam\net plurimam Europae partem Libyaeque uel maximam, horrendi\nsubito bellorum globi conluxerunt:\nqui cum ea praecipue\nloca, in quibus exarsere, populati sunt, reliqua omnia terrore\nrumoris quasi fumi caligine turbauerunt.\nsed nequaquam tantorum\nregum ac regnorum bella excidiaque explicabo, nisi\nprius ipsa cum regibus regna prodidero.\nIgitur Alexander per duodecim annos trementem sub se\norbem ferro pressit, principes uero eius quattuordecim annis\ndilaniauerunt et ueluti opimam praedam a magno leone prostratam\nauidi discerpsere catuli, seque ipsos inuicem in rixam\ninritatos praedae aemulatione fregerunt.\nitaque prima\n\n\n\n\n\n\n\nPtolemaeo Aegyptus et Africae Arabiaeque pars sorte prouenit. confinem\nhuic prouinciae Syriam Laomedon Mitylinaeus, Ciliciam\nPhilotas, Philo Illyrios accipiunt.\nMediae maiori Atropatas, minori\nsocer Perdiccae praeponitur. Susiana gens Scyno, Phrygia maior\nAntigono Philippi filio adsignatur.\nLyciam et Pamphyliam\nNearchus, Cariam Cassander, Lydiam Menander sortiuntur. Leonnatus\nminorem Phrygiam accipit.\nThracia et regiones\nPontici maris Lysimacho, Cappadocia cum Paphlagonia Eumeni\ndata. summa castrorum Seleuco Antiochi filio cessit;\nstipatoribus regis satellitibusque Cassander filius Antipatri\npraeficitur.\nin Bactriana ulteriore et Indiae regionibus praefecti\npriores, qui sub Alexandro esse coeperant, permanserunt.\nSeres inter duos amnes Hydaspen et Indum constitutos Taxiles\n\n\n\n\n\n\n\nhabuit.\nin colonias in Indis conditas Python Agenoris filius\nmittitur. Parapamenos fine Caucasi montis Oxyarches accepit.\nArachossi Chedrosique Sibyrti decernuntur. Drancheos et Areos\nStatanor, Bactrianos Amyntas sortitur, Sogdianos Scythaeus,\nStatanor Parthos, Philippus Hyrcanios, Fratafernes Armenios,\nTleptolemus Persas, Peucestes Babylonios, Archon Pelassos,\nArchelaus Mesopotamiam adepti sunt.\nIgitur causa et origo bellorum epistula Alexandri regis fuit,\nqua iussit omnes exules patriae libertatique restitui potentes\nenim ciuitatum Graeciae timentes, ne exules recepta libertate\nultionem meditarentur, a regno Macedonum defecerunt.\nprimi\nAthenienses, contracto triginta milium exercitu et ducentis\nnauibus, bellum cum Antipatro, cui Graecia sorte uenerat,\ngerunt, per Demosthenen quoque oratorem Sicyonam Argos\net Corinthum ceterasque ciuitates sibi socias adiungunt, Antipatrum\nobsidione cingunt.\nibi dux eorum Leosthenes telo e\nmuris iacto perfossus occiditur. Athenienses Leonnato, qui\nAntipatro auxilium ferebat, occurrunt eiusque copiis conminutis\nipsum interficiunt.\nPerdicca uero bellum Ariarato Cappadocum regi intulit\neumque uicit. in qua uictoria nihil praeter uulnera et pericula\nconquisiuit, nam omnes ante inruptionem urbis suae\nsuccensis domibus suis se suaque omnia concremauerunt.\nPost haec bellum inter Antigonum et Perdiccam oritur,\ngrauissime multis prouinciis et insulis ob auxilia uel negata\nuel praestita dilaceratis, diu deliberatum, utrum in Macedoniam\nbellum transferretur an in Asia gereretur: nouissime\nipse Perdicca Aegyptum cum ingenti exercitu petit. sic\nMacedonia, in duas partes discurrentibus ducibus, in sua uiscera\narmatur.\nPtolemaeus Aegypti uiribus et Cyrenensibus\ncopiis instructus occurrere bello Perdiccae parat. inter haec\nNeoptolemus et Eumenes cruentissimo inter se proelio digladiati\nsunt.\nuictus Neoptolemus ad Antipatrum fugit: quem ut\nEumenen de insperato opprimat perurguet: quod Eumenes\nfuturum ratus, insidiantes insidiis capit.\nin eo bello Polypercon\nocciditur, Neoptolemus et Eumenes mutuis uulneribus confossi,\nsed Neoptolemus interiit, Eumenes uictor euasit.\nPerdicca cum\nPtolemaeo acerbissimo bello congressus, amissis copiis ipse\n\n\n\n\n\n\n\nquoque interfectus est. Eumenes Python et Illyrius et Alceta\nfrater Perdiccae a Macedonibus hostes pronuntiantur, bellumque\naduersus eos Antigono decernitur.\nItaque Eumenes et Antigonus conlatis adnersum se maximis\ncopiis conflixerunt. Eumenes uictus in quoddam castellum\nmunitissimum fugit, unde auxilia Antipatri tunc potentissimi\nper legatos poposcit: quo nuntio territus Antigonus ab obsidione\ndiscessit.\nsed nec sio Eumeni spes firma aut salus certa.\nquare ultimo consilio argyraspidas ob arma deargentata sic\ndictos, hoc est milites, qui sub Alexandro militauerant, in\nauxilium rogat:\nqui fastidiose ducem in disponendo bello\naudientes ab Antigono uicti castrisque priuati, et uxores et\nliberos simulque omnia, quae sub Alexandro adquisierant,\nperdiderunt.\nqui postea turpiter per legatos reddi sibi quae\nperdiderant, uictorem rogant. Antigonus autem redditurum\npollicetur, si sibi uinctum Eumenen pertraherent.\nita illi spe\nrecuperationis inlecti, dedecorissima proditione ducem suum,\ncuius signa paulo ante secuti fuerant.:, captiui ipsi captum\n\n\n\n\n\n\n\n\n\ncatenatumque duxerunt et mox cum foedissima ignominia in\nexercitu Antigoni dispersi sunt.\ninterea Eurydice, Arridoei\nregis Macedonum uxor, multa sub nomine uiri nefaria gerit\nper Cassandrum, quem flagitiose cognitum ad summum fastigium\nper omnes honorum gradus prouexerat: qui ex libidine\nmulieris multas Graeciae ciuitates adflixit.\ntunc Olympias,\nmater Alexandri regis, hortante Polyperconta, eum ab Epiro\nin Macedoniam prosequente Aeacida rege Molossorum ueniret\net ab Eurydice finibus prohiberetur, adnitentibus Maoedonibus\nArridaeum regem et Eurydicen iussit occidi.\nquamquaM et\nipsa Olympias continuo meritas crudelitatis poenas luit: nam\ncum muliebri audacia multas principum caedes ageret, audito\naduentu Cassandri diffisa Macedonibus cum Roxa nuru sua et\nnepote Hercule in urbem Pydnam concedit:\nubi continuo per\n\n\n\n\n\n\n\nCassandrum capta et interfecta est. filius Alexandri Magni\ncum matre in arcem Amphipolitanam custodiendus est missus.\nPerdicca Alceta et Polyperconte ceterisque ducibus, quos\ncommemorare longum est, diuersae partis occisis finita bella\ninter successores Alexandri uidebantur,\ncum Antigonus ardene\ncupiditate dominandi liberandum bello Herculem regis filium\nab obsidione simulat.\nhis cognitis Ptolemaeus et Cassander,\ninita cum Lysimacho et Seleuco societate bellum terra marique\nenixe instruunt. Antigonus in eo bello cum filio Demetrio\nuincitur.\nCassander Ptolemaeo in uictoria particeps factus\ncam Apolloniam rediret, inoidit in Auieniatas: qui propter\nintolerandae multitudinis ranas et mures relicto patrio solo et\nantiquis habitaculis emigrantes, nouas sedes praetenta interim\npace requirebant.\nsed Cassander et nirtutem et multitudinem\ngentis adgnoscens, ne adacti necessitate Macedoniam bello\n\n\n\n\n\n\n\nquaterent atque inuaderent, receptos in societatem in ultimis\nMacedoniae finibus conlocat.\ninde cum iam Hercules Alexandri\nfilius quattuordecim esset annorum, timens ne eum omnes\nquasi legitimum regem praeoptarent, occidendum tacite cum\nmatre curauit.\nptolemaeus iterum cum Demetrio nauali proelio conflixit et\ncum omnem paene classem atque exercitum perdidisset, uictus\nin Aegyptum refugit.\nhac uictoria elatus Antigonus, regem se\ncum Demetrio filio appellari iubet: quod exemplum omnes\nsecuti regium sibi nomen dignitatemque sumpserunt.\nigitur\nPtolemaeus et Cassander ceterique alterius factionis duces cum\ndecipi se ab Antigono singillatim uiderent, per epistulas se\ninuicem confirmantes coeundi in unum tempus locumque condicunt\net bellum aduersus Antigonum communibus uiribus\ninstruunt.\nCassander finitimorum bellis inplicitus Lysimachum,\nclarissimum inter omnes ducem, cum ingenti manu pro se\nsociis in auxilium misit.\nSeleucus quoque ex Asia maiore descendens\nnouus Antigono hostis accessit. hic siquidem Seleucus plurima\nper Orientem inter socios regni Macedonici bella gessit.\nprincipio Babylonam bello expugnauit et cepit. Bactrianos\nDonis motibus adsurgentes perdomuit.\ntransitum deinde in\nIndiam fecit: quae post mortem Alexandri ueluti detracto\nexcussoque a ceruicibus iugo praefectos eius occiderat, Androcotto\nquodam ad uindicandam libertatem duce. qui postea crudeliter\nin ciues agens, quos de externa dominatione defenderat\nipse seruitio premebat.\ncum hoc ergo Androcotto Seleucus\nquamuis multa et grauia bella gessisset, nouissime firmatis\nregni condicionibus et pacta pace discessit.\nAdunatis itaque copiis Ptolemaei sociorumque eius, pugna\ncommittitur: cuius quanto potentior apparatus tanto ruina\ngrauior fuit, nam in ea tunc totius paene Macedonici regni\nuires conciderunt.\nin ipso bello Antigonus occisus est; sed\nfinis belli huius initium alterius fuit: nam cum uictoribus de\npraeda non conueniret, iterum in duas factiones diducuntur:\n\n\n\n\n\nSeleucus Demetrio, Ptolemaeus Lysimacho iungitur;\nCassandro\ndefuncto filius Philippus succedit. sic quasi ex integro noua\nMacedoniae bella nascuntur.\nAntipater Theseslanicen matrem saam, Cassandri uxorem,\nquamuis miserabiliter pro uita precantem, manu sua transuerberauit.\nAlexander frater eius dum bellum aduersus fratrem\nob ultionem matris instruit, a Demetrio, cuius auxilium petierat,\nciroumuentus occiditur.\nLysimachus cum Dori regis Thraoum\ninfestissimo bello urgueretur, aduersus Demetrium pugnare\nnon potuit.\nDemetrius augmento Graeciae et totius Macedoniae\nelatus, in Asiam transire disponit.\nPtolemaeus autem et\nSeleucus et Lysimachus experti priore certamine, quantae uires\nessent concordiae, iterum societate pacta adunatisque exercitibus,\nbellum in Europam transferunt aduersus Demetrium.\nhis se comitem et belli socium Pyrrhus rex Epiri iungit,\nsperans Demetrium Macedonia posse depelli. nec spes frustra\n\n\n\n\n\n\n\nfuit : quippe exercitu eius corrupto ipsoque in fugam acto,\nregnum Macedoniae Pyrrhus inuasit.\ndeinde Lysimachus generum\nsuum Antipatrum insidiantem sibi interfecit filiumque\nsuum Agathoclem ultra humanum morem perosus occidit.\nQuibus quidem diebus Lysimachia ciuitas formidolosissimo\nterrae motu euersa, oppressoque populo suo crudele sepulchrum\nfuit.\nLysimachum autem adsiduis se parricidiis cruentantem\nomnes socii deseruerunt et ad Seleucum deficientes, pronum\niam regem aemulatione regni, ut bellum Lysimacho inferret,\nhortati sunt.\nres foedissimi spectaculi erat, duo reges, quorum\nLysimachus annos natus LXXIIII, Seleucus autem LXXVII, de\neripiendis alterutrum regnis concurrere, in acie stare, arma\ngerere.\nultimum hoc quidem bellum Alexandri commilitonum\nfuit, sed quod ad exemplum humanae miseriae fuerit reseruatum:\nquippe cum orbem terrarum exstinctis iam xxxɪɪɪɪ\n\n\n\n\n\n\n\nAlexandri ducibus soli possiderent et angustissimos senectutis\nac uitae suae terminos non aspicientes, angustos esse imperio\nsuo totius mundi terminos arbitrabantur.\nin eo bello Lysimachus,\nuel amissis uel interfectis prius ante hanc pugnam\nquindecim liberis, postremus occisus est. sio Lysimachus solutio\npugnae Macedonicae fuit.\nsed ne Seleucus quidem tanta\nuictoria inpune laetatus est: nam neque ipse post LXXVII\nannos quietem naturalis mortis inuenit, sed extortam sibi infeliciter\nuitam uelut immatura morte finiuit:\nquippe insistente\nPtolemaeo, cuius sororem Lysimachus in matrimonio habuerat,\ninsidiis circumuentus occisus est.\nHaec sunt inter parentes filios fratres ac socios consanguinitatis\nsocietatisque commercia. tanti apud illos diuina atque\nhumana religio pendebatur.\nerubescant sane de recordatione\npraeteritorum, qui nunc interuentu solius fidei Christianae ac\nmedio tantum iurationis sacramento\\' uiuere se cum hostibus\n\n\n\n\n\n\n\nnec pati hostilia sciunt;\nquibus indubitatissime probatur, quia\nnon, sicut illi antea,\ncaesa iungebant foedera porca,\nsed quia nunc inter barbaros ac Romanos creatorem et dominum\nsuum contestantes tantam fidem adhibita in sacramentum\nseruant euangelia, quantam tunc nec inter parentes ac filios\npotuit seruare natura.\nNunc autem finis Macedonici belli finis etiam libri fiat,\npraesertim cum iam abhinc Pyrrhi bella incipiant et mox\nPunica consequantur.\nDixisse Aenean Virgilius refert, cum post pericula sua\nsuorumque naufragia residuos aegre socios solaretur,\nForsan et haec olim meminisse iuuabit.\nhaec sententia, semel apte ficta, semper uim sui triplicem\ndiuersissimis effectibus refert, cum et praeterita tanto gratiora\nhabentur in uerbis quanto grauiora referuntur in gestis et\nfutura dum desiderabilia fastidio praesentium fiunt semper\nmeliora creduntur,\nipsis autem praesentibus ob hoc nulla in\nparte miseriarum iusta conparatio adhiberi potest, quia multo\nmaiore molestia adficiunt quantulacumque sint ista quae sunt\nquam illa quae siue transacta siue uentura, etsi magna dicuntur,\ninterim omnino tunc non sunt.\nueluti si quis nocturnis pulicibus\ntitillatus atque ex eo uigiliis anxius alias forte, quas aliquando\nex ardentissimis febribus diu sustinuit, uigilias recordetur,\nprocul dubio inpatientius feret istarum inquietudinem\n\\t quam illarum recordationem.\nsed quamuis apud omnium sensus\n\n\n\n\n\n\n\n\n\npro captu temporum ita uideri queat, numquid tamen aliquis\nexsistet, qui uel in ipsa anxietate pronuntiet grauiores pulices\nesse quam febres? aut acerbius accipiat se uigilare sanum\nquam dormire non potuisse moriturum?\nquae cum ita sint,\ndelicatis istis et querulis nostris utcumque concedo, ut haec,\nquibus nune, quia sic expedit, interdum admonemur, sentiendo /\ngrauia putent, non tamen coniueo, ut etiam adserant conparando\ngrauiora.\nquemadmodum si quis e mollissimis stratis\ncubiculoque percommodo matutinus egrediens nocturno gelu\nlacunarum dorsa obriguisse herbasque incanuisse prospiceret\net inopinato uisu admonitus diceret â€›frigus est hodie\\': hic\nmihi nequaquam reprehendendus uideretur, quia uel communi\nusu uel proprio sensu locutus esset.\nat si trepidus in cubiculum\nrecurrens stratisque sese adoperiens uel magis abdens clamaret,\ntantum omnino frigus esse quantum nec in Appennino aliquando\nfuerit, cum Hannibal elephantos equos plurimamque\nexercitus sui partem niuibus clausus atque oppressus amisit:\nhunc ego puerilibus licentiis nausiantem non modo dioentem\nista non ferrem, sed etiam ab ipsis stratis, otii sui testibus,\nin populum publicumque protraherem, eique foras producto\ninfantes in eo atque ex eo gelu ludentes iucundantes\n\n\n\n\n\n\n\nsudantesque monstrarem,\nut uerbosa nugacitas delicatis uitiata\nnutrimentis non in tempore uiolentiam sed in se esse segnitiam\ndoceretur et in conparatione rerum diiudicanda non maiores\nparua tolerasse sed se nec parua tolerare sufficere probaretur.\nQuod euidentius ipsis in memoriam reuolutis praeteritorum\ncladibus adprobabo Pyrrhi bello in primis, sicut ordo est,\nprodito. cuius causa et origo haec fuit.\nAnno ab Vrbe condita CCCCLXIIII Tarentini Romanam\nclassem forte praetereuntem, spectaculo theatri prospectam\nhostiliter inuaserunt, quinque tantum nauibus uix per fugam\nelapsis; cetera retracta in portum elassis et profligata est;\npraefecti nauium trucidati, omnes bello utiles caesi, reliqui\npretio uenditi sunt.\ncontinuo missi Tarentum a Romanis legati,\nut de inlatis quererentur iniuriis, pulsati ab isdem auctas insuper\niniurias rettulerunt. his causis bellum ingens exortum\nest.\nRomanos, qui quantique hostes circumstreperent permetientes,\nultima adegit necessitas proletarios quoque in arma\ncogere, hoc est eos qui in Vrbe semper sufficiendae prolis\ncausa uacabant, militiae adscribere: quippe cum frustra de\nprole cura est, nisi rebus praesentibus consulatur.\nitaque inruit\nin uniuersos Tarentinorum fines cum Aemilio consule Romanus\nexercitus, igni ferroque uastat omnia, plurima expugnat\n\n\n\n\n\n\n\noppida, iniuriam insolenter acceptam crudeliter uindicat.\ncontinuo\nTarentinos, plurimis finitimorum praesidiis fultos, maxime\nPyrrhus angit, qui etiam in se ob magnitudinem uirium consiliorumque\nsummam belli nomenque transduxit.\nnam arentum,\nutpote ex Lacedaemoniis conditam cognatamque Graeciae\nciuitatem, uindicaturus totas uires Epiri Thessaliae et Macedoniae,\nelephantos etiam usque in id tempus inuisos Romanis\nnumero xx in Italiam primus inuexit: terra mari, uiris equis,\narmis beluis, ad postremum uiribus suis dolisque terribilis,\nnisi quod Delphici illius uanissimi spiritus et mendaoissimi nebulonis,\nquem magnum ipsi uatem ferunt, responso circumuentus\nambiguo exitum fecit eius, qui non consuluisset.\nitaque apud\nHeracleam, Campaniae urbem, fluuiumque Lirim prima inter\nPyrrhum regem et Laeuinum consulem pugna commissa est.\nconsumpta est grauissimo certamine dies, utrimque omnibus\nmori intentis, fugere nesciis.\nintroductos autem iflter -conourrentia\nagmina elephantos forma truces, odore graues, mole\nterribiles ut uidere Romani, nouo pugnandi genere circumuenti\net territi, equis maxime pauitantibus, diffugerunt.\nsed postquam\nMinucius quartae legionis primus hastatus protentam in\nse manum beluae gladio desecuit et conturbatam dolore uulneris\nauerti bello atque in suos saeuire conpulit eiusque\n\n\n\n\n\n\n\ninmoderato discursu perturbari ac permisceri coepere, finis pugnae\netiam beneficio noctis inpositus est.\nVictos fuisse Romanos\nturpis fuga prodidit: quorum tunc cecidisse referuntur peditum\nxnn DCCCLXXX, capti ICCCX, equites autem caesi CCXLVI,\ncapti DCCCII, signa amissa xxn.\nnam qaantns e diuerso numerus\nsociorum Pyrrhi fuerit extinctus, memoriae traditum non\nest, maxime quia scriptorum ueterum mos est ex ea parte\nquae uicerit occisorum non commendare numerum, ne uictoriae\ngloriam maculent damna uictoria, nisi forte oum adeo pauci\ncadunt, ut admirationem terroremque uirtutis augeat paucitas\nperditorum, sicut in prima Persici belli congressione apud\nAlexandrum Magnum fuit: cui inter cccc fere milia hostium\ninterfecta nouem tantummodo in exercitu eius pedites defuisse\nreferuntur.\nsed Pyrrhus atrocitatem cladis, quam hoc bello\nexceperat, dis suis hominibusque testatus est, adfigens titulum\nin templo Tarentini Ionis, in quo haec scripsit:\n\n\n\n\n\n\n\n\nQui antehac inuicti fuere uiri, pater optime Olympi,Hos ego in pugna vici uictusque sum ab isdem.\net cum a sociis increpitaretur, cur se uiotum diceret qui\nuicisset, respondisse fertur: Ne ego si iterum eodem modo\nuicero, sine ullo milite Epirum reuertar.\ninterea\nRomanus exercitus, postquam uictus clam fugit e castris,\nmiserabilem belli cladem grauioribus monstris auctam accumulatamque\npersensit.\nnam pabulatores forte progressos uelut\nhostilis quaedam oborta. tempestas cum horribili fragore caeli\ncorreptos diris fulminibus exussit.\nquippe xxx et IIII eorum idem\nturbo prostrauit; duo et uiginti semineces relicti, iumenta\nexanimata et capta conplurima: ut merito contigisse non in\nsignum uastationis futurae sed uastatio ipsa referatur.\nSecunda inter Pyrrhum et Romano. consules pugna in\nApuliae finibus fuit. ubi clades belli ad utrosque sed maxime\nad Pyrrhum, uictoria ad Romanos concessit.\nnam cum diu\nobnixe cunctis in mutuam caedem ruentibus, anceps belli penderet\neuentus, Pyrrhus, transfixo bracohio saucius, prior cessit\ne proelio. sed et Fabricius legatus tunc uulneratus est.\nelephanti\nprima, pugna uulnerari atque in fugam cogi posse\n\n\n\n\n\n\n\n\n\ndeprehensi, deinde subiectis inter posteriora, ac mollia ignibus\nexagitati, ardentes insuper machinas furore trepido circumferentes\nexitio suis fuere.\ncaesa sunt in ea pugna v milia\nRomanorum, de exercitu uero Pyrrhi xx milia prostrata sunt.\nregis signa ablata LIII, Romanorum undecim amissa sunt.\nPyrrhus bello fractus, Agathocle mortuo rege Syracusano ad\nSiciliae arcessitus imperium Syracusas concessit.\nSed Romanorum miseria nullis cessat indutiis; consumitur\nmorborum malis intercapedo bellorum et, cum foris cessatur\na proelio, agitur introrsum ira.\nde caelo. nam Fabio Gurgite\niterum C. Genucio Clepsina consulibus pestilentia granis Vrbem\nac fines eius inuasit; quae cum omnes tum praecipue mulieres\npecudesque corripiens necatis in utero fetibus futura prole\nuacuabat, et immaturis partubus cum periculo matrum extorti\nabortus proiciebantur, adeo ut defectura successio et defuturum\nanimantum genus adempto uitalis partus legitimo ordine crederetur.\nInterea reuersum ex Sicilia Pyrrhum Curius consul excepit,\ntertiumque id bellum contra Epirotas apud Lucaniam in Arusinis\ncampis gestum est.\nitaque primo concursu eum Pyrrhi\n\n\n\n\n\n\n\nmilites Romanorum inpressione trepidarent et circumspectantes\nfugam bello cedere molirentur, Pyrrhus elephantos ex subsidiis\niussit induci.\nRomani, adsueti iam pugnare cum beluis, cum\nmalleolos stuppa inuolutos ac pice oblitos uncis insuper aculeis\ntenaces praeparauissent eosque flammatos in terga beluarum\nturresque uibrarent, non difficile furentes ardentesque beluas\nin eorum excidia, quorum subsidia fuerant, retorserunt.\nLXXX\nmilia peditum in illo proelio habuisse regem dicunt, equitum\nnero vi milia. ex his caesa referuntur xxxni milia, capti\nautem sunt mille trecenti.\nPyrrhus quinto demum anno, quam\nuenerat, ab Italia uictus aufugit. qui post multa grauissimaque\nbella, quae gessit, in Graecia apud Argos Achaiae florentissimam\nurbem, Spartani regni auiditate seductus, saxo ictus\noccubuit.\nTune quoque apud Romanos Sextilia uirgo Vestalis conuicta\ndamnataque incesti ad portam Collinam uiua defossa est.\nAnno ab Vrbe condita CCCCLXXV Tarentini Pyrrhi morte\nconperta iterum noua aduersum Romanos arma sollicitant,\nCarthaginiensium auxilia per legatos poscunt atque accipiunt.\nconserto proelio uicere Romani: ubi iam tunc Carthaginienses,\nquamuis nondum hostes adiudicati, uinci tamen a Romanis se\nposse senserunt.\nSequenti anno magnam uiacemm suorum partam seueritas\n\nRomana concidit.\nnam aduentante dudum Pyrrho octaua legio\ndiffidens Romanae spei, nouum scelus ausa Reginenses omnes,\nquibus subsidio praeerat, interfecit, praedam sibi omnem atque\nipsum oppidum uindicauit.\nhoc facinus in tam sceleratos defectores\npuniendum Genucio consuli iussum est qui obsessa\nReginorum urbe captisque omnibus ipse quidem in reliquos\nperfugas et latrones exercuit digna supplicia, Romanos uero\nmilites integrae legionis Romam misit: qui populi iussu medio\nin foro uirgis caesi sunt securique percussi.\nVisa sibi est tunc Roma uincere, cum legionem suam integram\noccidit, quae sine dubio uicta fuisset, si eam hostili\nproelio perdidisset.,\nAnno ab Vrbe condita CCCCLXXVIII obseena et dira prodi gia\nuel uisa Romae uel nuntiata sunt. aedes Salutis ictu fulminis\ndissoluta, pars muri sub eodem loco de caelo, ut dicunt, tacta\nest.\nlupi tres ante lucem ingressi urbem, semesum cadauer\nintulerunt sparsumque membratim in foro ipsi strepitu hominum\nexterriti reliquerunt.\napud Formias multis ictibus fulminum\nmoenia undique ambusta et dissoluta sunt.\napud agmm\nCalenum repente flamma scisso hiatu terrae eructata tribus\ndiebus tribusque noctibus terribiliter exaestuans, quinque agri\n\n\n\n\n\n\n\n\n\ningera exhausto penitus suco ubertatis in cinerem extorruit,\nita ut non fruges solum sed et arbores cum imis stirpibus\nabsumpsisse referatur.\nSequenti abhinc anno Sempronius consul aduersum Picentes\nduxit exercitum. et cum directae intra iactum teli utraque\nacies constitissent, repente ita cum horrendo fragore terra\ntremuit, ut stupore miraculi utrumque pauefactum agmen\nhebesceret.\ndiu attoniti utrimque populi haesitauere praeindieata\nincepti conscientia; tandem procursu concito iniere certamen.\ntriste adeo id bellum fuit, ut merito dicatur tantum\nhumanum sanguinem susceptura etiam cum gemitu horrisono\ntunc terra tremuisse. Romani pauci admodum eo proelio qui\neuasere uicerunt.\nAnno ab Vrbe condita CCCCLXXX inter multa prodigia sanguis\ne terra, lac uisum est manare de caelo. nam et plurimis locis\nscaturiens e fontibus cruor fluxit et de nubibus guttatim in\n\n\n\n\n\n\n\n\n\nspeciem pluuiae lacte demisso, diri, ut ipsis uisum est, terram\nimbres inrigauerunt.\neo tempore Carthaginienses dato aduersum\nRomanos auxilio. Tarentinis, cum a senatu per legatos arguerentur,\nturpissimam rupti foederis labem praesumpto accumulauere\npeiurio.\n\n\nTunc etiam Vulsinienses, Etruscorum florentissimi, luxurie\npaene perierunt.\nnam cum, licentia in consuetudinem prorogata,\nseruos suos passim liberos facerent, conuiuiis allegarent,\nconiugiis honestarent:\nlibertini in partem potestatis recepti\nplenitudinem per scelus usurpare meditati sunt et liberati serui- :\ntutis iugo, ambitu dominationis arserunt et quos dominos subditi\naequanimiter dilexerunt, eos iam liberi, quod dominos\nfuisse meminerant, exsecrati sunt.\nitaque conspirantes in facinus\nlibertini — quorum tanta manus fuit, ut sine controuersia\nauso potirentur — correptam urbem suo tantum generi uindicant,\npatrimonia coniugiaque dominorum sibi per scelus usurpant,\nextorres dominos procul abigunt, qui miseri, exules\negentesque Romam deferuntur: ubi ostentata miseria querellaque\ndefleta, per Romanorum seueritatem et uindicati sunt\net restituti.\nAnno ab Vrbe condita CCCCLXXXI pestilentia ingens apud\nRomam conflagrauit, cuius atrocitatem significare contentus\nsum, quia uerbis inplere non possum.\nsi enim spatium temporis\nquo mansit inquiritur, ultra biennium uastando porrecta\nest; si depopulatio quam egerit, census indictus est, qui non\nquantum hominum deperisset, sed quantum superfuisset, inquireret;\nsi uiolentia qua adfecerit, Sibyllini libri testes sunt,\nqui eam caelesti ira inpositam responderunt.\nsed, ne qaemquam\nquasi temptatio cauillationis offendat, quod, cum Sibylla\niratos deos dixerit, nos iram caelestem dixisse uideamur,\n\naudiat et intellegat, quia haec, etsi plerumque per aerias\n\n\n\n\n\n\n\npotestates fiunt, tamen sine arbitrio omnipotentis Dei omnino\nnon fiunt.\nEodem tempore Caparronia uirgo Vestalis incesti rea snspendio\nperiit: corrupter eius consciique serui supplicio adfecti\nsunt.\nEcce continuatim quae et quanta numeramus accidisse annis\nsingulis plurima, inter quos certe rari aut paene nullo nihil\ntriste gestum, et hoc, cum idem scriptores proposito sibi magis\nlaudandi negotio canerent numerositates miseriarum,\nne eosdem\nquibus haec et de quibus scribebantur offenderent auditoresque\nsuos exemplis praeteritorum terrere potius quam instituere\nuiderentur.\nporro antem nos in ultimo temporum positi mala\nRomanorum scire non possumus nisi per eos, qui laudauere\nRomanos.\nex quo intellegi datur, quanta illa fuerint quae\nstudio propter horrorem repressa sunt, cum tanta inueniuntur\nquae tenuiter inter laudes emanare potuerunt.\nEt quoniam ex hoc iam Punica bella succedunt, res ipsa\nexigit, ut de Carthagine, quae ante urbem Romam duo et\n\n\n\n\n\n\n\n\n\n\nseptuaginta annos ab Helissa condita inuenitur, eiusque cladibus\nac domesticis malis, sicut Pompeius Trogus et Iustinus\nexprimunt, uel pauca referantur.\nCarthaginienses uernaculum\natque intestinum semper inter se malum habuere discordiam,\nqua infeliciter exagitante nulla umquam tempora uel foris\nprospera uel domi quieta duxerunt.\nsed cum inter cetera mala\netiam pestilentia laborarent, homicidiis pro remediis usi sunt:\nquippe homines ut uictimas inmolabant aetatemque inpuberem,\nquae etiam hostium misericordiam prouocaret, aris admouebant.\nDe quo sacrorum immo sacrilegiorum genere quid potissime\ndiscutiendum sit non inuenio. si enim huiusmodi ritus aliqui\ndaemones praecipere ausi sunt, ut mortibus hominum occisione\nhominum satisfieret, intellegendum fuit se operarios atque adiutores\npestilentiae conduci, ut ipsi quos illa non corripuisset\nocciderent:\nsanas enim atque incorruptas offerri hostias mos\nest, ita ut illi non sedarent morbos sed praeuenirent.\nItaque Carthaginienses auersis dis propter istius modi sacra\nâ€” sicut Pompeius Trogus et Iustinus fatentur, sicut autem\napud nos constat, propter praesumptionem impietatemque\nipsorum irato Deo\n— cum in Sicilia diu infeliciter dimicassent,\n\n\n\n\n\n\n\n\n\n\ntranslato in Sardiniam bello iterum infelicius uicti sunt. propter\nquod ducem suum Mazeum et paucos qui superfuerant\nmilites exulare iusserunt. exules ueniam per legatos petentes\nrepulsi patriam bello et obsidione cinxerunt.\nibi tnnc Mazeus\ndux exulum Carthalonem filium suum, sacerdotem Herculis,\ncnr sibi uelut insultans purpuratus occurreret, in crucem sub\noculis patriae ita ut erat cum purpuris infulisque suspendit.\npost pauoos dies urbem ipsam cepit; quicum, interfectis plnrimis\nsenatorum, cruente dominaretur, occisus est. haec temporibus\nCyri Persarum regis gesta sunt.\nPost haec uero Himelcho rex Carthaginiensium cum in\nSicilia bellum gereret, repente horribili peste exercitum amisit.\nnec mora:\nmorbis, populo cateruatim cadente, cito quisque\ncorreptus, mox mortuus, iam nec sepeliebatur: cuius mali\nnuntius cum attonitam repentino luctu Carthaginem repleuisset,.\nnon secus ac si capta esset turbata ciuitas fuit.\nomnia nlulatibus\npersonabant, clausae ubique ianuae, cuncta publica\npriuataque officia damnata, uniuersi ad portum decurrunt\negredientesque de nauibus paucos, qui cladi superfuerant, de\nsuis percontantur.\npostquam de clade suorum, tacentibus illis\nuel gementibus, miseri intellegunt, tunc toto litore plangentium\n\n\n\n\n\n\n\nuoces, tunc infelicium matrum ululatus et flebiles querellae\naudiebantur.\ninter haec procedit et ipse de nani saa imperator\nsordida seruilique tunica discinctus; ad cuius conspectum plangentia\niunguntur agmina; ipse quoque manus ad caelum tendens\nnunc suam nunc publicam infelicitatem accusat et deflet;\nad postremum uociferans per urbem, tandem ingressus domum,\ncunctos, qui lacrimantes prosequebantur, ultimo dimisit adloquio\nac deinde obseratis ianuis exclusisque etiam filiis gladio\ndolorem uitamque finiuit. haec Darii temporibus gesta sunt.\nPost haec Hanno, uir quidam Carthaginiensis priuatis opibus\nreipublicae uires superans, inuadendae dominationis hausit\ncupiditatem. cui rei consilium utile ratus est, ut simulatis\nunicae filiae nuptiis omnes senatores, quorum dignitatem obstaturam\ninceptis suis arbitrabatur, inter pocula ueneno necaret\nquae res per ministros prodita sine ultione uitata est, ne in\nuiro potenti plus negotii faceret res cognita quam cogitata.\nhoc consilio elusus Hanno alio machinamento facinus adgredi\nparat: seruitia concitat, quibus repente incautam urbem\nopprimeret.\nsed cum ante statutam caedibus diem proditum\nse praeuentumque intellexisset, castellum quoddam cum uiginti\n\n\n\n\n\n\n\nmilibus seruorum armatis occupauit.\nihi dum Afros regemque\nMaurorum concitat, captus est ac primo uirgis caesus, deinde\neffossis oculis et manibus cruribusque fractis, uelut a singulis\nmembris poena exigeretur, in conspectu populi necatus est.\ncorpus uerberibus lacerum cruci suffixum, filii cognatiqae\nomnes supplicio traditi, ae quis eum eiusdem familiae umquam\naut imitari aut ulcisci meditaretur. haec temporibus Philippi\ngesta sunt.\nPost haec Carthaginienses cum Tyrum urbem, auotorem\noriginis suae, ab Alexandro Magno captam euersamque didicissent,\ntimentes transitum eius in Africam futurum, Hamilcarem\nquendam cognomento Rhodanum, uirum facundia sollertiaque\npraecipuum, ad perscrutandos Alexandri actus direxerunt.\nqui per Parmenionem quasi transfuga exceptus, dehinc\nin militiam regis admissus omnia ciuibus suis per tabellas\nscriptas et post cera superlitas enuntiabat. hunc mortuo\nAlexandro Carthaginem reuersum, quasi urbem regi uenditasset,\nnon ingrato tantum animo uerum etiam crudeli inuidia necauerunt.\ndeinde cum adsidua nec umquam satis prospera aduersus\nSiculos bella gererent et Syracusas urbem. Siciliae tunc\n\n\n\n\n\n\n\nflorentissimam obsidione cinxissent, per Agathoclen Siciliae\nregem miro circumuenti ingenio usque ad extrema desperationis\nadducti sunt.\nnamque Agathocles cum apud Syracusas a Carthaginiensibus\nobsideretur ae se neque bello parem instructu\ncopiarum neque obsidionis patientem stipendiorum sufficientia\nuideret. bene prouiso ac melius dissimulato consilio in Africam\ncum exercitu transiit. ibi suis quid moliatur aperit, deinde\nquid facto opus sit docet.\nilico unanimiter naues primum in\nquibus uenere succendunt, ne qua spes refugiendi foret; dein\ncum omnia in quae direxisset prosterneret, uillas castellaque\nincenderet, Hannonem quendam cum triginta milibus Poenorum\nobuiam habuit. quem cum duobus milibus suorum interfecit;\nipse autem duos tantum in eo bello perdidit.\nqua pugna et\nAfrorum animis incredibiliter fractis et suorum in inmensum\nauctis urbes castellaque expugnat, praedas ingentes. agit,\nhostium multa milia trucidat.\ncastra deinde ad quintum\nlapidem a Carthagine statuit, ut damna rerum opulentissimarum\nuastationemque agrorum et incendia uillarum de\nmuris ipsius urbis specularentur.\nadicitur praesentibus malis\ntristior fama. nam et apud Siciliam deletus cum imperatore\nAfrorum exercitus nuntiatur, quem reuera incautum ac paene\notiosum Andro Agathoclis frater oppresserat.\nhoc per totam\n\n\n\n\n\n\n\nAfricam rumore disperso non tributariae tantum urbes ab his,\nuerum etiam socii reges deficiebant. inter quos rex quoque\nCyrenarum Afellas pactus est cum Agathocle communionem\nbelli, dum regnum Africae ardenter adfectat.\nsed postquam\nin unum exercitus et castra iunxerunt, per Agathoclen blandimentis\net insidiis circumuentus occisus est.\nCarthaginienses\ncontractis undique copiis in bellum exarsere. quibus Agathocles\nhabens secum Afellae copias congreditur, eosque magno\nutriusque exercitus sanguine et graui proelio superat.\nhoc\ncertaminis discrimine tanta desperatio inlata Poenis est, ut,\nnisi in exercitu Agathoclis orta seditio fuisset, transfugiturus\nad eum Hamilcar dux Poenorum cum exercitu fuerit. ob quam\nnoxam in medio foro iussu Carthaginiensium patibulo suffixus\ncrudele spectaculum suis praebuit.\ndeinde cum post mortem\nAgathoclis Carthaginienses Siciliam instructa classe uastarent,\na Pyrrho rege Epiri ab Italia arcessito terrestri naualique\ncertamine saepe superati, nouissime ad Romana bella conuersi\nsunt.\nPro dolor, legantne ista de ueteribus, qui de recentibus\nconqueruntur? immo legunt et ea non aequitate sed aemulatione\nconiciunt.\nmaximo enim illo et ineffabili quem neo\n\n\n\n\n\n\n\nipsi discernunt abimnle conpunguntur non propter tempora\nmala sed propter tempora Christiana; et deriuatio est inuidi\nulceris, ut, quidquid sub exsecrabili agitur, atrocius esse\naideaturuideatur:\nsient etiam inter nos saepe inimicorum oculis uideri\nsolet, eos, quos exsecrantur, nihil non prauum, nihil\nnon subsiciuum, nihil non in uulnus suum dicto factoue agere,\net hoc tamen plane simpliciter, in tantum enim captum cor\nobliquat inuidia, ut rectum natura non uideat;\nde quoram\nnumero sunt isti, sed multo miseriores quia inimici Dei\nac perinde inimici ueritatis â€” de quibus flentes haec dicimus\net quos misericorditer, si patiantur, arguimus, ut sa-\nnemus, â€” qui uitioso oculo haec uident atque ideo duplicia\nillis uidentur quae uident et confusi caligine nequitiae\nin id cadunt, ut minus uidendo plus uideant, cum tamen id\nquod est ita ut est uidere non possint;\nqui grauiora arbitrantnr\nflagella patris, quam hostis incendia; qui aoerbiorem\nuocant blandientem admonentem et redimentem Deum quam\npersequentem dominantem trucidantemque diabolum;\nquamquam,\nsi de patre intellegerent, de castigatione gauderent et,\nsi praeuideretur fructus eruditionis, esset disciplina tolerabilis\nac propter spem, quae nunc gentibus data est, antea uero non\nfuerat, leuiora ducerent, etsi grauiora paterentur.\nquamquam\n\n\n\n\n\n\n\ncontemptus miseriarum possunt etiam a suis discere, apud\nquos summa mala pro summis bonis aestimata sunt, tantum\nut gloriam famae celebrem atque inlustrem consequerentur:\nper quos colligi datur, quanta nobis, quibus aeternitas beata\npromittitur, sint toleranda pro uita, cum illi tanta potuerint\ntolerare pro fama.\nAnno ab Vrbe condita CCCCLXXXIII id est Appio Claudio\nQ. Fabio consulibus Mamertinis, quorum Messana nobilis\nSieiliae ciuitas erat, auxilia contra Hieronem Syracusanum\nregem et Poenorum copias Hieroni iunctas et Appium Claudium\nconsulem cum exercitu misere Romani.\nqui tam celeriter\nSyracusanos Poenosque superauit, ut ipse quoque rex rerum\nmagnitudine perterritus ante se uictum quam congressum\nfuisse prodiderit:\nqui exim fractis uiribus amissaque fiducia\ncum pacem supplex rogaret, ducentis argenti talentis iussu\nconsulum multatus accepit.\nconsules Agrigentum Siciliae\nciuitatem ibique praesidia Poenorum operibus ualloque cinxerunt.\ncumque inclusus ea obsidione senior Hannibal imperator\nPoenorum ad summam egestatem redactus esset, Hanno imperator\nnonus Carthaginiensium cum equitibus mille\n\n\n\n\n\n\n\n\n\n\n\n\n\nquingentis et triginta milibus peditum, trigiuta etiam elephantis\nex inprouiso intercessit expugnationemque ciuitatis paulisper\ndistulit.\nsed continuo ciuitas capta est. Poeni maximo bello\nnicti et profligati, undecim elephanti in potestatem redacti,\nAgrigentini sub corona omnes uenditi sunt; Hannibal senior\nfacta cum paucis eruptione diffugit.\nCn. Cornelio Asina C. Duilio consulibus oum Hannibal senior\noram Italiae maritimam instructa septuaginta nauium classe\nuastaret, Romani et ipsi classem fabricari atque instrui praeceperunt.\nquod Duilius consul celeriter inplenit; nam intra\nsexaginta dies quam arbores caesae erant centum triginta\nnauium classis deducta in anchoris stetit.\nCornelius Asina\nconsul alter cum sedecim nauibus Liparam insulam petiit; ubi\nab Hannibale quasi ad conloquium pacis euocatus Punica fraude\ncaptus atque in uinculis necatus est.\nquod ubi Duilius alter\nconsul audiit, cum triginta nauibus aduersus Hannibalem profectus\nest. commisso nauali proelio Hannibal, amissa naui qua\nuehebatur, scapha subductus aufugit; triginta et una naues\neius captae, tredecim mersae, tria milia hominum occisa, septem\nmilia capta referuntur.\nPostea Carthaginienses C. Aquilio Floro L. Cornelio Scipione\nconsulibus Hannonem in locum Hannibalis subrogatum pro\n\n\n\n\n\n\n\nSardis et Oorsis defensandis nauali proelio praefecerunt, qui a\nSeipione consule uictus, amisso exercitu ipse confertissimis\nhostibus ae inmiscnit ibique interfectus est.\neodem anno tria\nmilia seruorum et quattuor milia naualium sociorum in urbis\nRomae excidium coniurarunt et, nisi maturata proditio consilium\npraeuenisset, destituta praesidio ciuitas seruili manu .\nperisset.\nAnno ab hec preximo Calatinus consul Camerinam Siciliae\nurbem petens. temere in angustias deduxit exercitum, quas\nPoenorum copiae iam dudum praestruxerant.\ncui cum omnino\nnulla uel obsistendi uel euadendi facultas esset, Calpurni\nFlammae uirtute et opera liberatus est, qui lecta trecentorum\nuirorum manu insessum ab hostibus tumulum occupauit et in\nse Poenos omnes pugnando conuertit, donec Romanus exercitus\nobsessas angustias hoste non urguente transiret.\noaesi sunt in\neo bello omnes trecenti, solus Calpurnius quamuis multis confossus\nuulneribus et cadaueribus obtectus euasit.\nHannibal\nsenior a Carthaginiensibus iterum classi praepositus, infeliciter\ncum Romanis nauali proelio congressus et uictus, ab exercitu\nsuo seditione orta lapidibus coopertus interiit.\nAtitius consul\nLiparam Melitamque insulas Siciliae nobiles peruagatus euertit.\nconsules, in Africam iussi transferre bellum, cum trecentis\n\n\n\n\n\n\n\n\n\ntriginta nauibus Siciliam petiuerunt: quibus Hamilcar Poenorum\nimperator et Hanno classi praefectus occurrit. conserto nauali\nproelio Carthaginienses in fugam uersi sexaginta et quattuor\nnaues perdiderunt.\nuictores consnles in Africam transuecti\nsunt primamque omnium Clipeam urbem in deditionem receperunt.\ninde Carthaginem petentes trecenta ant eo amplius\ncastella populati sunt, infesta Carthagini signa circumtulerunt.\nManlius consul Africa cum uictrici classe decedens septem et\nuiginti milia captiuorum cum ingentibus spoliis Romam reuexit.\nRegulus, bellum Carthaginiense sortitus, iter cum exercitu\nfaciens haud procul a flumine Bagrada castra constituit: ubi\ncum plurimos militum aquandi necessitate ad flumen descendentes\nserpens mirae magnitudinis deuoraret, Regulus ad expugnandam\nbestiam cum exercitu profectus est.\nsed nihil in\ntergo eius proficientibus iaculis atque omni telorum ictu inrito,\nquae per horrendam squamarum cratem quasi per obliquam\nscutorum testudinem labebantur mirumque in modum, ne\ncorp??s laederent, ipso corpore pellebantur, cum insuper magnam\n\n\n\n\n\n\n\n\n\nmultitudinem morsu conminui, impetu proteri, halitu etiam\npestifero exanimari uideret, ballistas deferri imperauit, per\nquas motare saxum spinae eius incussum conpagem totius corporis\nsoluit.\ntalis siquidem est natura serpentis, ut, oum\npedibus carere uideatur, costis tamen et squamis, quas a\nsummo gutture usque ad imam aluum parili modo dispositas\nhabet, ita instruitur, ut squamis quasi unguibus, costis quasi\ncruribus innitatur.\nnon enim at uermis, oui spinae rigor non\nest, et in directum corpusculi sui partes gradatim porrigendo\ncontractas, contrahendo porrectas motum explicat, sed alternis\nintenta conatibus latera sinuosa circumfert, at per exteriorem\nspinae curuaturam rigentem costarum aciem tendat, costis\nautem natura ad summum rectis squamarum ungulas figat;\nquod uicissim et celeriter agendo non solum plana perlabitur,\nsed etiam conuexa conscendit, tot uestigiis instructa quot costis.\nhuius itaque rei causa est, ut, si in qualibet corporis parte\nab aluo usque ad caput ictu aliquo conlidatur, debilis reddita\ncursum habere non possit; quia ubicumque ille ictus inciderit\n\n\n\n\n\n\n\nspinam soluit, per quam costarum pedes et motus corporis\nagebantur. unde etiam haec serpens, quae tamdiu tot iaculis\ninuulnerabilis obstitit, ad unius saxi ictum debilis cessit ac\nmox circumuenta telis facile oppressa est.\ncorium aitem eiue\nRomam deuectum — quod fuisse centum uiginti pedum spatio\nferunt — aliquamdiu cunctis miraculo fuit.\\'\nRegulus aduersum tres imperatores, id est Hasdrnbales duos\net accitum ex Sicilia Hamilcarem, atrocissimum bellum gessit,\nin quo caesa sunt Carthaginiensium decem et septem milia,\ncapta autem quinque milia, decem et octo elephanti abducti,\noppida octoginta et duo in deditionem cessere Romanis.\n\nCarthaginienses fracti bellis et cladibus exinaniti pacem\nRegulo poposcerunt. sed cum intolerabiles et duras condiciones\npacis audissent, tutius rati sese armatos mori quam miseros\nuiuere, pretio non solum Hispanorum uel Gallorum auxilia,\nquae iam dudum plurima habebant, sed etiam Graecorum\n\n\n\n\n\n\n\n\n\nconparanda duxerunt.\nitaque Xanthippum Lacedaemoniorum regem\ncum auxiliis accitum, ducem bello praefecerunt. Xanthippus,\ninspectis Poenorum copiis atque in campum deductis, longe in\nmelius mutato apparatu pugnam cum Romanis conseruit.\ningens\nibi ruina Romanorum uirium fuit: nam triginta milia militum\nRomanorum in illa tunc congressione prostrata sunt. Regulus\nille dux nobilis cum quingentis uiris captus est et in catenas\nconiectus decimo demum anno Punici belli nobilem triumphum\nCarthaginiensibus praebuit.\nXanthippus tam audacis facti conscius\nrerum instabilium mutationem timens ilico ex Africa\nmigrauit in Graeciam.\nIgitur Aemilius Paulus et Fuluius Nobilior consules audita\ncaptiuitate Reguli et clade exercitus Romani transire in Africam\ncum classe trecentarum nauium iussi Clipeam petunt. eo confestim\nCarthaginienses cum pari classe uenerunt; nec differri\npotuit nauale certamen.\ncentum et quattuor naues Carthaginiensium\ndemersae, triginta cum pugnatoribus captae, praeterea\ntriginta et quinque milia militum ex ipsis caesa sunt; Romanorum\nautem nouem nauibus depressis mille centum periere.\nmilites. consules apud Clipeam castra posuerunt.\nduo Hannones\nimperatores Poenorum eo rursus cum magno exercitu\n\n\n\n\n\n\n\nconuenerunt proelioque commisso nouem milia militum perdiderunt.\nsed — ut tunc apud Romanos numquam diuturna\nfelicitas erat et qualescumque successus magnis continuo malorum\nmolibus obruebantur — cum Romana classis ad Italiam\npraedis onusta remearet, infando naufragio euersa est: nam\nde trecentis nauibus ducentae uiginti perierunt, octoginta uix\nabiectis oneribus liberatae sunt.\nHamilcar dux Poenorum cum\nexercitu in Numidiam Mauretaniamque missus postquam hostiliter\ncruenteque in uniuersos egit, cur Regulum libenter\nsuscepisse dicerentur, mille argenti talentis et uiginti milibus\nboum reliquos condemnauit; principes autem omnium populorum\npatibulo suffixit.\nTertio anno — sicut semper indomitus furor cito periculorum\nobliuiscitur — Seruilius Caepio et Sempronius Blaesus consules\nducentis sexaginta nauibus in Africam transgressi uniuersam\noram maritimam, quae circa Syrtes iacet, depopulati sunt atque\nin superiora progressi captis euersisque ciuitatibus plurimis\ningentem praedam ad classem deuexerunt.\ninde cum ad Italiam\nredirent, circa Palinuri promuntorium, quod a Lucanis montibus\nin altum excurrit, inlisi scopulis centum quinquaginta\n\n\n\n\n\n\n\nnaues onerarias nobilemque praedam crudeliter adquisitam\ninfeliciter perdiderunt.\nuicit aliquando apud Romanos improbissimam\ncupiditatem enormitas miseriarum: nam patres, quibus\niam nauticae rei pertaesum. esset, decrenere ne amplius\nquam sexaginta nauium classis ad subsidium haberetur Italiae;\nquod quidem decretum continuo adacti indomita cupiditate\nruperunt.\npraeterea Cotta consul in Siciliam transgressus plurimis\nproeliis aduersum Poenos et Siculos terra marique\npugnauit et per totam Siciliam partim hostium, partim etiam\nsociorum inhumatas strages reliquit.\nL. Caecilio Metello C. Furio Placido consulibus Hasdrubal\nnouus Carthaginiensium imperator cum elephantis centum\ntriginta et equitum peditumque amplius triginta milibus Lilybaeum\nuenit ex Africa et continuo cum Metello consule apud\nPanormum pugnam conseruit.\nsed Metellus uim magnam\nbeluarum timens prius eas magno usus consilio uel in fugam\nuel in mortem egit et sic facile quamuis magnam uim hostiam\nsuperauit: xx milia Carthaginiensium in eo proelio caesa sunt,\nelephanti quoque sex et uiginti interfecti centum et quattuor\ncapti et per Italiam ducti maximum Italicis gentibus spectaculum\npraebuerunt. Hasdrubal cum paucis Lilybaeum profugit\natque absens a Poenis capitis damnatus est.\nPost haec fessi tot malis Carthaginienses petendam esse\npacem a Romanis decreuerunt. ad quam rem Atilium Regulum\nantea ducem Romanum, quem iam per quinque annos captiuum\ndetinebant, inter ceteros legatos praecipue mittendum putanerunt:\nquem non impetrata pace ab Italia reuersum resectis\npalpebris inligatum in machina uigilando necauerunt.\nalter\ndeinde Atilius Regulus et Manlius Vulsco, ambo bis consules,\ncum classe ducentarum nauium et quattuor legionibus Lilybaeum\nprofecti: quod oppidum in promuntorio situm Romani\nobsidere conati, superueniente Hannibale qui Hamilcaris filius\nfuit uieti, maiore exercitus sui parte perdita ipsi aegre euaserunt.\npost hos Claudius consul cum classe centum uiginti\nnauium ad Drepani portum contra hostem profectus: ubi mox\n\n\n\n\n\n\n\n\n\nexceptus classe Poenorum superatusque est. et ipse quidem\ncum triginta nauibus Lilybaeum in castra confugit, reliquae\nomnes, id est nonaginta, aut captae ant demersae fuerunt;\nocto milia militum caesa, uiginti milia capta referuntur. Gaius \\'\nquoque Iunius collega Claudi uniuersam classem naufragio\namisit.\nAnno etiam consequenti classis Punica in Italiam transiit\neiusque plurimas partes longe lateque uastauit.\ninterea Lutatius\ncum classe trecentarum nauium in Siciliam transuectus dum\napud Drepanam ciuitatem pugnam inter primores ciet, transfixo\nfemore aegerrime, cum iam obrueretur, ereptus est.\nPorro\nautem Poeni cufn quadringentis nauibus magnisque copiis ad\nSiciliam duce Hannone concurrunt. nec Lutatius segnior,\nimmo consilia Poenorum mira celeritate praeuenit postquam\nproxime sibi utrorumque classes apud Aegades insulas per\ntotam noctem intertextis propemodum anchoris constiterunt,\norta luce prior Lutatius signum bello dedit.\ncrudescente pugna\nuictus Hanno nauem auertit et dux fugae primus fuit. aliquanta\ncum eo pars exercitus sui Africam petiit, alii confugere\n\n\n\n\n\n\n\nLilybaeum; sexaginta et tres Punicae naues captae sunt, centum\nuiginti quinque demersae, triginta duo milia hominum capta,\ncaesa quattuordecim milia fuere; Romanorum autem duodecim\nnaues demersae sunt.\nLntatias deinde ad Erycinam ciuitatem,\nquam Poeni tenebant, uenit ibique duo milia Carthaginiensium.\nconserta pugna interfecit.\nTunc Carthaginienses praecipiti festinatione ad Lutatium\nconsulem ac deinde Romam mittunt: orant pacem, quam\ncondicionibus ante propositis ilico consequuntur.\ncondiciones\nautem erant, ut Sicilia Sardiniaque decederent proque inpensis\nbellicis \\'puri argenti tria milia talentum Euboicorum aequis\npensionibus per annos uiginti penderent.\nhuius pacis condicio\nhabita est post annum tertium et uicensimum, ex quo bellum\nPunicum primum fuerat inchoatum.\nQuis, rogo, duarum ciuitatum unum bellum per annos tres\net uiginti gestum fando explicet, quot reges Carthaginiensium,\nquot consules Romanorum, quot agmina exercituum, quantum\n\n\n\n\n\n\n\n\n\nnumerum nauium contraxerit profligarit oppresserit? et tunc\ndemum, si illa ad plenum perpensa uideantur, de praesentibus\nindicetur.\\'\nAnno ab Vrbe condita DVII repentina subuersio ipsius Romae\npraeuenit triumphum Romanorum; neque enim temere dixerim,\nquando non uel modicam laetitiam Romae superueniens repente\nquam grauissimus luctus oppresserit. siquidem Q.\nLutatio\nCatulo A. Manlio consulibus diuersae ignium aquarumque clades\npaene absumpsere Vrbem. nam Tiberis insolitis auctus imbribus\net ultra opinionem uel diuturnitate uel magnitudine redundans\nomnia Romae aedificia in plano posita deleuit.\nDiuersae qualitatee\nlocorum ad unam conuenere perniciem, quoniam et,\nquae segnior redundatio tenuit, madefacta dissoluit et, quae\ncarens torrentis inuenit, inpulsa deiecit.\naquarum grauissimam\ncladem granior ignis secuta uastatio est; qui ignis, incertum\nunde surrexerit, plurimas oiuitatis partes peruagatus cum\nhominum domoramque miserabilem stragem fecit tum etiam\ntantum opum uno consumpsit incendio quantum plurimae et\nperegrinae uictoriae conferre non possent.\ndehinc cum omnia\nin circuitu fori popularetur, aedem Vestae corripuit, et ne\nsibi quidem dis subuenientibus ignem illum, qui aeternus\nputabatur, temporarias ignis oppressit; unde etiam Metellus,\ndum arsuros deos eripit, uix bracchio semiustilatus aufugit.\nT. Sempronio Graccho C. Valerio Falcone consalibos cum\nFaliscis bellauere Romani, eoque proelio quindecim milia Faliscorum\ninterfecta sunt.\neodem anno Galli Cisalpini noui exstitere\nhostes. aduersum quos uaria sorte bellatum est; nam\nin primo conflictu Valerio consule tria milia quingenti cecidere\nRomani, secundo quattuordecim milia Gallorum caesa, duo\nmilia capta sunt, sed ob priorem cladem triumphus consuli\ndenegatus est.\nT. Manlio Torquato C. Atilio Bubuloo consulibus Sardinia\ninsula rebellauit auctoribus Poenis. unde mox Sardi subacti\net oppressi sunt; Carthaginiensibus autem uiolatoribus pacis,\nquam ipsi poposcissent, inferri bellum decretum est.\ncontra\nCarthaginienses pacem suppliciter poposcerunt et cum bis\nmissis legatis nihil profecissent, post etiam decem principibus\nbis aeque supplicantibus nec impetrarent, nouissime Hannonis,\nminimi hominis inter legatos , oratione meruerunt.\nhoc anno\nporta Iani Gemini clausa est, quia nusquam eodem anno bellum\nerat; quod sub Numa solum Pompilio rege prouenerat\nHio demum nobis tacendum est et tempora, quibus conferri\nnostra nullo modo possunt, silentio transmitti expedit, ne\nobtrectatores dierum uitae suae ad insultandum potius sibi\nhoc strepitu suscitemus.\necce portae Iani clausae fuerunt, foris\nbellum Romanorum non fuit, omnem subolem suam in gremio\nsuo conquiescentem Roma continens non suspirauit.\net hoc\nquando? post primum Punicum bellum; post quantum temporis?\npost annos CCCCXL; quamdiu? anno uno; et quid altero\nsubsecutum est? ut de ceteris taceam, bellum Gallicum et\nHannibal cum bello Punico secundo.\nei mihi, cognouisse haec\net denudasse quam etiam me pudet pax ista unius anni uel\nmagis umbra pacis lenimentum miseriarum an incentiuum\nmalorum fuit? stilicidium istud olei in medium magnae flammae\ncadens extinxit fomitem tanti ignis an aluit? parum aquae\nfrigidae ardentissimis haustum in febribus sanauit aegrotum\nan potius incendit.?\nper annos prope septiogentos, id est ab\nHostilio Tullo usque ad Caesarem Augustum, una tantummodo\naestate Romana sanguinem uiscera non sudarunt, et inter\nplurimas magnorum saeculorum aetates misera ciuitas, uere\nmisera mater, uix uno tempore a timore luctuum, ut non dicam\nab ipsis luctibus, conquieuit.\nhoc, si quisquam hominum tam\nparum in uita sua quietis habuisset, numquid uel uixisse\ndiceretur? aut, si quisquam per totum annum doloribus et\ncruciatibus agatur, medio autem anni ipsius spatio unum tantum\n\n\n\n\n\n\n\ndiem tranquillum et sine conflictationibus transigat, numquid\nex eo leuamentum malorum accipiet ac non totum annum\nmiseriis depatabitP sed illi, inquit, hunc annum pro glorioso\nsigno infatigabilis uirtutis conlocauerunt. atque utinam pro\nobliuione calamitatis continuae praeterissent.\nnam sicut in\ncorpore hominis ita demum lepra dinoscitur, si uariatim inter\nsanas cutis partes color diuersus appareat, at si ita se ubique\ndiffundat, ut omnia unius coloris quamuis adulteri faciat, perit\nilla discretio: ita si continuus labor aequali tolerantia sine\nrespirandi appetitu perfluxisset, intentio uoluntatis et electio\nconsuetudinis , diceretur.\ncum antem in hoc pausillulum otii\ntantopere uel maiorum gaudia uel minorum studia reclinantur,\nprofecto discernitur, et quam iucunditatem habuerit haec breuitas\net quam amaritudinem illa prolixitas, hoc est, et quies\nilla quam grata fuisset, si diuturna mansisset, et haec incessabilis\nmiseria quam etiam uitanda fuerit, si uitari quacumque\npotuisset.\nAnno ab Vrbe condita DXVII Hamilcar dux Carthaginiensium\nab Hispanis in bello, cum aliud bellum aduersus Romanos\nclam pararet, occisus est.\n\n\n\n\n\n\n\n\n\nSequenti anno legati Romanorum ab Illyriis interfecti sunt.\npost cum ipsis Illyriis atrocissimum bellum gestum est: in\nquo multis oppidis populisque deletis reliqui se Fuluio Postumioque\nconsulibus dediderunt.\nTertio deinceps anno miseram ciuitatem sacrilegis saerificiis\nmale potentes funestauere pontifices; namque decemuiri consuetudinem\npriscae superstitionis egressi Gallum uirum et Gallam\nfeminam cum muliere simul Graeca in foro boario uiuos\ndefoderunt.\nsed obligamentum hoc magicum in contrarium\ncontinuo uersum est; namque diras illas quas fecerant externorum\nmortes foedissimis suorum caedibus expiauerunt.\nsiquidem\nL. Aemilio Catulo C. Atilio Regulo consulibus magna\nformidine consternatus est senatus defectione Cisalpinae Galliae,\ncum etiam ex ulteriore Gallia ingens aduentare exercitus\nnuntiaretur, maxime Gaesatorum, quod nomen non gentis sed\nmercennariorum Gallorum est.\nitaque permoti consules totius\nItaliae ad praesidium imperii contraxere uires. quo facto in\nutriusque consulis exercitu octingenta milia armatorum fuisse\nreferuntur, sicut Fabius historicus, qui eidem bello interfuit,\nscripsit.\nex quibus Romanorum et Campanorum fuerunt\npeditum CCLXLVIIII milia ducenti, equitum uero XXVI milia\nsescenti; cetera multitudo sociorum fuit:\ncommisso proelio\n\n\n\n\n\n\n\n\n\napud Arretium Atilius consui occisus est: octingenta milia\nRomanorum, nec saltem tanta quanta eos terrere debuit, caesa\nsui parte fugerunt: nam tria milia. eorum tunc interfecta\nhistorici tradunt.\nquod ideo ignominiosius turpiusque est, tam\npaucis amissis tanta agmina diffugisse, quia se in aliis uictoriis\nnon uiribus animorum praeualuisse sed bellorum prouentibus\nprodiderunt. quis enim rogo in exercitu Romanorum crederet\nnumerum istum fuisse saltem, non dico fugisse ?\npost\nhaec secundum cum Gallis proelium gestum est, in quo plane\nquadraginta milia Gallorum trucidata sunt.\nSequenti anno Manlius Torquatus et Fuluius Flaceus consules\nprimi trans Padum Romanas duxere legiones. pugnatum\nest ibi cum Insubribus Gallis, quorum interfecta sunt uiginti\ntria milia, quinque milia capta sunt.\nEo deinde anno, qui huic proximus fuit, dira miseram Vrbem\nterruere prodigia. miseram utique, quae hinc fremitu hostium,\ninde nequitia daemonum terrebatur; namque in Piceno flumen\nsanguine effluxit et apud Tuscos caelum ardere uisum est et\nArimini nocte multa lucem claram obfulsisse ac tres lunas\ndistantibus caeli regionibus exortas apparuisse.\ntunc quoque\nmagno terrae motu Caria et Rhodus insulae adeo concussae\nsunt, ut labentibus uulge tectis ingens quoque ille colossus\n\n\n\n\n\n\n\n\n\nrueret.\neodem anno Flaminius consul contemptis auspiciis,\nquibus pugnare prohibebatur, aduersum Gallos conflixit et uicit.\nin quo bello nouem milia Gallorum caesa, decem et septem\nmilia capta sunt.\nPost hoc Claudius consul Gaesatorum triginta. milia deleuit,\nubi etiam ipse Virdomarum regem in primam aciem progressus\noccidit: et inter multa Insubrium, quos ad deditionem coegerat,\noppida Mediolanium quoque urbem florentissimam cepit.\nDeinde Histri noui hostes excitati sunt: quos Cornelius Minuciusque consules multo qaidem Romanorum sanguine subegerunt.\nemergit hio paululum antiquus ille Romanorum improbae\nlaudis etiam de parricidiis appetitus.\nnam Fabius Censorins\nFabium Buteonem filium suum furti insimulatum interfecit:\ndignum scilicet facinus, quod pater uel parricidio plectendum\nduceret, quod ne leges quidem nisi multa pecuniae\naut summum exilii circa quemlibet hominum censuerunt.\nAnno ab Vrbe condita DXXXIIII Hannibal Poenorum imperator\nSaguntum florentissimam Hispaniae ciuitatem, amicam\n\n\n\n\n\n\n\n\n\n\n\npopuli Romani, primum bello inpetitam, deinde obsidione cinctam\net fame excruciatam omniaque fortiter contemplatione\nfidei, quam Romanis deuouerant, digna indignaque tolerantem\noctauo demum mense deleuit.\nlegatos Romanorum ad se\nmissos iniuriosissime etiam a conspectu suo abstinuit.\nexinde\nodio Romani nominis, quod patri Hamilcari, cum esset nouem\nannos natus fidelissime alias infidelissimus ante aras iurauerat,\nP. Cornelio Scipione et P. Sempronio Longo consulibus\nPyrenaeos montes transgressus inter ferocissimas Gallorum\ngentes ferro uiam aperuit et nono demum die a Pyrenaeo ad\nAlpes peruenit;\nubi dum montanos Gallos, repellere ab ascensu\nobnitentes , bello superat atque inuias rupes igni ferroque\nrescindit, quadriduum commoratus quinto demum die cum\nmaximo labore ad plana peruenit.\nfuisse tunc exercitum eius\nin centum milibus peditum et uiginti milibus equitum definiunt.\nScipio consul Hannibali primus occurri commissoque\n\n\n\n\n\n\n\n\n\nproelio apud Ticinum ipse grauiter uulneratus per Scipionem\nfilium admodum praetextatum, qui post Africanus cognominatus\nest, ab ipsa morte liberatus euasit. caesus est ibi omnis\npaene Romanus exercitus.\npugnatum deinde eodem consule ad\nflumen Treuiam iterumque Romani pari clade superati sunt.\nSempronius consul cognito collegae casu a Sicilia cum exercitu\nrediit; qui similiter apud eundem fluuium congressus, amisso\nexercitu paene solus evasit. in eo tamen bello etiam Hannibal\nsauciatus est.\nqui postea, cum in Etrnriam primo uere transiret,\nin summo Appennino tempestate correptus, biduo continuo\ninmobiliter cum. exercitu niuibus conclusus et onustus\nobriguit. ubi magnus hominum numerus, iumenta conplurima,\nelephanti paene omnes frigoris acerbitate perierunt.\nat uero\nalter tunc Scipio, frater consulis Scipionis, in Hispania plurima\nbella gessit, Magonem quoque Poenorum ducem bello uicit\net cepit.\nDiris tunc etiam Romani prodigiis territi sunt. nam et solis\norbis minui uisus est et apud Arpos parmae in caelo uisae,\nsol quoque pugnasse cum luna, apud Capenas interdiu duas\nlunas ortas, in Sardinia sanguine duo scuta sudasse, Faliscis\ncaelum scindi uelut magno hiatu uisum, apud Antium metentibus\ncruentas spicas in corbem decidisse.\nigitur Hannibal\nsciens Flaminium consulem solum in castris esse, quo celerius\nimparatum obrueret primo uere progressus arripuit propiorem\nsed palustrem uiam et cum forte Sarnus late redundans pendulos\net dissolutos campos reliquerat, de quibus dictum. est :\net quae rigat aequora Sarnus.\nin quos cum exercitu progressus Hannibal nebulis maxime,\nquae de palude exhalabantur, prospectum auferentibus magnam\npartem sociorum iumentorumque perdidit. ipse autem uni\nelephanto, qui solus supersedens, supersedens, uix difficultatem\nitineris euasit; sed oculum, quo iamdudum aeger erat, uiolentia\nfrigoris uigiliarum ac laboris amisit.\nubi uero proximus\ncastris Flaminii consulis fuit, uastatione circumiacentium locorum\nFlaminium in bellum excitauit.\nhaec pugna ad Trasumennum\nlacum facta est. ubi exercitus Romanus infelicissime\narte circumuentus Hannibalis funditus trucidatus est; ipse\n\n\n\n\n\n\n\n\n\nquoque consul occisus; xxv milia Romanorum in eo proelio\ncaesa, sex milia capta referuntur. de exercitu Hannibalis duo\nmilia ceciderunt.\nfamosum hoc apud Trasumennum lacum\ncertamen fuit tanta clade Romana, maxime cum ita intentus\npugnantum ardor extiterit, ut grauissimum terrae motum, qui\ntunc forte tam uehemens factus est, ut urbes diruisse, montes\ntranstulisse, discidisse rupes et flumina retrorsum coegisse\nreferatur, pugnantes omnino non senserint.\nfactam ad Trasumennum\nruinam sequitur pugna Cannensis, quamuis Fabii\nMaximi dictatoris tempus medium fuerit, qui impetum Hannibalis\ncunctando tardauit.\nAnno ab Vrbe condita DXL L. Aemilius Paulus et P.\nTerentius Varro consules contra. Hannibalem missi inpatientia\nVarronis consulis infelicissime apud Cannas Apuliae uicum\nomnes paene Romanae spei uires perdiderunt.\nnam in ea\n\n\n\n\n\n\n\n\n\npugna XLIIII milia Romanorum interfecta sunt, quamquam et\nde exercitu Hannibalis magna pars caesa est. nullo tamen\nPunico bello Romani adeo ad extrema internecionis adducti\nsunt.\nperiit enim in eo consul Aemilius Paulus, consulares\naut praetorii uiri uiginti interfecti sunt, senatores uel capti\nuel occisi sunt triginta, nobiles uiri trecenti, pedestrium militum\nXL milia, equitum tria milia quingenti. Varro consul\ncum quinquaginta equitibus Venusium fugit.\nnec dubium est\nultimum illum diem Romani status futurum fuisse, si Hannibal\nmox post uictoriam ad peruadendam Vrbem contendisset.\nHannibal in testimonium uictoriae suae tres modios anulorum\naureorum Carthaginem misit, quos ex manibus interfectorum\nequitum Romanorum senatorumque detraxerat.\nusque adeo\nautem ultima desperatio reipublicae apud residuos Romanos\nfuit, ut senatores de relinquenda Italia sedibusque quaerendis\nconsilium ineundum putarint. quod auctore Caecilio Metello\nconfirmatum. fuisset, nisi Cornelius Scipio tribunus tunc\n\n\n\n\n\n\n\n\n\nmilitum, idem qui post Africanus, destricto gladio deterruisset ac\npotius pro patriae defensione in sua uerba iurare coegisset.\nRomani ad spem uitae quasi ab inferis respirare ausi dictatorum\nDecimum Iunium creant: qui dilectu habito ab annis\ndecem et septem immaturae inordinataeque militiae quattuor\nlegiones undecumque contraxit.\ntunc etiam seruos spectati\nroboris ac uoluntatis uel oblatos uel, si ita opus fuit, publico\npretio emptos sub titulo libertatis sacramento militiae adegit.\narma, quae deerant, templis detraxerunt, egenti aerario priuatae\nopes refusae sunt. ita equester ordo, ita plebs trepida\noblita studiorum in commune consuluit.\nIunius quoque dictator\nantiquum Romanae miseriae factum recolens, pro supplemento\nexercitus edicto uelut asylo patefacto homines quicumque sceleribus\nac debitis obnoxii essent impunitate promissa militiae\nmancipauit; quorum numerus ad sex milia uirorum fuit.\nCampania\nuero uel potius omnis Italia ad Hannibalem desperata\npenitus Romani status reparatione defecit. post hoc L.\nPostumius\npraetor aduersus Gallos pugnare missus cum exercitu\ncaesus est.\nDeinde Sempronio Graccho Q. Fabio Мaximo consulibus\n\n\n\n\n\n\n\n\n\nClaudius Marcellus expraetore proconsule designatus Hannibalis\nexercitum proelio fudit primusque post tantas reipublicae ruinas\nspem fecit Hannibalem posse superari.\nScipiones autem in\nHispania Hasdrubalem Poenorum imperatorem ad Italiam exercitum\nconparantem grauissimo bello oppresserunt; nam xxxv\nmilia militum de exercitu eius uel caede uel captione minuerunt.\nCeltiberos milites, quam primam externam manum Romani\nin castris habere coeperunt, pretio sollicitatos ab hostiam\nsocietate in sua castra duxerunt.\nSempronius Gracchus. proconsule\nab hospite suo Lucano quodam in insidias inductus\noccisus est.\nCentenius Penula centurio decerni sibi ultro bellum\naduersum Hannibalem petiit: a quo cum octo milibus militum,\nquos in aciem eduxerat, caesus est.\npost hunc Cn. Fuluius\npraetor ab Hannibale uictus amisso exercitu uix euasit.\nPudet recordationis. quid enim dicam improbitatem magis\nan miseriam Romanorum ? immo uerius uel improbam miseriam\nuel miseram improbitatem.\nquis credat eo tempore, quo aerarium\npopuli Romani egenam stipem priuata conlatione\n\n\n\n\n\n\n\n\n\nposcebat, miles in castris non nisi aut puer aut seruus aut sceleratus\naut debitor et ne sic quidem numero idoneus erat,\nsenatus in curia omnis paene nouicius uidebatur, postremo\ncum ita inminutis fractisque omnibus desperabatur, ut consilium\nde relinquenda Italia subiretur:\nâ€” eo tempore, cum\nunum domesticum, ut diximus, bellum ferri nullo modo posset,\ntria insuper transmarina bella fuisse suscepta? unum in Macedonia\ncontra Philippum potentissimum Macedoniae regem,\nalterum in Hispania contra Hasdrubalem Hannibalis fratrem,\ntertium in Sardinia contra Sardos et alterum Hasdrubalem\nCarthaginiensium ducem; extra hoc quartum Hannibalis, quo\nin Italia premebantur.\net tamen fortis in alterutrum desperatio\nin meliora profecit, nam in his omnibus desperando pugnarunt,\npugnando uicerunt. ex quo euidenter ostenditur non tempora\ntunc fuisse tranquilliora otiis, sed homines miseriis fortiores.\nAnno ab Vrbe condita DXLIII Claudius Maroellus Syracusas\nopulentissimam urbem Siciliae secunda oppugnatione uix cepit,\nquam cum iam pridem obsedisset, Archimedis Syracusani ciuis\nadmirabili ingenio praediti machinis repulsus expugnare non\npotuit.\ndecimo anno post quam Hannibal in Italiam uenerat,\nCn. Fuluio P. Sulpicio consulibus Hannibal de Campania mouit\n\n\n\n\n\n\n\n\n\nexercitum et cum ingenti clade omnium per Sedicinum Suessanumque\nagrum uia Latina profectus ad Anienem, fluuium\ntribus milibus ab Vrbe consedit incredibili totius cinitatis\nmetu, cum senatu populoque diuersis caris trepido matronae\nquoque amentes pauore per propugnacula currerent et conuehere\nin muros saxa primaeque pro muris pugnare gestirent.\nipse. autem cum expeditis equitibus usque ad portam Collinam\ninfestus accessit, deinde omnes copias in aciem direxit. sed\net consules Fuluiusque proconsule non detrectauere pugnam.\nat ubi expositae utrimque acies constiterunt, in conspectu\nRomae praemium uictoris futurae tantus se subito imber e\nnubibus grandine mixtus effudit, ut turbata agmina uix armis\nretentis in sua se castra colligerent.\ndeinde cum serenitate\nreddita in campum copiae atque in aciem redissent, rursum\nuiolentior fusa tempestas maiore metu mortalium audaciam\ncohercuit territosque exercitus refugere in tentoria coegit.\ntunc\nconuersus in religionem Hannibal dixisse fertur, potiundae sibi\nRomae modo uoluntatem non dari, modo potestatem.\nRespondeant nunc mihi obtrectatores ueri Dei hoc loco:\nHannibalem a capessenda subruendaque Roma utrum Romana\n\n\n\n\n\n\n\nabstinuit fortitudo an diuina miseratio? aut forsitan conseruati\nisti dedignantur fateri, quod Hannibal et uictor extimuit et\ncedens probauit ac —\nsi istam diuinam tutelam per pluuiam\nde caelo uenisse manifestum est, ipsam autem pluuiam opportunis\net necessariis temporibus non nisi per Christum, qui est\nuerus Deus, ministrari â€” etiam ab huiusmodi satis certo sciri\nnec negari posse existimo:\nmaxime nunc — quando ad documentum\npotentiae eius, cum siccitate turbante pluuiam poscere\nadsidue contingit, et alternis uicibus nunc gentiles nunc Christiani\nrogant nec umquam etiam ipsis testibus factum est,\nut optati imbres superueniant nisi in die, quo rogari Christum\net Christianis rogare permittitur —\nprocul dubio constat, urbem\nRomam per hunc eundem uerum Deum, qui est Christus\nIesus, ordinantem secundum placitum ineffabilis iudicii sui, et\ntunc ad futurae fidei credulitatem seruatam fuisse et nunc\npro parte sui incredula castigatam.\nAt uero in Hispania ambo Scipiones a fratre Hasdrubalis\ninterfecti sunt. in Campania Capua capta est a Q. Fuluio\nproconsule ; principes Campanorum ueneno mortem sibi consciuerunt;\nsenatum omnem Capuae etiam prohibente senatu\nRomano Fuluius suppliciis necauit.\ninterfectis in Hispania\nScipionibus cum, omnibus incusso pauore cunctantibus,\n\n\n\n\n\n\n\nScipio se admodum adulescens ultro obtulisset et pudenda\npenuria esset aerarii, Claudio Marcello et Valerio Laeuino\nauctoribus qui tunc consules erant aurum argentumque signatum\nad quaestores palam omnes senatores in publicum contulerunt,\nita ut nihil praeter anulos singulos bullasque sibi ac filiis et\ndeinde per filias uxoresque suas singulas tantum auri uncias\net argenti non amplius quam singulas libras relinquerent.\nScipio annos natus uiginti et quattuor imperium in Hispaniam\nproconsulare sortitus, ultionem praecipue patris et\npatrui animo intendens, Pyrenaeum transgressus primo impetu\nCarthaginem Nonam cepit, ubi stipendia maxima, praesidia\nualida, copiae auri argeutique magnae Poenorum habebantur;\nibi etiam Magonem fratrem Hannibalis captum cum ceteris\nRomam misit.\nLaeuinus consul ex Macedonia rediens Agrigentum\nurbem Siciliae expugnauit ibique Hannonem Afrorum\nducem cepit, quadraginta ciuitates in deditionem accepit,\nuiginti et sex expugnauit.\nHannibal in Italia Cn. Fnluium\nproconsulem, XI praeterea tribunos et XVII milia militum\n\n\n\n\n\n\n\n\n\ninterfecit.\nMarcellus consul cum Hannibale triduum continuam\ndimicauit. primo die pari pugna discessum est, sequenti uictus\nconsul, tertio uictor VIII milia hostium interfecit, ipsum Hannibalem\ncum reliquis fugere in castra conpulit.\nFabius Maximus\nconsul Tarentum, quae a Romanis desciuerat, iterum expugnauit\net cepit ibique ingentes copias Hannibalis cum ipso\nduce ejus Carthalone deleuit, xxx milia hominum captiuorum\nuendidit, pretia in fiscum rettulit.\nSequenti anno in Italia. Claudius Marcellus consul ab Hannibale\ncum exercitu occisus est.\nSoipio in Hispania Poenorum\nducem Ğ�asdrubalem uicit et castris exuit; praeterea LXXX\nciuitates aut deditione ant bello in potestatem redegit; Afris\nsub corona uenditis, sine pretio dimisit Hispanos.\nHannibal\nutrumque consulem Marcellum et Crispinum insidiis circumuentos\ninterfecit.-\nClaudio Nerone et M. Liuio Salinatore consulibus cum\nHasdrubal Hannibalis frater ab Hispaniis per Gallias ad Italiam\nueniret iussusque a Carthaginiensibus, ut fratri cum\ncopiis iungeretur, magna secum auxilia Hispanorum\n\n\n\n\n\n\n\n\n\nGallorumque deduceret, cum maturato aduentu descendisse iam ex\nAlpibus consulibus proditus fuisset, ab exercitu Romano ignorante\nHannibale praeuentus cum omni exercitu suo interfectus\nest.\ndin quidem incertas belli euentus fuit elephantis maxime\nRomanam infestantibus aciem: qui a militibus Romanis, quos\na uolitando nelites uocant — quod genus militiae paulo ante\nrepertum fuerat, ut lecti agilitate iuuenes cum armis suis post\nterga equitum sederent et mox, cum ad hostem uentum esset,\nequis desilirent et continuo pedites ipsi, ex alia parte equitibus\nper quos aduecti fuerant dimicantibus, hostem proturbarent —\nab his ergo uelitibus elephanti retroacti cum regi iam a suis\nnon possent, fabrili scalpro inter aures adacto necabantur. id\ngenus occidendae cum opus esset beluae idem dux Hasdrubal\nprimus inuenerat.\nfuit hoc proelio Poenis Metaurum flumen,\nubi Hasdrubal est uictus, quasi Trasumennus lacus et Cesena\nPiceni ciuitas ut uicus ille Cannensis;\nnam L et vm milia\nde exercitu Hasdrubalis ibi occisa sunt, capta sunt V cccc;\n\n\n\n\n\n\n\n\n\nIIII autem ciuium Romanorum inter eos reperta atque reuocata\nsunt: quod uictoribus consulibus solacio fuit. nam et ab\nexercitu eorum VIII ceciderunt.\nHannibali caput fratris sni\nHasdrubalis ante castra projectum est. quo uiso et simul\nclade Poenorum cognita, anno tertio decimo quam in Italiam\nuenerat refugit in Bruttios.\npost haec anno continuo inter\nHannibalem et Romanos quies a tumultu bellorum intercessisse\nuisa est, quia inquietudo morborum in castris erat et\ngrauissima pestilentia utrique exercitus agebautur.\ninterea\nScipio uniuersa Hispania a Pyrenaeo usque ad Oceanum in\nprouinciam redacta Romam uenit, consul cum Licinio Crasso\ncreatus in Africam transiit, Hannonem Hamilcaris filium, ducem\nPoenorum, interfecit, exeroitum eius partim caede partim\ncaptiuitate disperdidit: nam undecim milia Poenorum eo\nproelio occidit.\nSempronius consul cum Hannibale congressus\net uictus Romam refugit. Scipio in Africa adgressus hiberna\nPoenorum atque alia Numidarum, quae utraque haud procul\nab Vtica erant, nocte concubia fecit incendi.\nPoeni trepidi\ncum casu accidisse ignem putarent, inermes ad extinguendum\n\n\n\n\n\n\n\n\n\n\n\n\n\nconcurrerunt: quare facile ab armatis oppressi sunt. in utrisque\ncastris quadraginta milia hominum igni ferroque consumpta\nsunt, oapta quinque milia, duces ipsi miserabiliter\nambusti aegre effugerunt.\nHasdrubal imperator Carthaginem\nprofugus uenit; itaque Syphax et Hasdrubal mox plurimum\nreparauere exercitum atque iterum cum Scipione congressi\nsunt, motique fugerunt.\nSyphacem fugientem Laelius et Masinissa\nceperunt, cetera multitudo Cirtam confugit, quam Masinissa\noppugnatam in deditionem recepit, Syphacem ad Scipionem\ncatenis uinctum deduxit; quem Scipio cum ingentibus\nspoliis plurimisque captiuis perducendum Laelio tradidit.\nHannibal redire in Africam iussus, ut fessis Carthaginiensibus\nsubueniret, flens reliquit italiam omnibus Italici generis\nmilitibus qui sequi nollent interfectis. cui ad Africanum\nlitus propinquanti iussus quidam e nauticis ascendere in arborem\nnauis atque inde speculari, quam regionem teneret,\n\n\n\n\n\n\n\n\n\nsepulchrum dirutum se prospexisse respondit; abominatus dictum\nHannibal deflexo cursu ad Leptim oppidum copias exposuit.\nqui continuo refecta multitudine Carthaginem uenit, deinde\nconloquium Scipionis petiit. ubi cum se diu attoniti admiratione\nmutua duo clarissimi duces suspexissent, infecto pacis\nnegotio proelium consertum est:\nquod diu magnis dneum\nartibus dispositum, magnis copiarum molibus gestum, magnis\nmilitum uiribus consummatum Romanis uiotoriam contulit.\noctoginta ibi elephanti uel capti uel occisi sunt, Carthaginiensium\ninterfecta sunt XX milia quingenti Hannibal omnia et\nante proelium et in proelio expertus, cum paucis, hoc est uix\nquattuor equitibus, inter tumultum elapsus Hadrumetum confugit.\npostea Carthaginem post sex et triginta annos, quam\ninde paruus cum patre exierat, uenit consultantique senatui\nnullam esse residuam spem nisi in petenda pace persuasit.\nC. Cornelio Lentulo P. Aelie Paeto consulibus Carthaginiensibus\npax per Scipionem uoluntate senatus populique concessa\nest. naues tamen plus quam quingentae in altum productae\nin conspectu ciuitatis incensae sunt.\nScipio, iam tum\ncognomento Africanus, triumphans Vrbem ingressus est; quem\n\n\n\n\n\n\n\n\n\nTerentius, qui postea comicus, ex nobilibus Carthaginiensium\ncaptiuis pilleatus — quod insigne indultae sibi libertatis fuit\n— triumphantem post currum secutus est.\nAnno ab Vrbe condita DXLVI bellum Punicum secundum\nfinitum est, quod gestum est annis decem et septem. cui\nMacedonicum continuo successit, quod Quintius Flamininus\nconsul sortitus post multa et grauissima proelia, quibus\nMacedones uicti sunt, pacem Philippo dedit.\ndeinde cum Lacedaemoniis\npugnauit, uicto Nauide duce ipsorum nobilissimos\nobsides Demetrium Philippi filium et Armenen Nauidis filium\nante currum duxit.\nRomani captiui, qui sub Hannibale per\nGraeciam uenditi fuerant, uniuersi recepti, capitibus rasis ob\ndetersam seruitutem currum triumphantis secuti sunt.\neodem\ntempore Insubres Boi atque Cenomanni contractis in unum\nuiribus Hamilcare Poeno duce, qui in Italia remanserat, Cremonam\nPlacentiamque uastantes, difficillimo bello a L. Fuluio\npraetore superati sunt.\npostea Flamininus proconsule Philippum\n\n\n\n\n\n\n\n\n\nregem et cum eo Thracas Macedonas Illyrios multasque praeterea\ngentes, quae in auxilium ei uenerant, bello subegit.\nuicti\nÐœacedones castra amiserunt, VIII milia hostium eo die caesa,\nv milia capta Polybius scribit; Valerius dicit XL milia trucidata;\nClaudius uero XXXII milia interfecta commemorat.\nSed haec uarietas scriptorum utique fallacia est; fallaciae\nautem causa profecto adulatio est, dum uictoris laudes accumulare\nuirtutemque patriae extollere uel praesentibus uel posteris\nstudent: alioquin, si inquisitus non fuisset numerus, nec qualiscumque\nfuisset expressus.\nquodsi gloriosum est duci et\npatriae plurimos hostium peremisse, quanto magis laetum patriae\net duci beatum potest uideri suorum uel nullos uel paucissimos\nperdidisse.\nita lucidissime patet, quia simili impudentia\nmentiendi, qua occisorum hostium numero adiicitur,\nsociorum quoque amissorum damna minuuntur uel etiam\nomnino reticentur.\nIgitur Sempronius Tuditanus in Hispania citeriore bello\noppressus cum omni exercitu Romano interfectus est;\nconsul Marcellus in Etruria a Bois oppressus magnam partem\nexercitus perdidit; cui postea Furius alter consul auxilio accessit:\n\n\n\n\n\n\n\n\n\natque ita uniuersam Boiorum gentem igni ferroque uastantes\npropemodum usque ad nihilum deleuerunt.\nL. Valerio Flacco M. Porcio Catone consulibus Antiochus\nrex Syriae bellum contra populum Romanum struens in Europam\ntransiit ex Asia.\ntunc etiam Hannibal propter excitandi\nbelli rumores, qui de eo apud Romanos serebantur, exhiberi\nRomam a senatu iussus, clam ex Africa. profectus ad Antiochum\nmigrauit: quem cum apud Ephesum inuenisset cunctantem,\nmox in bellum inpulit.\ntunc etiam lex, quae ab\nOppio tribuno plebi lata fuerat, ne qua mulier plus quam\nsemunciam auri haberet neue uersicolori uestimento nec\nuehiculo per Vrbem uteretur, post uiginti annos abrogata est.\nP. Soipione Africano iterum T. Sempronio Longo consulibus,\napud Mediolanium decem milia Gallorum caesa, sequenti autem\nproelio undecim milia Gallorum, Romanorum uero quinque\nmilia occisa sunt.\nPublius Digitius praetor in Hispania\n\n\n\n\n\n\n\n\n\n\n\nciteriore paene omnem amisit exercitum. M. Fuluius praetor\nCeltiberos cum proximis gentibus uioit regemque eorum cepit.\nMinucius a Liguribus in extremum periculi adductus et insidiis\nhostium circumuentus uix Numidarum equitum industria\nliberatus est.\nScipio Africanus inter ceteros legatos ad Antiochum\nmissus, etiam cum Hannibale conloquium familiare\nhabuit. sed infecto pacis negotio ab Antiocho discessit.\nin\nutraque Hispania per Flaminium Fuluiumque praetores bella\nmultum horrida cruentaque utrisque populis gesta sunt.\nP. Cornelio Soipione M. Acilio Glabrione consulibus Antiochus\nquamuis Thermopylas occupasset, quarum munimine tutior\npropter dubios belli euentus fieret, tamen commisso bello\na consule Glabrione superatus uix cum paucis fugit e proelio\nEphesumque peruenit.\nis habuisse fertur armatorum LX milia,\nex quibus XL milia caesa, capta plus quam v milia fuisse\nreferuntur. alter consui Scipio cum Boiorum gente conflixit,\nin quo proelio xx milia hostium interfecit.\nSequenti anno Scipio Africanus, habens in auxilio Eumenem\nAttali filium, aduersus Hannibalem, qui tunc Antiochi classi\npraeerat, bellum nauale gessit; Antiochus uicto Hannibale\natque in fugam acto simulque omni exercitu amisso pacem\nrogauit filiumque Africani, quem utrum explorantem an in\nproelio cepisset inoertum est, ultro remisit.\nin Hispania ulteriore\nL. Aemilius proconsule a Lusitanis cum uniuerso exercitu\ncaesus interiit.\nL. Baebius in Hispaniam proficiscens, a\nLiguribus circumuentus cum uniuerso exercitu occisus est;\nunde adeo ne nuntium quidem superfuisse constat, ut internecionem\nipsam Romae Massilienses nuntiare curauerint.\nFuluius\nconsul de Graecia in Gallograeciam, quae nunc est Galatia,\ntransuectus, ad Olympum montem peruenit, ad quem uniuersi\nGallograeci cum coniugibus et liberis confugerant, ibique acerbissimum\nbellum gessit; namque de superioribus locis sagittis\nglandibus saxis ceterisque telis Romani grauiter contriti, tandem\nusque ad congressum hostium perruperunt: quadraginta\n#\n\n\n\n\n\n\n\n\n\nmilia Gallograecorum eo proelio interfecta referuntur.\nMarcius\nconsul aduersus Ligures profectus superatusque IIII milia militum\namisit et, nisi uictus celeriter refugisset in castra, eandem\ninternecionis cladem, quam Baebius dudum ab isdem\nhostibus acceperat, pertulisset.\nM. Claudio Marcello Q. Fabio Labeone consulibus Philippus\nrex, qui legatos populi Romani interfecerat, propter Demetrii\nfilii sui, quem legatum miserat, uerecundissimas preces ueniam\nmeruit,\neundemque continuo uelut Romanis amicum suique\nproditorem, fratre quoque ipsius ad parricidium patris ministro,\nnihil de utroque miserum mali suspicantem ueneno necauit.\neodem anno Scipio Africanus ab ingrata sibi Vrbe diu exulans\napud Amiternum oppidum morbo periit. isdem etiam diebus\nHannibal apud Prusiam Bithyniae regem, cum a Romanis\nreposceretur, ueneno se necauit, Philopoemenes, dux Achiuorum\n\n\n\n\n\n\n\n\n\na Messanis captus occisusque est.\nin Sicilia tunc Vulcani insula,\nquae ante non fuerat, repente mari edita cum miraculo\nomnium usque ad nunc manet.\nQ. Fuluius Flaccus praetor in\nciteriore Hispania maximo proelio XXIII milia hominum fudit,\nIIII milia cepit.\nTi. Sempronius Gracchus in Ğ�ispania ulteriore\ncentum quinque oppida uacuata quassataque bellis ad deditionem\ncoegit.\neadem aestate etiam L. Postnmius in citeriore\nHispania quadraginta milia hostium bello interfecit. Gracchus\npraetor ibidem iterum ducenta oppida expugnauit et cepit.\nLepido et Mucio consalibus Basternarum gens ferocissima\nauctore Perseo Philippi filio praedarum spe sollicitata et transeundi\nHistri fluminis facultate sine ulla pugna uel aliquo\nhoste deleta est. nam tunc forte Danuuius, qui et Hister,\ncrassa glacie superstratus pedestrem facile transitum patiebatur.\nitaque cum inprouide toto et maximo simul agmine inaesiimabilis\nhominum uel equorum multitudo transiret, enormitate\nponderis et concussione gradientum concrepans gelu et glacialis\ncrusta dissiluit uniuersumque agmen, quod diu sustinuerat,\nmediis gurgitibus uicta tandem et conminuta destituit\natque eadem rursus fragmentis inpedientibus superducta summersit.\npauci ex omni populo per utramque ripam uix concisis\nuisceribus euaserunt.\nP. Licinio Crasso C. Cassio Longino consulibus Macedonicum\nbellum gestum est, merito inter maxima bella referendum.\nnam in auxilio Romanorum tota primum Italia, deinde Ptolomaeus\nrex Aegypti et Ariarathes Cappadociae, Eumenes Asiae,\nMasinissa Numidiae fuerunt. Perseum et Macedonas secuti\nsunt Thraces cum rege Cotye et uniuersi cum rege Gentio\nlllyrii.\nitaque aduenionti Crasso consuli Perseus ocenrrit, commissoque\nproelio miserabiliter uicti fugere Romani. sequenti,\npugna paene pari clade partis utriusque in hiberna discessum\nest.\ndeinde Perseus profligato multis proeliis exercitu Romano\nin Illyricum transgressus Sulcamum oppidum defensum a\n\n\n\n\n\n\n\npraesidiis Romanis pugnando cepit: ubi magnam Romanorum\npraesidiorum multitudinem partim occidit partim sub corona\nuendidit partim secum in Macedoniam duxit.\nPostea cam eo L. Aemilius Paulus consul dimicaait et uicit :\nnam xx milia peditum in eo bello interfecit; rex cum equitatu\nsubterfugit, sed continuo captus atque in triumpho cum filiis\nante currum actus est et post apud Albam in custodia defecit.\nfilius eius iunior fabricam aerariam ob tolerandam inopiam\nRomae didicit ibique consumptus est. plurima praeterea et\nsatis diuersis prouentibus bella multarum ubique gentium\ngesta sunt, quae breuitatis causa praetermisi.\nAnno ab Vrbe condita DC L. Licinio Lucullo A. Postumio\nAlbino consulibus cum omnes Romanos ingens Celtiberorum\nmetus inuasisset et ex omnibus non esset, qui ire in Hispaniam\nuel miles uel legatus auderet, P. Scipio, qui postea Africanus\nerit, ultro sese militaturum in Hispaniam obtulit, cum tamen\nin Macedoniam sor te iam deputatus\nesset.\nitaque profectus\n\n\n\n\n\n\n\n\n\n\n\nin Hispaniam magnas strages gentium dedit, saepius etiam\nmilitis quam dacis usus officio ; nam et barbarum prouocantem\nsingulariter congressus occidit.\nSergius antem Galba praetor\na Lusitanis magno proelio uictus est uniuersoque exercitu\namisso ipse cum paucis uix elapsus euasit.\neodem tempore\ncensores theatrum lapideum in Vrbe construi censuerunt. quod\nne tunc fieret, Scipio Nasica grauissima oratione obstitit dicens,\ninimicissimum hoc fore bellatori populo ad nutriendam desidiam\nlasciuiamque commentum, adeoque mouit senatum, ut\nnon solum uendi omnia theatro couparata iusserit, sed etiam\nsubsellia ludis poni prohibuerit.\nQuamobrem intellegant nostri — quibus quidquid extra\noblectamentum libidinis occurrit offensio est — propter hoc,\nquod se infirmiores esse hostibus suis ipsi sentiunt et fatentur,\ntheatra incusanda non tempora,\nnec blasphemandum Deum\nuerum, qui usque ad nunc ea prohibet, sed abominandos deos\nuel daemones suos, qui ista petierunt, profundo quidem satis\nmalignitatis suae argumento tale sacrificium flagitantes, quoniam\nnon magis fuso cruore pecudum quam profligata uirtute\nhominum pascerentur.\nnam utique tunc nec hostes nec fames\nnec morbi nec prodigia deerant, immo tunc plurima erant;\nsed theatra non erant, in quibus — quod incredibile dictu est\n— ad aram luxuriae uirtutum uictimae trucidantur.\nCarthaginiensibus aliquando uisum est homines immolare, sed male\npraesumpta persuasio breui praetermissa est; a Romanis uero\nexactum est, ut.\nsemet ipsos perditioni impenderent. factum\nest, fit, amatur et clamatur ut fiat: qui pro mactanda gregis\nsui pecude fortasse offenderentur, pro interficienda cordis sui\nuirtute laetantur. quin potius Nasicae erubescant, qui Christianis\nexprobrandum putant et non nobis de hostibus, quos\nsemper habuerunt, sed illi de theatro, quod haberi prohibuerat,\nconquerantur.\nIgitur in Hispania Sergius Galba praetor Lusitanos citra\nTagum flumen habitantes cum uoluntarios in deditionem recepisset,\nper scelus interfecit; simulans enim de commodis eorum\nse acturum fore, circumpositis militibus cunctos inermes incautosque\nprostrauit. quae res postea uniuersae Hispaniae\npropter Romanorum perfidiam causa maximi tumultus fuit.\nAnno ab Vrbe condita DCII L. Censorino et M. Manilio consulibus\ntertium Punicum bellum exortum est. igitur cum senatus\ndelendam Carthaginem censuisset, profecti in Africam\nconsules et Scipio tunc tribunus militum prope Vticam\n\n\n\n\n\n\n\n\n\nmaioris Africani castra tenuerunt.\nibi Carthaginiensibus euocatis\niussisque ut arma et naues traderent nec moratis, tanta uis\narmorum repente tradita est, ut facile tota ex his Africa potuisset\narmari.\nsed Carthaginienses postquam arma tradiderant\net relicta urbe recedere procul a mari decem milibus passuum\niussi sunt, dolorem ad desperationem contulerunt aut defensuri\ncinitatem aut cum ipsa per ipsam sepeliendi, ducesque sibi\nduos Hasdrubales creauerunt.\narma primum facere adgressi\naeris ferrique inopiam auri argentique metallis suppleuerunt.\nconsules oppugnare Carthaginem statuunt, cuius situs fuisse\nhuiusmodi dicitur:\nuiginti duo milia paasaum muro amplexa,\ntota paene mari cingebatur absque faucibus, quae tribus\nmilibus passuum aperiebantur. is locus murum triginta pedes\nlatum habuit saxo quadrato in altitudinem cubitorum quadraginta.\narx, cni Byrsae nomen erat, paulo amplius quam duo\nmilia passuum tenebat. ex una parte murus communis erat\nurbis et Byrsae imminens mari, quod mare Stagnum uocant,\n\n\n\n\n\n\n\n\n\nquoniam obiectu protentae linguae tranquillatur.\nconsules\nigitur quamuis aliquantam muri partem quassatam machinis\ndiruissent, tamen a Carthaginiensibus uicti ac repulsi sunt :\nquos fugientes Scipio repulso intra muros hoste defendit. Censorinus\nin Vrbem rediit. Manlius omissa Carthagine ad\nHasdrubalem arma conuertit.\nScipio Masinissa mortuo inter\nMasinissae filios tres Numidiae regnum diuisit. quo circa\nCarthaginem reuerso Manlius Tezagam urbem expugnauit atque\ndiripuit; duodecim milia ibi Afrorum caesa, sex milia capta\nsunt. Hasdrubal Poenorum imperator, Masinissae nepos, subselliorum\nfragmentis in curia a suis propter suspicionem proditionis\noccisus est.\nIuuentius praetor in Macedonia aduersus\nPseudophilippum congressus, cum maxima clade totius Romani\nexercitus interfectus est.\nAnno ab Vrbe condita DCVI id est anno quinquagensimo\npost bellum Punicum secundum Cn. Cornelio Lentulo L.\n\n\n\n\n\n\n\n\n\nMummio consulibus P. Scipio, superioris anni consul, delere Carthaginem\nsuprema sorte molitus Gothonem ingreditur.\nubi dum\nsex continuis diebus noctibusque pugnatur, ultima Carthaginienses\ndesperatio ad deditionem traxit petentes, ut quos\nbelli clades reliquos fecit, saltem seruire liceat.\nprimum agmen\nmulierum satis miserabile, post uirorum magis deforme\ndescendit. nam fuisse mulierum xxv milia, uirorum xxx\nmilia memoriae traditum est. rex Hasdrubal se ultro dedit.\ntransfugae qui Aesculapii templum occupauerant, uoluntario\npraecipitio dati igne consumpti sunt, uxor Ğ�asdrubalis se duosque\nfilios secum uirili dolore et furore femineo in medium iecit\nincendium, eundem nunc mortis exitum faciens nouissima regina\nCarthaginis, quem quondam prima fecisset.\nipsa autem ciuitas\ndecem et septem continuis diebus arsit miserumque spectaculum\nde uarietate condicionis humanae uictoribus suis praebuit.\ndiruta est autem Carthago omni murali lapide in puluerem\n\n\n\n\n\n\n\n\n\n\n\n\n\n\n\n\nconminuto septingentensimo post anno quam condita erat.\nmultitudo omnis captiuorum exceptis paucis principibus uenundata\nest. ita quarto quam coeptum fuit anno bellum Punicum\ntertium terminatum est.\nSed mihi quamlibet studiose quaerenti uernmtamen homini\ntardioris ingenii nusquam omnino causa tertii belli Punici,\nquam in tantum Carthago accenderit, ut iuste euerti decerneretur,\neluxit, illudque me uel maxime mouet, quod, si ita\nut in superioribus bellis euidens in adsurgentem causa et dolor\naccendebat, consultatione non opus erat.\nat uero, cum alii\nRomanorum propter perpetuam Romae securitatem delendam\nesse decernerent, alii uero propter perpetuam Romanae uirtutis\ncuram, quam sibi semper ex suspicione aemulae urbis inpenderent,\nne uigor Romanus bellis semper exercitus in languidam\nsegnitiem securitate atque otio solueretur, incolumem Carthaginem\nstatui suo permittendam esse censerent: causam non\nex iniuria lacessentum Carthaginiensium sed ex inconstantia\ntorpescentium Romanorum ortam inuenio.\nquod cum ita sit,\ncur Christianis temporibus imputant hebetationem ac robiginem\nsuam, qua foris crassi, intus exesi sunt? qui porro ante\n\n\n\n\n\n\n\nsescentos fere annos, sicut sui prudentes timentesque praedixerant,\ncotem illam magnam splendoris et acuminis sui Carthaginem\nperdiderunt.\nItaque finem uolumini faciam, ne forsitan conlidendo uehementius\ndiscussa ad tempus robigine ubi necessarium acumen\nelicere non possum, superuacuam asperitatem inueniam. quamquam\nobuiantem asperitatem nequaquam expauescerem, si\ninterioris spem acuminis inuenirem.\nScio aliquantos post haec deinceps permoueri posse, quod\nuictoriae Romanae multarum gentium et ciuitatum strage\ncrebrescunt. quamquam , si diligenter appendant, plus damni\ninuenient accidisse quam commodi. neque enim parui pendenda\nsunt tot bella seruilia, socialia, ciuilia, fugitiuorum, nullorum\nutique fructuum et magnarum tamen miseriarum.\nsed coniueo,\nut quemadmodum uolunt ita fuisse uideatur; unde arbitror\nesse dicturos: ecquid his temporibus beatius, quibus continui\ntriumphi, celebres uictoriae, diuites praedae, nobiles pompae,\nmagni ante currum reges et longo ordine uictae gentes agebantur\n?\nquibus breuiter respondebitur et ipsos de temporibus\nsolere causari et nos pro isdem temporibus instituisse sermonem,\nquae tempora non uni tantum urbi adtributa sed Orbi\nuniuerso constat esse communia. ecce quam feliciter Roma\n\n\n\n\n\n\n\nuincit tam infeliciter quidquid extra Romam eat uincitur.\nquanti igitur pendenda est gutta haec laboriosae felicitatis,\ncui adscribitur unius urbis beatitudo in tanta mole infelicitatis,\nper quam agitur totius Orbis euersio? aut si ideo felicia\nputantur, quia unius ciuitatis opes auctae sunt, cur non potius\ninfelicissima iudicentur, quibus miserabili uastatione multarum\nac bene institutarum gentium potentissima regna ceciderunt?\nan forte aliud tunc Carthagini uidebatur, cum post annos\ncentum uiginti, quibus modo bellorum clades modo pacis condiciones\nperhorrescens, nunc rebelli intentione nunc supplici, bellis\npacem, pace bella mutabat, nouissime miseris ciuibus passim\nse in ignem ultima desperatione iacientibus unus rogus tota\nciuitas fuit? cui etiam nunc, situ paruae, moenibus destitutae,\npars miseriarum est audire quid fuerit.\nedat Hispania sententiam\nsuam: cum per annos ducentos ubique agros suos sanguine\nsuo rigabat inportunumque hostem ultro ostiatim inquietantem\nnec repellere poterat nec sustinere, cum se suis diuersis urbibus\nac locis, fracti caede bellorum, obsidionum fame exinaniti,\ninterfectis coniugibus ac liberis suis ob remedia miseriarum\nconcursu misero ac mutua caede iugulabant, — quid tunc de\n\n\n\n\n\n\n\nsuis temporibus sentiebat?\nipsa postremo dicat Italia: cur\nper annos quadringentos Romanis utique suis contradixit obstitit\nrepugnauit, si eorum felicitas sua infelicitas non erat Romanosque\nfieri rerum dominos bonis communibus non obstabat?\nnon requiro de innumeris diuersarum gentium populis diu\nante liberis, tunc bello uictis, patria abductis, pretio uenditis,\nseruitute dispersis, quid tunc sibi maluerint, quid de Romanis\nopinati sint, quid de temporibus iudicarint.\nomitto de regibus\n\\'magnarum opum, magnarum uirium, magnae gloriae, diu\npotentissimis, aliquando captis, seruiliter catenatis, sub iugum\nmissis, ante currum actis, in carcere trucidatis: quorum tam\nstultum est exquirere sententiam, quam durum non dolere\nmiseriam.\nnos, nos inquam ipsos uitaeque nostrae electionem,\ncui adquieuimus, consulamus. maiores nostri bella gesserunt,\nbellis fatigati pacem petentes tributa obtulerunt: tributum\npretium pacis est.\nnos tributa dependimus, ne bella patiamur,\nac per hoc in portu, ad quem illi tandem pro euadendis malorum\ntempestatibus confugerunt, nos consistimus et manemus.\nigitur nostra tempora uiderim utrum felicia; certe\nfeliciora illis ducimus, qui quod illi ultime delegerunt nos\n\n\n\n\n\ncontinue possidemus.\ninquietudo enim bellorum, qua illi attriti\nsunt, nobis ignota est. in otio autem, quod illi post imperium\nCaesaris natiuitatemque Christi tenuiter gustauerunt,\nnos nascimur et senescimus;\nquod illis erat debita pensio seruitutis\nnobis est libera conlatio defensionis, tantumque interest\ninter praeterita praesentiaque tempora, ut quod Roma in usum\nluxuriae suae ferro extorquebat a nostris, nunc in usum communis\nreipublicae conferat ipsa nobiscum. aut si ab aliquo\ndicitur tolerabiliores parentibus nostris Romanos hostes fuisse,\nquam nobis Gothos esse, audiat et intellegat, quanto aliter\nquam circa se ipsum agitur sibi esse uideatur.\nOlim cum bella toto Orbe feruebant, quaeque prouincia suis\nregibus suis legibus suisque moribus utebatur, nec erat societas\nadfectionum, ubi dissidebat diuersitas potestatum; postremo\nsolutas et barbaras gentes quid tandem ad societatem adduceret,\nquas diuersis sacrorum ritibus institutas etiam religio\nseparabat?\nsi quia igitur tunc acerbitate malorum uictus\npatriam cum hoste deseruit, quem tandem ignotum locum\nignotus adiit? quam gentem generaliter hostem hostis orauit?\ncui se congressu primo credidit, non societate nominis inuitatus,\nnon communione iuris adductus, non religionis unitate securus ?\nan parum exempli dederunt Busiris in Aegypto peregrinorum\ninfeliciter incurrentium impiissimus immolator, crudelissima\ncirca aduenas Dianae Tauricae litora sed magis sacra crudelia,\nThracia cum Polymestore suo usque ad propinquos hospites\n\n\n\n\n\n\n\nscelerata? et ne antiquitatibus uidear immorari, testis est\nRoma de Pompeio interfecto, testis Aegyptus de interfectore\nPtolemaeo.\nÐœihi autem prima qualiscumque motus perturbatione fugienti,\nquia de confugiendi statione securo, ubique patria, ubique\nlex et religio mea est.\nnunc me Africa tam libenter excepit\nquam confidenter accessi; nunc me, inquam, ista Africa excepit\npace simplici, sinu proprio, iure communi, de qua aliquando\ndictum et uere dictum est\nhospitio prohibemur harenae,\nBella cient primaque uetant consistere terra;\nnunc ultro ad suscipiendos socios religionis et pacis suae beniuolum\nlate gremium pandit atque ultro fessos, quos foueat,\ninuitat.\nlatitudo orientis, septentrionis copiositas, meridiana\nduffusiodiffusio, magnarum insularum largissimae tutissimaeque sedes\nmei iuris et nominis sunt quia ad Christianos et Romanos\nRomanus et Christianus accedo.\nnon timeo deos hospitis mai,\nnon timeo religionem eius necem meam, non habeo talem quem\npertimescam locum, ubi et possessori liceat perpetrare quod\nuelit et peregrino non liceat adhibere quod conuenit, ubi sit\nius hospitis quod meum non sit;\nunus Deus, qui temporibus,\nquibus ipse innotescere uoluit, hanc regni statuit unitatem,\nab omnibus et diligitur et timetur; eaedem leges, quae uni\n\n\n\n\n\n\n\nDeo subiectae sunt, ubique dominantur; ubicumque ignotus\naccessero, repentinam uim tamquam destitutus non pertimesco.\ninter Romanos, ut dixi, Romanus, inter Christianos Christianus,\ninter homines homo legibus inploro rempublicam, religione\nconscientiam, communione naturam. utor temporarie omni\nterra quasi patria, quia quae uera est et illa quam amo patria\nin terra penitus non eat.\nnihil perdidi, ubi nihil amani, totumque\nhabeo, quando quem diligo mecum est, maxime quia. et\napud omnes idem est, qui me non modo notum omnibus uerum\net proximum facit, nec egentem deserit, quia ipsius est terra.\net plenitudo eius, ex qua omnibus omnia iussit esse communia.\nhaec sunt nostrorum temporum bona: quae in totum\nuel in tranquillitate praesentium uel in spe futurorum uel in\nperfugio communi non habuere maiores, ac per hoc incessabilia\nbella gesserunt, quia, mutandarum sedium communione non\nlibera, persistendo in sedibus suis aut infeliciter necati sunt\naut turpiter seruierunt. quod clarius promptiusque ipsis\nueterum gestis per ordinem explicitis aperietur.\nAnno ab Vrbe condita DCVI, hoc eat eodem anno, quot et\nCarthago deleta est, Cn. Cornelio Lentulo L. Mummio consulibus\nruinam Carthaginis euersio Corinthi subsecuta est,\nduarumque potentissimarum urbium paruo unius temporis\ninteruallo per diuersas mundi partes miserabile conluxit\n\n\n\n\n\n\n\nincendium.\nnam cum Metellus praetor Achaeos Boeotiosque coninnctos\nduobus bellis, hoc est primum apud Thermopylas,\niterum in Phocide uicisset â€” quorum priore bello occisa esse\nxx\\' milia, secundo VII milia caesa Claudius historicus refert,\nValerius et Antias in Achaia pugnatum et xx milia Achaeorum\ncum duce suo Diaeo cecidisse confirmant, Polybius\nAchiuus quamuis tunc in Africa cum Scipione fuerit, tamen,\nquia domesticam cladem ignorare non potuit, semel in Achaia\npugnatum Critolao duce adserit, Diaeum nero adducentem ex\nArcadia militem ab eodem Metello praetore oppressum cum\nexercitu docet;\nsed de uarietate disoordantium historicorum\naliquanta iam diximus, quorum sufficiat detecta haec et male\nnota mendaciorum nota, quia parum credendum esse in ceteris\neuidenter ostendunt qui in his quoque, quae ipsi uidere, diuersi\nsunt — igitur post extincta totius Achaiae praesidia destitutarum\neuersionem urbium Metello praetore meditante consul\nMummius repentinus cum paucis uenit in castra. qui dimisso\nstatim Metello Corinthum sine mora expugnauit, urbem toto\ntunc Orbe longe omnium opulentissimam, quippe quae uelut\nofficina omnium artificum atque artificiorum et emporium\n\n\n\n\n\n\n\ncommune Asiae atque Europae per multa. retro saecula fuit.\npermissa crudeliter etiam captiuis praedandi licentia sic omnia\ncaedibus ignibusque conpleta sunt, ut- de murorum ambitu\nquasi e camino in unum apicem coartatum exundaret incendium.\nitaque plurima parte populi ferro flammisque consumpta reliqua\nsub corona uendita est; urbe incensa muri funditus diruti\nsunt; muralis lapis in puluerem redactus, praeda ingens\nerepta est.\nsane cum propter multitudinem et uarietatem\nstatuarum simulacrorumque in illo ciuitatis incendio permixta\nin unum auri argenti atque aeris omniaque simul metalla\nfluxissent, nouum genus metalli factum est, unde usque in\nhodiernum diem siue ex ipso siue ex imitatione eius aes\nCorinthium, sicut memoriae traditum est, et Corinthia uasa\ndicuntur.\nIsdem consulibus Viriatus in Hispania genere Lusitanus,\nhomo pastoralis et latro, primum infestando uias deinde\nuastando prouincias postremo exercitus praetorum et consulum\nRomanorum uincendo fugando subigendo maximo terrori Romanis\nomnibus fuit.\nsiquidem Hiberum et Tagum, maxima\net diuersissimorum locorum flumina, late transgredienti et\nperuaganti C. Vecilius praetor occurrit: qui continuo caeso\nusque ad internecionem paene omni exercitu suo uix ipse\n\n\n\n\n\n\n\n\n\npraetor cum paucis fuga lapsus euasit.\ndeinde C. Plautium\npraetorem idem Viriatus multis proeliis fractum fugauit. pos\netiam Claudius Vnimammus cum magno instructu belli contra\nViriatum missus quasi pro abolenda superiore macula turpiorem\nipse sunt infamiam.\nnam congressus cum Viriato uniuersas\nquas secum deduxerat copias maximasque uires Romani amisit\nexercitus. Viriatus trabeas fasces ceteraque insignia Romana\nin montibus suis tropaea praefixit.\nEodem tempore ccc Lusitani cum mille Romanis in quodam\nsaltu contraxere pugnam, in qua LXX Lusitanos, Romanos\nautem cccxx cecidisse Claudius refert;\net cum uictores Lusitani\nsparsi ac securi abirent, unus ex his longe a ceteris segregatus\ncum, circumfusis equitibus pedes ipse deprehensus unius\neorum equo lancea perfosso ipsius equitis ad unum gladii\nictum caput desecuisset, ita omnes metu perculit, ut prospectantibus\ncunctis ipse contemptim atque otiosus abscederet.\nAppio Claudio Q. Caecilio Metello consulibus Appius Claudius\naduersus Salassos Gallos congressus et uictus quinque\nmilia militum perdidit. reparata pugna, quinque milia hostium\n\n\n\n\n\n\n\noccidit. sed cum iuxta legem, qua constitutum erat, ut quisque\nquinque milia hostium peremisset triumphandi haberet potestatem,\niste quoque triumphum expetisset, propter superiora\nuero damna non impetrauisset, -infami impudentia atque ambitione\nusus priuatis sumptibus triumphauit.\nL. Caecilio Metello Q. Fabio Maximo Seruiliano conaulibus\ninter cetera prodigia androgynus Romae uisus iussu haruspicum\nin mare mersus est. sed nihil impiae expiationis procuratio\nprofecit; nam tanta subito pestilentia exorta est, ut ministri\nquoque faciendorum funerum primum non sufficerent deinde\nnon essent; iamque etiam magnae domus uacuae uiuis plenae\nmortuis remanserunt: largissimae introrsum hereditates et nulli\npenitus heredes.\ndenique iam non solum in Vrbe uiuendi sed\netiam adpropinquandi ad Vrbem negabatur facultas, tam saeui\nper totam Vrbem tabescentium sub tectis atque in stratis suis\ncadauerum putores exhalabantur.\nExpiatio illa crudelis et uiam mortibus hominum morte\nhominis struens tandem Romanis inter miserias suas\n\n\n\n\n\n\n\n\n\n\n\n\n\n\nerubescentibus quam misera et uana esset, innotuit. ante enim\nin suffragium praeueniendae cladis est habita et sic pestilentia, consusecutaconsecuta\nest; quae tamen sine ullis sacrificiorum satisfactionibus\ntantummodo secundum. mensuram arcani iudicii expleta\ncorreptione sedata est.\nquam si artifices illi circumuentionum\nharuspices sub ipsa ut adsolent declinatione morborum forte\ncelebrassent, procul dubio sibi dis et ritibus suis reductae\nsanitatis gloriam uindicassent. ita misera et ad sacrilegia male\nreligiosa ciuitas mendaciis, quibus liberari non poterat, ludebatur.\nIgitur Fabius consul contra Lusitanos et Viriatum dimicans\nBucciam oppidum, quod Viriatus obsidebat, depulsis hostibus\nliberauit et in deditionem cum plurimis aliis castellis recepit.\nfecit facinus etiam ultimis barbaris Scythiae, non dicam Romanae\nfidei et moderationi, exsecrabile. quingentis enim principibus\neorum, quos societate inuitatos deditionis iure susceperat,\nmanus praecidit.\nPompeius sequentis anni consul fines Numantinorum ingressus\naccepta maxima clade discessit, non solum exercitu\npaene omni profligato uerum etiam plurimis nobilium, qui ei\nmilitiae aderant, interemptis.\nViriatus autem cum per quattuordecim annos Romanos\nduces atque exercitus protriuisset, insidiis suorum interfectus\nest, in hoc solo Romanis circa eum fortiter agentibus, quod\npercussores eius indiguos praemio iudicarunt.\nAt ego non modo nunc, uerum etiam saepe intertexere\nOrientis illa inextricabilia bella poteram, quae raro umquam\n\n\n\n\n\n\n\nnisi sceleribus aut incipiunt aut terminantur ; sed Romanorum,\ncum quibus nobis actio est, tanta sunt, ut iure fastidiantur\naliena.\nMithridates tunc siquidem, rex Parthorum sextus ab Arsace,\nuicto Demetrii praefecto Babylonam urbem finesque eius uniuersos\nuictor inuasit. omnes praeterea gentes, quae inter\nHydaspen fluuium et Indum iacent, subegit. ad Indiam quoque\ncruentum extendit imperium.\nDemetrium ipsum secundo\nsibi bello occurrentem uicit et cepit: quo capto Diodotus quidam\ncum Alexandro filio regnum eius et regium nomen usurpauit.\nqui postea ipsum Alexandrum filium, quem participem\npericuli in peruadendo regno habuerat, ne in obtinendo consortem\nhaberet, occidit.\nM. Aemilio Lepido C. Hostilio Mancino consulibus prodigia\napparuere diuersa et, quantum in ipsis fuit, ex more curata\nsunt. sed non semper aucupatoribus euentuum et structoribus\nfallaciarum haruspicibus opportuni casus suffragantur.\nnamque\nMancinus consul postquam a Popilio apud Numantiam suscepit\nexercitum, adeo infeliciter proelia cuncta gessit atque in id\nsuprema desperatione perductus est, ut turpissimum foedus\n\n\n\n\n\n\n\ncum Numantinis faceré cogeretur.\nquamuis et Pompeius iam\naliud aeque infame foedus cum isdem Numantinis paulo ante\npepigisset, senatus dissolui foedus et Mancinum dedi Numantinis\npraecepit, qui nudato corpore manibusque post tergum\nreuinctis ante portas Numantinorum expositus ibique usque in\nnoctem manens, a suis desertus, ab hostibus autem non susceptus\nlacrimabile utrisque spectaculum praebuit.\nExclamare hoc loco dolor exigit. cur falso uobis,\nRomani, magna illa nomina iustitiae fidei fortitudinis et\nmisericordiae uindicatis? a Numantinis haec uerius discite,\nfortitudine opus fuit?\npugnando uicerunt. fides exigebatur? credentes\naliis secundum se, quos occidere potuerant, pacto foedere\ndimiserunt iustitia probanda erat?\nprobauit eam uel tacitus\nsenatus, cum idem Numantini per legatos suos ant inuiolatam\npacem solam aut omnes, quos pignore pacis accepto uiuos dimiserant,\nreposcebant.\nmisericordia examinanda uidebatur? satis\ndocumenti dederunt uel emittendo ad uitam inimicum exercitum\nuel ad poenam non recipiendo Mancinum.\nMancinusne rogo\ndedendus fuit, qui uicti exercitus inpendentem trucidationem\npraetento umbone pacti foederis dispulit, qui periclitantes patriae\nuires in meliora tempora reseruauit?\naut, si displicuit foedus\nquod pactum est, cur miles hoc pignore redemptus ant, cum\nreuerteretur, receptus est aut, cum repeteretur, redditus non\nest? aut, si placuit seruati militis qualiscumque prouisio, cur\nMancinus, qui hoc pepigit, solus deditus fuit ?\nNnper Varro, ut praepropera pugna iniretur, collegam Paulum\nobluctantem impulit, trepidantem praecipitauit exercitum,\ninfelices copias apud infames illas Romanis cladibus Cannas\nnon disposuit certamini sed opposuit morti; plus quam XL\nmilia ibi militum Romanorum sola inpatientia sua, de qua\nsibi uictoriam iam dudum Hannibal praesumebat, amisit.\ncollega etiam Paulo â€” quo tandem uiro!\nâ€” perdito, nouissime\nin Vrbem paene solus impudentissime redire ausus est meruitque\nimpudentiae suae praemium.\nnam gratiae ei, quod de\nrepublica non desperasset, quam tamen ipse fecerat desperatam,\npublice in senatu actae sunt\nPorro autem Mancinus, qui sorte bellica circumuentum exercitum\nne perderet laborauit, ab eodem senatu deditione damnatus\nest.\nscio, Romani, et illud m Varrone displiouit, sed\ntempori concessum est, et hoc in Mancino placuit, sed secundum\ntempus praesumptum est; atque ideo ab initio perfecistis,\nut nec ciuis consulat conuenienter ingratis nec hostis\nfideliter credat infidis.\nInterea Brutus in ulteriore Hispania LX milia Gallaecorum,\nqui Lusitanis auxilio uenerant, asperrimo bello et difficili\n\n\n\n\n\n\n\n\n\n\n\n\nquamuis incautos circumuenisset, oppressit: quorum in eo\nproelio L milia occisa, sex milia capta referuntur, pauci fuga euaserunt. in citeriore Hispania Lepidus proconsule Vaccaeos,\ninnoxiam gentem et supplicem, etiam senatu prohibente pertinaciter\nexpugnare temptauit. sed mox accepta clade grauissima\nimprobae pertinaciae poenas luit. sex milia quippe Romanorum\nin hoc iniusto bello iustissime caesa sunt, reliqui exuti castris,\narmis etiam perditis, euaserunt.\nNec minus turpis haec sub Lepido clades quam sub Mancino\nfuit. ita nunc sibi haec tempora loco felicitatis adscribant\nut non dixerim Hispani tot pulsati fatigatique bellis, sed uel\nipsi saltem Romani tam continuis subacti cladibus totiensque\nsuperati;\nut non exprobrem, quot praetores eorum, quot legati,\nquot consules, quot legiones quantique exercitus consumpti\nsint, illud solum reuoluo, quanta fuerit timoris amentia miles\nRomanus hebetatus, ut iam ne ad experimentum quidem belli\ncohibere pedem atque offirmare animum posset, sed mox conspecto\nHispano specialiter hoste diffugiens uinci se paene prius\ncrederet quam uideri.\nquo argumento patet apud utrosque\nmisera illa tempora iudicata, cum et Hispani etsi uincere\n\n\n\n\n\n\n\npoterant, inuiti tamen desererent dulcia otia sua et bella externa\ntolerarent, et Romani quanto inpudentius alienae quieti\nsese ingererent, tanto turpius uincerentur.\nSeruio Fuluio Flacco Q. Calpurnio Pisone consulibus Romae\npuer ex ancilla natus quadripes quadrimanus, oculis quattuor.\nauribus totidem, natura uirili duplex. in Sicilia.\nmons Aetna\nuastos ignes eructauit ac fudit, qui torrentum modo per prona\npraecipites proxima quaeque corripientibus exussere flammis,\nlonginquiora autem fauillis calidis cum uapore graui late\nuolitantibus torruerunt: quod Siciliae semper uernaculum\ngenus monstri non portendere malum adsolet sed inferre. in\nBononiensi agro fruges in arboribus enatae sunt.\nigitur in\nSicilia bellum seruile ortum est, quod adeo graue et atrox\nmultitudine seruorum, instructu copiarum, magnitudine uirium\nfuit, ut.\nnon dicam praetores Romanos, quos penitus profligauit,\nsed consules quoque terruerit. nam LXX milia seruorum\ntunc in arma conspirantium fuisse referuntur, excepta urbe\nMessana, quae seruos liberaliter habitos in pace continuit.\nceterum Sicilia in hoc quoque miserior, quia insula et numquam\nerga statum suum iuris idonei nunc tyrannis subiecta\nnunc seruis, uel illis dominatu improbo exigentibus seruitutem\nuel istis praesumptione peruersa conmutantibus libertatem,\nmaxime quia clausa undique mari egerere foras non facile\npotest intestinum malum.\nuiperinam quippe conoeptionem\nperditioni suae aluit sua libidine auctam, sua morte uicturam.\nin hoc autem seruilis tumultus excitatio quanto rarior ceteris\ntanto truculentior est, quia intentione commouetur libera\nmultitudo ut patriam augeat, seruilis ut perdat.\nAnno ab Vrbe condita DCXX oum maior paene infamia de\nfoedere apud Numantiam pacto quam apud Caudinas quondam\nfurculas pudorem Romanae frontis oneraret, Scipio Africanus\nconsensu omnium tribuum consul creatus atque ad expugnandam\nNumantiam cum exercitu missus est.\nNumantia autem\nciterioris Hispaniae, haud procul a Vaccaeis et Cantabris\nin capite Gallaeciae sita, ultima Celtiberorum\nfuit.\nhaec\n\n\n\n\n\n\n\nper annos quattuordecim cum solis quattuor milibus suorum\nquadraginta milia Romanorum non solum sustinuit sed etiam\nuicit pudendisque foederibus adfecit.\nigitur Scipio Afrioanus\nHispaniam ingressus non se ilico ingessit hostibus, ut quasi\nincautos circumueniret, sciens numquam hoc genus hominum\nadeo in otium corpore atque animo resolui, ut non ipsa qualitate\nhabitudinis suae apparatus aliorum praecelleret, sed aliquamdiu\nmilitem suum in castris uelut in scholis exercuit.\net cum partem aestatis totamque hiemem ne adtemptata quidem\npugna transegisset, sic quoque parum propemodum hac\nprofecit industria.\nnamque ubi copia pugnandi faota est, exercitus\nRomanus oppressus impetu Numantinorum terga conuertit;\nsed increpatione et minis obiectantis sese consulis\nmanuque retinentis tandem indignatus in hostem rediit et\nquem fugiebat fugere conpulit. difficilis tunc in relatu fides:\nNumantinos et fugauere et fugientes uidere Romani.\nlinde\nquamuis Scipio, quia praeter spem acciderat, laetatus et\ngloriatus esset, tamen ultra bello aduersum eos audendum\nnon esse professus est.\nitaque Scipio insistendum inopinatis\nprouentibus censuit, urbem ipsam obsidione conclusit, fossa\netiam circumdedit, cuius latitudo pedibus decem, altitudo\nuiginti fuit.\nipsum deinde uallum sudibus praestructum crebris\nturribus conmuniuit, ut, si qua ab erumpente hoste in eum\n\n\n\n\n\n\n\ntemptaretur inruptio, iam non quasi obsessor cum obsesso sed\nuersa uice obsessus cum obsessore pugnaret.\nNumantia autem\nin tumulo sita haud procul a flumine Durio tria milia passuum\nambitu muri amplexabatur; quamuis aliqui adserant eam et\nparuo situ et sine muro fuisse:\nunde credibile est, quia hoc\nspatii cura alendorum custodiendorumque pecorum uel etiam\nexercendi ruris commodo cum bello premerentur incluserint,\nipsi arcem paruam natura munitam obtinentes; alioquin tantam\npaucitatem hominum tam amplum urbis spatium non munire\nmagis quam prodere uidebatur.\nigitur conclusi diu Numantini\net fame trucidati deditionem sui obtulerunt, si tolerabilia\niuberentur, saepe etiam orantes iustae pugnae facultatem, ut\ntamquam uiris mori liceret.\nnltime omnes duabus subito portis\neruperunt, larga prius potione usi non uini, cuius ferax is\nlocus non est, sed suco tritici per artem confecto, quem sucum\na calefaciendo caeliam uocant.\nsuscitatur enim igne illa uis\ngerminis madefactae frugis ac deinde siccatur et post in farinam\nredacta molli suco admiscetur , quo fermento sapor\n\n\n\n\n\n\n\nausteritatis et ealor ebrietatis adicitur. hac igitur potione post\nlongam famem recalescentes bello sese obtulerunt.\natrox din\ncertamen et usque ad periculum Romanorum fuit, iterumque\nRomani pugnare se aduersum Numantinos fugiendo probauissent,\nnisi sub Scipione pugnassent. Numantini interfectis\nsuorum fortissimis bello cedunt, conpositis tamen ordinibus\nnec sicut fugientes in urbem reuertuntur, corpora interfectorum\nad sepulturam oblata accipere noluerunt.\nnouissima spe desperationis\nin mortem omnes destinati clausam urbem ipsi\nintrorsum succenderunt cunctique pariter ferro ueneno atque\nigne consumpti sunt.\nRomani nihil ex his penitus habuere\nuictis praeter securitatem suam; neque enim euersa Numantia\nuicisse se magis Numantinos quam euasisse duxerunt.\nunum\nNumantinum uictoris catena non tenuit; unde triumphum\ndederit, Roma non uidit; aurum uel argentum, quod igni\nsuperesse potuisset, apud pauperes non fuit; arma et uestem\nignis absumpsit.\nIgitur ea tempestate, cum haec apud Numantiam gesta\nsunt, apud Romam Gracchorum seditiones agitabantur. Scipio\nautem cum deleta Numantia ceteras Hispaniae gentes pace\n\n\n\n\n\n\n\n\n\nconponeret, Thyresum quendam, Celticum principem, consuluit,\nqua ope res Numantina aut prius inuicta durasset aut post\nfuisset euersa. Thyresus respondit: concordia inuicta, discordia\nexitio fuit.\nquod Romani tamquam sibi ac de se dictum\nexempli loco acceperunt, quippe quibus iam de seditionibus\ndiscordantis totius Vrbis nuntiabatur. Carthagine Numantiaque\ndeleta moritur apud Romanos utilis de prouisione conlatio et\noritur infamis de ambitione contentio.\nGracchus tribunus plebi\niratus nobilitati, cur inter auctores Numantini foederis notatus\nesset, agrum a priuatis eatenus possessum populo diuidi statuit.\nOctauio tribuno plebi obsistenti ademit imperium et successorem\nMinucium dedit. his causis senatum ira, populum superbia\ninuasit.\nac tunc forte Attalus, Eumenis filius, moriens testamento\npopulum Romanum imperio Asiae succedere heredem\niusserat. Gracchus gratiam populi pretio adpetens legem tulit,\nuti pecunia, quae fuisset Attali, populo distribueretur. obsistente\nNasica etiam Pompeius spopondit se Gracchum, cum primum\nmagistratu abisset, accusaturum.\nGracchus cum eniteretur, ut ipse tribunus plebi subsequenti\nanno permaneret, cumque comitiorum die seditiones populi\naccenderet, auctore Nasica inflammata nobilitas fragmentis\nsubselliorum plebem fugauit.\nGracchus per gradus, qui sunt\nsuper Calpurnium fornicem , detracto amiculo fugiens ictus\nfragmento subsellii conruit rursusque adsurgens alio iota\nclauae cerebro inpactae exanimatus est.\nducenti praeterea in\nea seditione interfecti eorumque corpora in Tiberim proiecta\nsunt; ipsius quoque Gracchi inhumatum cadauer extabuit.\norta praeterea in Sicilia.\nbelli seruilis contagio multas late\ninfecit prouincias. nam et Minturnis CCCCL serui in crucem\nacti et Sinuessae ad quattuor milia seruorum a Q. Metello\net Cn.\nSeruilio Caepione oppressa sunt; in metallis quoque\nAtheniensium idem tumultus seruilis ab Heraclito praetore\ndiscussus est; apud Delon etiam serui nouo motu intumescentes\noppidanis praeuenientibus pressi sunt, absque illo primo\nSiciliensis mali fomite, a quo istae uelut scintillae emicantes,\ndiuersa haec incendia seminarunt.\nin Sicilia enim post Fnluium\n\n\n\n\n\n\n\n\n\nconsulem Piso consul Mamertium oppidum expugnauit, ubi\nocto milia fugitiuorum interfecit, quos autem capere potuit,\npatibulo suffixit.\ncui cum Butilius consul successisset, idem\nquoque Tauromenium et Hennam, firmissima fugitiuorum\nrefugia, bello recepit: amplius quam xx milia tunc seruorum\ntrucidata referuntur.\nMisera profecto talis belli et inextricabilis causa. pereundum\nutique dominis erat, nisi insolescentibus seruis ferro obuiam\niretur. sed tamen in ipsis quoque infelicissimis damnis pugnae\net infelicioribus lucris uictoriae quanti periere uicti tantum\nperdidere uictores.\nAnno ab Vrbe condita DCXXII P. Licinius Crassus consul\net pontifex maximus aduersus Aristonicum Attali fratrem, qui\ntraditam per testamentum Romanis Asiam peruaserat, cum\ninstructissimo missus exercitu, praeterea a magnis regibus hoc\nest Nicomede Bithyniae, Mithridate Ponti et Armeniae, Ariarathe\nCappadociae, Pylaemene Paphlagoniae eorumque maximis\ncopiis adiutus, conserto tamen bello uictus est;\net cum, exercitu\npost plurimam caedem in fugam acto, ipse iam circumuentus\nab hostibus et paene captus esset, uirgam, qua erat\n\n\n\n\n\n\n\n\n\nusus ad equum, in oculum Thraecis inpegit; barbarus autem\ncum ira et dolore exarsisset, latus Crassi gladio transuerberauit.\nita ille excogitato genere mortis effugit et dedecus et seruitutem.\nPerpenna consul, qui Crasso successerat, audita morte\nCrassi et clade exercitus Romani raptim in Asiam peruolauit,\nAristonicum recenti uictoria feriatum inprouiso bello adortus\nnudatumque omnibus copiis in fugam uertit;\ncumque Stratonicen\nurbem, ad quam ille confugerat, obsidione cinxisset,\ntrucidatum fame ad deditionem coegit. Perpenna consul apud\nPergamum correptus morbo diem obiit; Aristonicus Romae\niussu senatus in carcere strangulatus est.\nEodem anno Ptolemaei Alexandrinorum regis misera uita\nmiseriorem uitae exitum dedit. is enim sororem suam stupro\ncognitam ac deinde in matrimonium receptam nouissime turpius\nquam duxit abiecit.\npriuigaam uero suam, hoc est filiam\nsororis et coniugis, coniugem adsciuit, filium suum, quem ex\nsorore susceperat, nec non et filium fratris occidit. quamobrem\ntantis incestis parricidiisque exsecrabilis ab Alexandrinis regno\npulsus est.\nIsdem temporibus Antiochus, non contentus Babylona atque\nEcbatana totoque Mediae imperio, aduersus Phrahatem Parthorum\nregem congressus et uictus est. qui cum in exercitu\nsuo centum milia armatorum habere uideretur, ducenta milia\n\n\n\n\n\n\n\namplius calonum atque lixarum inmixta scortis et histrionibus\ntrahebat. itaque facile cum uniuerso exercitu suo Parthorum\nuiribus oppressus interiit.\nC. Sempronio Tuditano et M. Acilio consulibus P. Scipionem\nAfricanum pridie pro contione de periculo salutis suae contestatum,\nquod sibi pro patria laboranti ab improbis et ingratis\ndenuntiari cognouisset, alio mane exanimem in cubiculo suo\nrepertum non temere inter maxima Romanorum mala recensuerim,\npraesertim cum tantum in ea urbe Africani uigor et\nmodestia ualeret, ut facile uiuo eo neque sociale neque ciuile\nbellum posse exsistere crederetur.\nhunc quidam uxoris suae\nSemproniae, Gracchorum autem sororis, dolo necatum ferunt,\nne scelerata ut credo familia ad perniciem patriae suae nata\ninter impias seditiones uirorum non etiam facinoribus mulierum\nesset immanior.\nM. Aemilio L. Oreste consulibus Aetna uasto tremore concnssa\nexundauit igneis globis, rursusque alio die Lipara insula\net uicinum circa eam mare in tantum efferbuit, ut adustas\n\n\n\n\n\n\n\nquoque rupes dissoluerit, tabulata nauium liquefactis ceris\nextorruerit, exanimatos pisces supematantesque excoxerit, homines\nquoque, nisi qui longius potuere diffugere, reciprocato\nanhelitu calidi aeris adustis introrsum uitalibus suffooarit\nM. Plantio Hypsaeo M. Faluio Flaoco consulibus uixdum\nAfricam a bellorum excidiis quiescentem horribilis et inusitata\nperditio consecuta est.\nnamque oum per totam Africam mmensae\nlucustarum multitudines coaluissent et non modo iam\ncunctam spem frugum abrasissent herbasque omnes cum parte\nradicum, folia arborum cum teneritudine ramorum consumpsissent,\nuerum etiam amaras cortices atque arida ligna praeroderent,\nrepentino abreptae uento atque in globos coactae\nportataeque diu per aerem, Africano pelago inmersae sunt.\nharum cum inmensos aceruos longe undis urguentibus fluctus\nper extenta late litora propulissent, taetrum nimis atque ultra\nopinionem pestiferum odorem tabida et putrefacta congeries\nexhalauit, unde omnium pariter animantum tanta pestilentia\nconsecuta est, ut auium pecudum ac bestiarum corruptione\n\n\n\n\n\n\n\n\n\naeris dissolutarum putrefacta passim cadauera uitium corruptionis\naugerent.\nat uero quanta fuerit hominum lues, ego\nipse, dum refero, toto corpore perhorresco: siquidem in Numidia,\nin qua tunc Micipsa rex erat, octingenta milia hominum,\ncirca oram uero maritimam, quae maxime Carthaginiensi atque\nVticensi litori adiacet, plus quam ducenta milia perisse traditum\nest, apud ipsam uero Vticam ciuitatem triginta milia\nmilitum, quae ad praesidium totius Africae ordinata fuerant,\nextincta atque abrasa sunt.\nquae clades tam repentina ac tam\nuiolenta institit, ut tunc apud Vticam sub una die per unam\nportam ex illis iunioribus plus quam mille quingentos mortuos\nelatos fuisse narretur.\nVerumtamen pace et gratia omnipotentis Dei dixerim, de\ncuius misericordia et in cuius fiducia haec loquor: quamuis et\ntemporibus nostris exoriantur aliquando et hoc diuersis partibus\nlucustae et plerumque etiam sed tolerabiliter laedant,\nnumquam tamen temporibus Christianis tanta uis inextricabilis\n\n\n\n\n\n\n\nmali accidi, ut pernicies lucustarum, quae nullo modo ferri\nuiua potuisset, mortua plus noceret et qua diu uiuente peritura\nerant omnia, ea perdita pereuntibus magis omnibus optandum\nfuerit, ne perisset.\nAnno ab Vrbe condita DCXXVII L. Caeoilio Metello et Q.\nTitio Flaminino coss. Carthago in Africa restitui iussa uicensimo\nsecundo demum anno quam fuerat euersa deductis ciuium\nRomanorum familiis, quae eam incolerent, restituta et repleta\nest, magno ante prodigio praecedente.\nnam cum mensores ad\nlimitandum Carthaginiensem agrum missi stipites, terminorum\nindices, fixos nocte a lupis reuulsos mordicus conrososque reperissent,\naliquamdiu haesitatum est, utrum Romanae paci\nexpediret Carthaginem reformari.\nEodem anno C. Gracchus, Graochi illius qui iam occisus in\nseditione fuerat frater, tribunus plebi per tumultum creatus\nmagna reipublicae pernicies fuit.\nnam cum saepe populum\nRomanum largitionibus promissisque nimiis in acerbissimas\nseditiones excitauisset, maxime legis agrariae causa, pro qua\netiam frater eius Gracchus fuerat occisus, tandem a tribunatu\nMinucio successore decessit.\nMinucius tribunus plebi cum\nmaxima ex parte decessoris sui Gracchi statuta conuulsisset\nlegesque abrogasset, C. Gracchus cum Fuluio Flacco ingenti\nstipatus agmine Capitolium, ubi contio agitabatur, ascendit:\nibi maximo tumultu excitato quidam praeco a Gracchanis\ninterfectus uelut signum belli fuit.\nFlaocus duobus filiis armatis\ncinctus, comitante etiam Graccho togato breuemque\ngladium sub sinistra occultante, quamuis et praeconem frustra\npraemisisset, qui seruos ad libertatem uocaret, Dianium tamquam\narcem occupauit.\ncontra D. Brutus nir consularis a\ncliuo Publicio cum ingenti certamine inruit. ibi Flaccus diu\n\n\n\n\n\n\n\nobstinatissime dimicauit; Gracchus, postquam in templum\nMineruae secesserat, gladio incumbere uolens, interuentu\nLaetorii retentus est. itaque cum diu anceps bellum agitaretur,:\ntandem sagittarii ab Opimio missi consertam multitudinem\ndisturbauerunt.\ndno Flacci pater filiusque cum per aedem\nLunae in priuatam domum desiluissent foresque obiecissent,\nrescisso craticio pariete confossi sunt. Gracchus diu pro se\namicis pugnantibus ac pereuntibus aegre ad pontem sublicium\nperuenit ibique, ne ninus caperetur, ceruicem seruo suo praebuit.\ncaput Gracchi excisum consuli adlatum est, corpus ad\nCorneliam matrem Misenum oppidum deuectum est. haec autem\nCornelia, Africani maioris filia, Misenum, ut dixi, prioris filii\nmorte secesserat. bona Gracchi publicata sunt; Flaccus adulescens\nin robore necatus est; ex factione Gracchi ducenti quinquaginta\nin Auentino caesi fuisse referuntur.\nOpimius consul sicut\nin bello fortis fuit ita in quaestione crudelis. nam amplius\ntria milia hominum suppliciis necauit, ex quibus plurimi ne dicta\nquidem causa innocentes interfecti sunt.\nIsdem temporibus Metellus Baleares insulas bello peruagatus\n\n\n\n\n\n\n\n\n\n\n\nedomuit et piraticam infestationem, quae ab isdem tunc exoriebatur,\nplurima incolarum caede conpressit.\nGnaeus quoque\nDomitius proconsule Allobrogas Gallos iuxta oppidum Vindalium\ngrauissimo bello uicit, maxime cum elephantorum noua forma\nequi hostium hostesque conterriti diffugissent: xx milia ibi\nAllobrogum caesa referuntur, tria milia capta sunt.\nEodem tempore Aetna mons ultra solitum exarsit et torrentibus\nigneis superfusis lateque circumfluentibus Catinam\nurbem finesque eius oppressit ita ut tecta aedium calidis\ncineribus praeusta et praegrauata conruerent: cuius leuandae\ncladis causa senatus decem annorum uectigalia Catinensibus remisit.\nAnno ab Yrbe condita Dcxxvm Fabius consul Bituito regi\nAruernorum Galliae ciuitatis bellum maximo instructu conparanti\nadeo cum paruo exercitu occurrit, ut Bituitus pauoi-is\n\n\n\n\n\n\n\n\n\ntatem Romanorum uix ad escam canibus, quos in agmine\nhabebat, sufficere posse iactaret.\nqm oum sibi ad transferendas\ncopias unum pontem Rhodani fluminis parum esse intellegeret,\nalium conpactis lintribus catenisque conexum superstratis confixisque\ntabulis instruxit.\nconserta pugna et diu grauiter\nagitata, uicti Galli conuersique in fugam, dum quisque sibi\ntimet, coaceruatis inconsulte agminibus et praepropero transitu\npontis uincula ruperunt ac mox cum ipsis lintribus mersi\nsunt.\ncentum cotoginta milia armatorum in exercitu Bituiti\nfuisse traduntur, ex quibus centum quinquaginta milia uel\ncaesa uel mersa sunt.\nQ. Marcius consul Gallorum gentem sub radioe Alpium\nsitam bello adgressus est. qui cum se Romanis copiis circumsaeptos\nuiderent belloque inpares fore intellegerent, occisis\nconiugibus ac liberis in flammas sese proiecerunt.\nqui uero\npraeoccupantibus Romanis peragendae tunc mortis suae copiam\nnon habuerant captique fuerant, alii ferro, alii suspendio, alii\nabnegato cibo sese consumpserunt, nullusque omnino uel\nparuulus superfuit, qui seruitutis condicionem uitae amore\ntoleraret.\nAnno ab Vrbe condita DCXXXV P. Scipione Nasica et L.\nCalpurnio Bestia consulibus Iugurthae Numidarum regi bellum\nconsensu populi Romani senatus indixit.\nSed ego de Iugurtha ordinis tantum loco et causa commemorationis\nbreuiter perstrinxerim, quia ut de natura eius uaria\natque intolerabili ita et de rebus tam dolose quam strenue\ngestis propter opimam scriptorum. luculentiam satis sufficiens\napud omnes notitia est.\nIgitur Iugurtha, Micipsae Numidarum regis adoptiuns heresque\ninter naturales eius filios factus, primum coheredes suos,\nid est Hiempsalem occidit, Adherbalem bello uictum Africa\nexpulit.\nCalpurnium deinde consulem aduersum se missum\npecunia corrupit atque ad turpissimas condiciones pacis adduxit.\npraeterea cum Romam ipse uenisset, omnibus pecunia\naut corruptis aut adtemptatis seditiones dissensionesque\n\n\n\n\n\n\n\npermiscuit ; quam cum egrederetur infami satis notauit elogio\ndicens: o urbem uenalem et mature perituram, si\nemptorem inuenerit!\nInsequenti anno A. Postumium, Postumii consulis fratrem,\nquem is quadraginta milium armatorum exercitui praefecerat,\napud Calamam urbem thesauris regiis conditis inhiantem bello\noppressit adque uicto ignominiosissimum foedus exegit. uniuersam\npaene Africam a Romanis deficientem regno suo iunxit.\npostea tamen Metelli consulis integritate et disciplina coercitus,\nduobus etiam proeliis uictus uidit praesente se et uastari\nNumidiam suam et non posse defendi: a quo ad deditionem\ncoactus trecentos obsides dedit, frumentum atque alios commeatus\npersoluturum sese spopondit, tria milia amplius perfugarum\nreddidit.\nexim cum incertus in pace improbos non cohiberet\nexcursus, C. Marii consulis non minore paene, quam ipse praeditus\nerat, astutia Romanisque uiribus fractus est, maxime\npostquam Marius urbem Capsam, ab Hercule Phoenice ut\nferunt conditam, regiis tunc thesauris confertissimam dolo\n\n\n\n\n\n\n\ncircumuenit et cepit.\ndiffidens deinde propriis rebus et uiribus\nIugurtha so\\'cietatem cum Boccho Manrorum rege fecit, cuius\nequitatu in immensum auctus Marianum exercitum creberrimis\nincursionibus fatigauit.\npostremo apud Cirtam, urbem antiquam,\nMasinissae regiam, aduersum Romanos expugnationem\neius parantes sexaginta milibus equitum instructus occurrit.\nnumquam ulla Romano militi tumultuosior pugna et terribilior\nfuit, adeo ut discursu et fremitu circumcursantium et impetentium\nequitum suscitatus puluis caelum subtexuerit, diem\nademerit noctemque obduxerit, tantus autem telorum nimbus\ningruerit, ut nulla pars corporis ab ictu tuta esset, quippe\nquibus et uisus ad prospiciendum impedimento caliginis et.\nexpeditio ad cauendum compressione multitudinis deerat. nec\nlaborabat eques Maurus ac Numida, ut bene conlocatum\nhostem opportuno teli impetu rimaretur, sed potius in incertum\npila mittebant certi quod uulnera incerta non essent. ita\n\n\n\n\n\ncoacti in anum Romani pedites densabantur. intercapedinem\ntanti periculi nox interueniens dedit.\neadem postera die et\nbelli et periculi facies: erumpere in hostem quamuis stricto\nmiles gladio non ualebat, eminus enim iaculis repellebatur;\nfugere non poterant, undique enim uelocior ad persequendum\neques incluserat.\niam tertia dies et nullum undecumque\nsuffragium, dira undique mortis facies obiciebatur: tandem\nMarius consul forti desperatione spei uiam fecit, uniuerso\nsimul agmine prorupit e uallo campoque sese simul et proelio\ndedit.\net cum iterum circumfusi hostes non solum agminis\nextrema laniarent, uerum etiam media excussis procul telis\ncaederent turbatosque Romanos insuper etiam aestus solis,\nintolerantia sitis, mortis circumstantia usque ad extremum\ndesperationis defetigaret, subito notum illud Romanorum\naduersus Afros tempestatum imbriumque suffragium caelo\nmissum insperatae saluti fuit.\nsiquidem repentina pluuia sitientibus\nRomanis et aestuantibus refrigerium potumque praebuit,\nporro autem Numidis hastilia telorum, quae manu intorquere\nsine ammentis solent, lubrica ac per hoc inutilia reddidit;\nscuta etiam, quae elephanti corio extento atque durato habilia\n\n\n\n\n\net tuta gestabant — cuius ea natura est, ut acceptum imbrem\ntamquam spongia ebibat ac per hoc intractabile repentino\npondere fiat — quia circumferri non poterant, defendere nequiuerunt.\nita ex insperato conturbatis destitutisque Mauris ac\nNumidis Bocchus ac Iugurtha fugerunt.\npost hoc nonaginta\nmilia armatorum nouissimo bello ab isdem regibus obiecta;\nhaec quoque usque ad internecionem Romanis uincentibus\ncaesa referuntur. ex eo Bocchus spem belli abiciens, pacem\npetiuit atque in pretium pacis Iugurtham dolo captum catenisque\nobrutum per Sullam legatum misit ad Marium.\nqui\nin triumpho ante currum cum duobus filiis suis actus et mox\nin carcere strangulatus est.\nIsdem diebus obscenum prodigium ac triste uisum est. L.\nHeluius eques Romanus cum uxore et filia de Roma in Apuliam\nrediens, tempestate correptus cum filiam consternatam uideret,\nut citius propioribus tectis succederent, relictis uehiculis\narreptisque equis filiam uirginem equo insidentem in medium\nagmen accepit.\npuella continuo ictu fulminis exanimata est,\n\n\n\n\n\n\n\n\n\nsed omnibus sine scissura aliqua uestimentis ademptis ac\npectoris pedumque uinculis dissolutis, monilibus etiam anulisque\ndiscussis, ipso quoque corpore inlaeso, nisi quod obscenum in\nmodum nuda et lingua paululum exerta iacuit; equus quoque\nipse, quo utebatur, straturis frenis et cingulis dissolutis passim\nac dispersis exanimis procul iacuit.\nParuo post hoc intercessu temporis L. Veturius eques Romanus\nAemiliam uirginem Vestalem furtiuo stupro polluit.\nduas praeterea uirgines Vestales eadem Aemilia ad participationem\nincesti sollicitatas contubernalibus sui corruptoris\nexposuit ac tradidit. indicio per seruum facto supplicium de\nomnibus sumptum est.\nIsdem praeterea Iugurthini belli temporibus L. Cassius consul\nin Gallia Tigurinos usque Oceanum persecutus rursusque\nab isdem insidiis circumuentus occisus est.\nLucius quoque\nPiso uir consularis, legatus Cassii consulis, interfectus. C.\nPublius alter legatus, ne residua exercitus portio, quae in\ncastra confugerat, deleretur, obsides et dimidiam partem rerum\nomnium Tigurinis turpissimo foedere dedit: qui Romam\n\n\n\n\n\n\n\nreuersus, a Caelio tribuno plebi die dicta eo quod Tigurinis obsides\ndederat, in exilium profugit.\nCaepio proconsule capta urbe\nGallorum, cui nomen est Tolosae, centum milia pondo auri et\nargenti centum decem milia e templo Apollinis sustulit: quod\ncum ad Massiliam, amicam populo Romano urbem, cum praesidiis\nmisisset, interfectis clam — sicut quidam contestantur —\nquibus ea custodienda et peruehenda commiserat, cuncta per\nscelus furatus fuisse narratur. unde etiam magna quaestio\npost Romae acta est.\nAnno ab Vrbe condita DCXLU C. Manlius consul et Q.\nCaepio proconsule aduersus Cimbros et Teutonas et Tigurinos\net Ambronas, Gallorum Germanorum gentes, quae tunc ut\nimperium Romanum extinguerent conspirauerant, missi prouincias\nsibi Rhodano flumine medio diuiserunt.\nubi dum inter\nse grauissima inuidia et contentione disceptant, cum magna\nignominia et periculo Romani nominis uicti sunt. siquidem in\nea pugna M. Aemilius consularis captus atque interfectus est,\nduo filii consulis caesi;\nLXXX milia Romanorum sociorumque\nea tempestate trucidata, XL milia calonum atque lixarum\n\n\n\n\n\n\n\ninterfecta Antias scribit.\nita ex omni penitus exercitu decem\ntantummodo homines, qui miserum nuntium ad augendas miserias\nreportarent, superfuisse referuntur.\nhostes binis castris\natque ingenti praeda potiti noua quadam atque insolita exsecratione\ncuncta quae ceperant pessum dederunt;\nuestis discissa\net proiecta est, aurum argentumque in flumen abiectum, loricae\nuirorum concisae, phalerae equorum disperditae, equi ipsi\ngurgitibus inmersi, homines laqueis collo inditis ex arboribus\nsuspensi sunt, ita ut nihil praedae uictor, nihil misericordiae\nuictus adgnosceret.\nmaximus tunc Romae non solum luctus,\nuerum etiam metus fuit, ne confestim Cimbri Alpes transgrederentur\nItaliamque delerent.\nIsdem temporibus Q. Fabius Maximus filium suum adulescentem,\nrus relegatum, cum duobus seruis parricidii ministris\ninterfecit ipsosque continuo seruos in pretium sceleris\nmanumisit. die dicta Cn. Pompeio accusante damnatus est.\nIgitur Marius quarto consul cum iuxta Isarae Rhodanique\nflumina, ubi in sese confluunt, castra posuisset, Teutones\nCimbri et Tigurini et Ambrones postquam continuo triduo\n\n\n\n\n\n\n\ncirca Romanorum castra pugnarunt, si quo pacto eos excuterent\nuallo atque in aequor effunderent, tribus agminibus Italiam\npetere destinarunt.\nMarius, post digressum hostium castra\nmouit et collem occupauit, qui campo et fluuio, ubi hostes\nsese diffuderant, imminebat. cumque exercitui eius aqua ad\npotandum deesset, querellisque omnium coargueretur, aquam\nquidem in conspectu esse respondit, sed eam ferro uindicandam.\nprimis itaque calonibus cum clamore in pugnam ruentibus\nsubsecutus exercitus, mox iusto certamine conpositis ordinibus\nbellum gestum et uicere Romani.\nquarto die rursus productae\nutrimque in campum acies usque ad meridiem paene pari\npugnauere discrimine. post ubi incalescente sole fluxa Gallorum.\ncorpora in modum niuium distabuerunt, usque in noctem caedes\npotius quam pugna.\nprotracta est. ducenta milia armatorum\nin eo bello interfecta sunt, octoginta milia capta, uix tria\nmilia fugisse referuntur; dux quoque eorum Teutobodus occisus\nest.\nmulieres eorum constantiore animo quam si uicissent\nconsuluere consulem, ut, si inuiolata castitate uirginibus sacris\nac dis seruiendum esset, uitam sibi reseruarent. itaque cum\npetita non impetrauissent, paruulis suis ad saxa conlisis cunctae\nsese ferro ac suspendio peremerunt. haec de Tigurinis\net Ambronibus gesta sunt.\nTeutones autem et Cimbri integris\ncopiis Alpium niues emensi Italiae plana peruaserant, ibique\n\n\n\n\n\ncum rigidum genus diu blandioribus auris, poculis, cibis ac\nlauacris emolliretur, Marius v consul et Catulus aduersum\neos missi, die ad pugnam et campo dato Hannibalis secuti\ningenium in nebula disposuere pugnam, in sole pugnarunt.\nprima siquidem perturbatio Gallorum fuit, quod Romanam\naciem prius offendere dispositam quam adesse senserunt. cumque\nilico uulnerati equites retro in suos cogerentur, totamque\nmultitudinem indisposite ad??uc aduentantem conturbarent, et\nsol cum uento ortus ex aduerso emicuisset, uisus eorum puluis\noppleuit et splendor hebetauit.\nita factum est, ut tanta ac\ntam terribilis multitudo minima Romanorum clade, sua autem\nultima internecione caederetur. centum quadraginta milia\neorum tunc in bello caesa, sexaginta milia capta dicuntur.\nmulieres grauiorem paene excitauere pugnam, quae plaustris\nin modum castrorum circumstructis, ipsae autem desuper propugnantes,\ndiu repulere Romanos. sed cum ab his nouo caedis\ngenere terrerentur — abscisis enim cum crine uerticibus inhonesto\nsatis uulnere turpes relinquebantur — ferrum, quod\nin hostes sumpserant, in se suosque uerterunt.\nnamque aliae\nconcursu mutuo iugulatae, aliae apprehensis inuicem faucibus\nstrangulatae, aliae funibus per equorum crura consertis ipsisque\n\n\n\n\n\n\n\ncontinuo equis exstimulatis, postquam suas isdem funibus, quibus\nequorum crura nexuerant, indidere coruices, protractae\natque exanimatae sunt, aliae laqueo de subrectis plaustrorum\ntemonibus pependerunt.\ninuenta est etiam quaedam, quae\nduos filios traiectis per colla eorum laqueis ad suos pedes\nuinxerit et, cum se ipsam suspendio morituram dimisisset,\nsecum traxerit occidendos.\ninter haec multa ac miserabilia\nmortis genera reguli quoque dus strictis in se gladiis concurrisse\nreferuntur. Lugius. et Boiorix reges in acie ceciderunt;\nClaodicus et Caesoris capti sunt.\nita in his duobus proeliis\nCCCXL milia Gallorum caesa et CXL milia capta sunt, absque\ninnumera mulierum multitudine, quae se suosque paruulos\nfemineo furore, ui autem uirili necauerunt.\nigitur talem Marii\ntriumphum Romanamque uictoriam incredibile facinus et numquam\nantea Romanis cognitum Romae subito perpetratum\nuersa.\nin horrorem ac maerorem tota Vrbe fuscauit. Publicius\nsiquidem Malleolus seruis adnitentibus matrem suam interfecit;\ndamnatus parricidii insutusque in culleum et in mare proiectus\nest;\ninpleueruntque Romani et facinus et poenam, unde et\nSolon Atheniensis decernere non ausus fuerat, dum fieri posse\n\n\n\n\n\n\n\nnon credit, et Romani, qui se ortos a Romulo scirent, etiam\nhoc fieri posse intellegentes supplicium singulare sanxerunt.\nAnno ab Vrbe condita DCXLV post Cimbricum et Teutonicum\nbellum et quintum Marii consulatum, quo status imperii\nRomani iure conseruatus iudicatur, sexto consulatu eiusdem\nC. Marii ita labefactatus est, ut paene usque ad extremum\nintestina clade conciderit.\neuoluere ac percurrere mihi discordiarum\nambages et inextricabiles seditionum causas incommodum\nsimul ac longum uidetur;\nsane breuiter strinxisse\nsufficiat, quia primus L. Apuleius Saturninus excitati tumultus\nauctor exstiterit, Q. Metello Numidico uiro sane primario\nacerrimus inimicus, qui eum censorem creatum protractum\ndomo atque in Capitolium confugientem armata multitudine\nobsedit, unde equitum Romanorum indignatione deiectus est,\nplurima ante Capitolium caede facta. A. Nunium deinde,\nconpetitorem suum, Saturninus et Glaucia fraude C. Marii\nconsulis occiderunt.\nsubsequente anno Marius sexto consul et\nGlaucia praetor et Saturninus tribunus plebi conspirauerunt\nMetellum Numidicum in exilium quacumque ui agere. die\ndicta a suppositis eiusdem factionis iudicibus per scelus\n\n\n\n\n\n\n\ninnocens Metellus damnatus in exilium cum totius Vrbis dolore\ndiscessit.\nidem Saturninus Memmium, uirum acrem et integrum,\nfieri consulem timens, orta subito seditione fugientem\nper P. Mettium satellitem informi stipite conminutum interfecit.\nfremente pro tantis reipublicae malis senatu populoque\nRomano, Marius consul accommodato ad tempus ingenio consensui\nbonorum sese inmiscuit commotamque plebem leni\noratione sedauit. Saturninus infamibus ausis contionem domi\nsuae habuit ibique ab aliis rex, ab aliis imperator est appellatus.\nMarius manipulatim plebe descripta alterum consulem\ncum praesidiis in colle disposuit, ipse portas communiuit. in\nforo proelium commissum est; Saturninus a Marianis foro\npulsus in Capitolium confugit; Marius fistulas, quibus eo aqua\ndeducebatur, incidit.\nbellum deinde in aditu Capitolii horridum\nsatis actum est, multi circa Saufeium et Saturninum\ncaesi. Saturninus palam clamitans, Marium auctorem esse\nomnium molitionum suarum, contestatus est;\ncum autem ipse\nSaturninus et Saufeius et Labienus cogente Mario in curiam confugissent,\nper equites Romanos effractis foribus occisi sunt. C. Glaucia\nextractus e domo Claudii trucidatus est.\nFurius, tribunus\nplebi, bona omnium publicanda decreuit. Cn. Dolabella,\nSaturnini frater, per forum holitorium fugiens, cum L.\n\n\n\n\n\nGiganio interfeotus est. itaque auctoribus tantae seditionis\noccisis quies populo fuit.\ntunc Cato atque Pompeius rogationem\nde reditu Metelli Numidici totius Vrbis gaudio promulgarunt:\nquae ne perficeretur, Marii consulis et Furii tribuni\nplebi factionibus intercessum est.\nButilius quoque air integerrimus\nadeo fidei atque innocentiae constantia usus est, ut\ndie sibi ab accusatoribus dicta, usque ad cognitionem neque\ncapillum barbamue promiserit neque sordida ueste humiliue\nhabitu suffragatores conciliarit, inimicos permulserit, indices\ntemperarit, orationem quoque a praetore concessam nihilo\nsummissiorem quam animum habuerit.\ncum euidenti oppugnaretur\ncalumnia et opinione bonorum omnium iure absoluendus\nputaretur, peiurio iudioum condemnatus est. qui\nZmyrnam conmigrans litterarum studiis intentus consenuit.\nAnno ab Vrbe eondita DCLIII Sex. Iulio Caesare et L.\nMarcio Philippo consulibus intestinis causis sociale bellum\ntota commonit Italia.\nsiquidem Liuius Drusus, tribunus plebi,\nLatinos omnes spe libertatis inlectos cum placito explere non\nposset, in arma excitauit.\neo accessit, ut maestam Vrbem\n\n\n\n\n\n\n\n\n\n\n\nprodigia dira terrerent. nam sub ortu solis globus ignis a\nregione septentrionis cam maximo caeli fragore emicuit.\napud\nArretinos cum panes per conuiuia frangerentur, cruor e mediis\npanibus quasi ex uulneribus corporum fluxit.\npraeterea per septem\ncontinuos dies grando lapidum, inmixtis etiam testarum fragmentis,\nterram latissime uerberauit. in Samnitibus uastissimo\nterrae hiatu flamma prorupit et usque in caelum extendi uisa\nest.\nconplures praeterea in itinere uidere Romani globum\ncoloris aurei caelo ad terram deuolui maioremque factum\nrursus a terra in sublime ad orientem solem ferri ac magnitudine\nsua ipsum solem obtexisse.\nDrusus tantis malis anxius\ndomi suae incerto quidem auctore interfectus est.\nIgitur Picentes Vestini Marsi Paeligni Marrucini Samnites\nLucani cum adhuc occultam defectionem meditarentur, C.\nSeruium praetorem, legatum ad se missum, apud Asculum\nocciderunt statimque clausa ciuitate omnes ciues Romanos indicta\ncaede iugularunt.\ncontinuo atrocissimam perniciem infamissima\npraecessere prodigia. namque omnium generum\nanimalia, quae manus hominum blande perpeti atque inter\nhomines uiuere solita erant, relictis stabulis pascuisque cum\nbalatu hinnitu mugituque miserabili ad siluas montesque\n\n\n\n\n\n\n\n\n\nfugerunt. canes quoque, quorum naturae est extra homines esse\nnon posse, lacrimosis ululatibus uagi luporum ritu oberrarunt.\nigitur Cn.\nPompeius praetor cum Pioentibus iussu senatus\nbellum gessit et uictus est, postquam sibi Samnites Papium\nMutilum imperatorem praefecerant, Marsi autem Agamemnonem\narchipiratam praeoptauerant.\nIulius Caesar Samnitium\npugna uictus caeso fugit exercitu. Rutilius consul Marium\nproquinquum suum legatum sibi legit: quem adsidue summonentem\nmoram bello utilem fore et paulisper in castris\nexerceri militem oportere tironem,\ndolo id eum agere ratus\ncontempsit seseque in insidias Marsorum et uniuersum agmen\nexercitus sui incautus iniecit, ubi et ipse consul occisus et\nmulti nobiles interfecti et octo milia Romanorum militum\ncaesa sunt.\narma et corpora interfectorum in conspectum\nMarii legati Tolenus fluuius pertulit atque in testimonium\ncladis euexit. Marius raptis continuo copiis uictores insperatus\noppressit, octo milia et ipse Marsorum interfecit.\nCaepio\nautem a Vestinis et Marsis deductus in insidias, cum exercitu\ntrucidatus est. L. uero Iulius Caesar postquam apud Aeserniam\nuictus aufugerat, contractis undique copiis aduersum Samnitas.\net Lucanos dimicans multa hostium milia interfecit.\ncumque\n\n\n\n\n\n\n\n\n\nab exercitu imperator appellatus esset Romamque nuntios de\nuictoria misisset, senatus saga, hoc est uestem maeroris, quam\nexorto sociali bello sumpserat, hac spe adridente deposuit atque\nantiquum togae decorem recuperauit. Marius deinde sex milia\nMarsorum cecidit, septem milia armis exuit.\nSulla cum uiginti\net quattuor cohortibus Aeserniam missus, ubi artissima obsidione\nRomam ciues et milites premebantur, maximo bello et\nplurima caede hostium urbem sociosque seruauit.\nCn. Pompeius\nPicentes graui proelio fudit, qua uictoria senatus laticlauia\net cetera \\'dignitatis insignia recepit, cum togas tantummodo\nuictoria Caesaris primum respirante sumpsisset.\nPorcius Cato praetor Etruscos, Plotius legatus Vmbros plurimo\\'\nsanguine inpenso et difficillimo labore uicerunt.\nCn. Pompeio L. PorCio Catone consulibus Pompeius diu\nobsedit Asculum ciuitatem; nec tamen expugnauisset, nisi\npopulum in campum prorumpentem grauissima oppressione\nuicisset. decem et octo milia Marsorum in ea pugna cum\nFranco imperatore suo caesa sunt, capta tria milia.\nquattuor\nmilia autem Italici uiri ex ea caede profugi iugum montis\n\n\n\n\n\n\n\ncoacto in unum agmine forte conscenderant, ubi oppressi\nexanimatique niuibus miserabili morte riguerunt.\nnamque ita,\nut attoniti timore hostium steterant, alii stirpibus uel saxis\nreclines, alii armis suis innitentes, patentibus cuncti oculis\ndentibusque nudatis uiuentium in modum uisebantur; nec\nullum erat procul intuentibus mortis indicium nisi diuturna\nimmobilitas, quam nullo modo humanae uitae uegetatio diu\nperpeti potest.\neadem die Picentes congressi et uicti sunt,\nquorum dux Vidacilius conuocatis principibus suis post magnificas\nepulas largaque pocula cunctos ad exemplum sui prouocans\nhausto ueneno absumptus est, cunctis factum eius laudantibus\nsed nemine subsequente.\nAnno ab Yrbe condita DCLXI cam ad obsidendos Pompeios\nRomanus isset exercitus et Postumius Albinus uir consularis,\ntunc L. Sullae legatus, intolerabili superbia omnium\nin se militum odia suscitasset, lapidibus occisus est.\nSulla\nconsul ciuilem cruorem non nisi hostili sanguine expiari posse\ntestatus est: cuius rei conscientia permotus exercitus ita\npugnam adortus est, ut sibi unusquisque pereundum uideret\nnisi uicisset. decem et octo milia Samnitium illo proelio\ncaesa sunt; Iuuentium quoque, Italicum ducem, et magnum\n\n\n\n\n\n\n\nipsius populum persecutus occidit.\nPorcius Cato consul\nMarianas copias habens cum aliquanta strenue gessisset,\ngloriatus est, C. Marium non maiora fecisse, et ob hoc, cum\nad lacum Fucinum contra Marsos bellum gereret, a filio C.\nMarii in tumultu belli quasi ab incerto auctore prostratus\nest.\nC. Gabinius legatus in expugnatione hostilium castrorum\ninterfectus est. Marrucini Vestinique Sulpicio legato Pompei\npersequente uastati sunt. Popaedius et Obsidius, Italici imperatores,\nab eodem Sulpicio apud flumen Teanum horribili\nproelio oppressi et occisi sunt.\nPompeius Asculum ingressus\npraefectos centuriones cunctosque principes eorum uirgis cecidit\nsecurique percussit, seruos praedamque omnem sub hasta\nuendidit, reliquos liberos quidem sed nudos et egentes abire\npraecepit; et cum de hac praeda opitulationem aliquam in\nusum stipendii publici senatus fore speraret, nihil tamen\nPompeius ex ea egenti aerario contulit.\nnamque eodem tempore\ncum penitus exhaustum esset aerarium et ad stipendium\nfrumenti deesset expensa, loca publica quae in circuitu Capitolii\npontificibus auguribus decemuiris et flaminibus in possessionem\ntradita erant, cogente inopia uendita sunt et sufficiens\npecuniae modus, qui ad tempus inopiae subsidio esset,\nacceptus est.\nequidem tunc in sinus ipsius ciuitatis\n\n\n\n\n\n\n\neuersarum omnium urbium nudatarumque terrarum abrasae undique\nopes congerebantur, cum ipsa Roma turpi adigente inopia\npraecipuas sui partes auctionabatur.\nquamobrem consideret\ntunc tempora sua, cum quasi inexplebilis uenter cuncta\nconsumens et semper esuriens cunctis urbibus, quas miseras\nfaciebat, ipsa miserior nihil relinquens nihil habebat et stimulo\ndomesticae famis ad continuationem bellicae inquietudinis\ntrudebatur .\nIsdem temporibus rex Sothimus cum magnis Thracum auxiliis\nGraeciam ingressus cunctos Macedoniae fines depopulatus\nest tandemque a C. Sentio praetore superatus redire in\nregnum coactus est.\nAnno ab Vrbe condita DCLXII nondum finito sociali bello\nRomae primum bellum ciuile commotum est, eodemque anno\nMithridaticum bellum etsi minus infame non tamen minus\ngrane coeptum est.\nequidem de Mithridatici belli spatio uarie\ntraditum est, utrum abhinc primum coeperit an tunc praecipue\nexarserit, maxime cum alii triginta alii quadraginta annos\n\n\n\n\n\n\n\n\n\ngestum ferant. sed quamuis isdem gesta temporibus perplexis\ncoaceruata malis exarserint, a me tamen speciatim, etsi breuiter,\nsingula proferentur.\nMarius, Sulla consule et contra\nMithridatem in Asiam cum exercitu profecturo, in Campania\ntamen propter socialis belli reliquias consistente, adfectauit\nseptimum consulatum et bellum suscipere Mithridaticum.\nquo\nSulla cognito inpatiens reuera iuuenis intemperataque ira\npercitus cum quattuor legionibus primum ante Vrbem consedit,\nubi Gratidium Marii legatum quasi primam uictimam belli\nciuilis ocoidit, mox Vrbem cum exercitu inrupit, faces ad infiammandam\nVrbem poposcit. omnibus metu abditis, per\nSacram uiam cito agmine in forum uenit.\nMarius cum permouere\nnobilitatem, inflammare plebem, equestrem denique\nordinem perarmare aduersus Sullam frustra adtemptasset,\npostremo seruis spe libertatis et praedae ad arma sollicitatis,\nnequiquam repugnare ausus, tandem in Capitolium concessit.\nsed cum eo Sullanae cohortes inruissent, magna suorum caede\ndiffugit.\nibi tunc Sulpicius Marii collega seruo suo prodente\nprostratus est; seruum uero ipsum, quod hostem indicauerat,\nmanumitti, quod uero dominum prodiderat, saxo Tarpeio deici\nconsules decreuerunt.\nMarins fugiens cum persequentum\n\n\n\n\n\ninstantia circumsaeptus esset, in Minturnensium paludibus sese\nabdidit; e quibus infeliciter luto oblitus ignominioseque protraetus,\nturpi autem spectaculo Minturnas deductus contrususque\nin carcerem percussorem ad se missum solo uultu exterruit.\ndeinde lapsus e uinculis in Africam transfugit sollicitatoque\nex Vtica filio, ubi in custodia obseruabatur, continuo\nRomam regressus Cinnae consuli societate scelerum coniunctus\nest.\nigitur ad profligandam uniuersam rempublicam exercitum\nsibi in quattuor partes diuiserunt. tres siquidem legiones\nMario datae, parti copiarum Cn. Carbo praepositus est,\npartem Sertorius accepit, ille scilicet Sertorius, iam hic ciuilis\nbelli incentor et particeps, qui etiam hoc finito aliud post in\nHispania bellum excitauit, quod per multos! annos maximis\nRomanorum cladibus traxit. cetera nero exercitus portio Cinnam\nsecuta est. porro autem Cn.\nPompeius, qui a senatu cum\nexercitu arcessitus, ut reipublicae opitularetur, et diu sese\nnouarum rerum aucupatione suspenderat, contemptus a Mario,\nuel Cinna ad Octauium alterum consulem sese contulit et\nmox cum Sertorio conflixit.\ninfelicem pugnam interuentus\nnoctis diremit; sescenteni ex utrae parte milites trucidati\nsunt.\npostera die cum permixtim corpora ad sepulturam\ndiscernerentur, miles Pompeianus fratris sui, quem ipse interfecerat,\ncorpus adgnouit: in concursu enim utrique cognitionem\n\n\n\n\n\n\n\nuultus galea, considerationem furor ademerat; quamuis parum\nsit culpae circa ignorantiam, ut uideatur nescisse de fratre\nquem non ambigitur scisse de ciue.\nitaque uictor uicto infelicior,\nubi et fratris corpus agnouit et parricidium suum,\nexsecratus bella ciuilia ilico pectus suum gladio transuerberans\nsimulque lacrimas et sanguinem fundens super fraternum sese\ncadauer abiecit.\nEt quid hoc profuit ad confusionem crudelis incepti, quod\nin primo statim bellorum ciuilium exordio infamis fama percrebruit,\nconcurrisse ignaros quidem fratres sed conscios ciues,\npetisse fratrem scelere uictorem spolia fratris occisi ac mox\ntantae immanitatis reum eodem gladio atque eadem manu per\nsuam necem parricidium, quod admiserat, uindicasse?\nnumquid\nintentarum animositates partium tam triste mouit exemplum?\nnumquid apud quemquam periculum sceleris reppulit\nterror erroris? numquid haec, quae communis est etiam cum\nbeluis, pietas et reuerentis- naturae?. quod unus perimendo ac\npereundo commisit, quia in se agi posset intremuit seseque\nab huiusmodi incepto conscientia uictus remouit?\nquin potius\nannis fere quadraginta consequentibus in tantum continuata\nsunt bella ciuilia, ut magnitudo laudis adpendenda ex magnitudine\nsceleris putaretur. omnes enim post tale documentum\n\n\n\n\n\n\n\nin tali militia parricidiorum pericula refugissent, nisi parricidia\nipsa uoluissent.\nIgitur Marius coloniam Ostiensem ui ingressus omnia ibi\ngenera libidinis auaritiae et crudelitatis exercuit.\nPompeius\nfulmine adflatus interiit; exercitus uero eius pestilentia correptus\npaene totus absumptus est. nam undecim milia uirorum\nde castris Pompei mortua, sex milia autem de parte Octauii\nconsulis siderata sunt.\nMarius Antium et Arioiam ciuitates\nhostiliter inrupit cunctosque in his praeter proditores interfecit,\nbona suis diripienda permisit. post Cinna consul cum\nlegionibus et Marius cum fugitiuis Vrbem ingressi nobilissimos\nquosque e senatu et plurimos consulares uiros interfecerunt.\\'\nSed quota haec portio ostentatae miseriae est? **uno uerbo\ndefinisse caedem bonorum, cuius fuit tanta numerositas, tanta\ndiuturnitas, tanta crudelitas tantaque diuersitas?\nuerumtamen\naequius est me aliquid utilitatis subtraxisse causae quam\ntantum horroris ingessisse notitiae, siue peritis haec siue imperitis\nobiciantur.\nde patria siquidem, de ciuibus et de maioribus\nnostris haec loquimur, qui his exagitati malis tam\nabominanda gesserunt, de quibus etiam auditis posteri\n\n\n\n\n\n\n\nperhorrescant, qui profecto nolunt ista nimis exaggerari aut\nsufficientis notitiae moderatione, si sciunt, aut misericordis\nreuerentiae contemplatione, si nesciunt.\nIgitur Marius cum interfectorum ciuium capita inlata conuiuiis,\noblata Capitoliis, conlata Rostris ad spectaculum ornatumque\ncongereret ac septimum consulatum cum Cinna tertium\nconsule peruasisset, in exordio consularis imperii sera tandem\nmorte praereptus est.\nCinna bonorum neces malorum caede\nsuppleuit. nam cum introducta per Marium fugitiuorum manus\ninsatiabilis praedandi esset nullamque partem auctoribus praedae\nconsulibus ministraret, in forum quasi stipendii causa\nsollicitata, militibusque circumdata, inermis extincta est.\ncaesa sunt illa die in foro Vrbis octo milia fugitiuorum,\nidemque Cinna quarto consul ab exercitu suo interfectus est.\nInterea residui senatorum, qui potentiam Cinnae, Marii\ncrudelitatem, insaniam Fimbriae Sertoriique audaciam fuga\neuaserant, transuecti in Graeciam coegere precibus Sullam,\nut periclitanti immo iam paene perditae patriae opem ferret.\nigitur Sulla mox ut Campanum litus attigit, Norbanum consulem\nproelio oppressit: septem milia tunc Romanorum Romani\n\n\n\n\n\n\n\ninterfecerant, sex milia eorundem ab isdem capta sunt, centum\nuiginti et quattuor de Sullana parte ceciderunt.\nFabias uero Hadrianus,\ncui imperium pro praetore erat, regnum Africae seruorum\nmanu adfectans, a dominis eorum apud Vticam congestis sarmentis\ncum omni familia uiuus incensus est.\nDamasippus praetor\nincentore Mario consule Q. Scaeuolam C. Carbonem L. Domitium\nP. Antistium in curiam quasi ad consultandum\nuocatos crudelissime occidit. corpora interfectorum per carnifices\nunco tracta atque in Tiberim missa sunt.\neodem tempore\nSullae duces plurima proelia aduersum Marianas partes infelicissima\nfelicitate gesserunt. nam et Q. Metellus Carrinatis\ncopias cecidit et castra peruasit et Cn. Pompeius Carbonis\nequitatum grauiter trucidauit.\nSullae etiam et Marii adul6scentis\nmaximum tunc proelium apud Sacriportum fuit, in quo\nde exercitu Marii caesa sunt xxv milia, sicut Claudius scribit.\nPompeius Carbonem etiam castris exuit fagientemque insecutus,\nnunc caedendo nunc ad deditionem cogendo plurima exercitus\nparte priuauit. Metellus Norbani agmen oppressit: ubi nouem\nmilia Marianae partis occisa sunt.\nLucullus cum a Quintio\nobsideretur, erupit et repentina pugna obsessorem deleuit\n\n\n\n\n\n\n\nexercitum. nam plus quam decem milia ibi tunc caesa referuntur.\nSulla deinde cum Camponio Samnitium duce et\nCarrinatis reliquis copiis ante ipsam Vrbem portamque Collinam\nad horam diei nonam signa contulit grauissimoque\nproelio tandem uicit. octoginta milia hominum ibi fusa dicuntur:\nduodecim milia sese dediderunt, reliquam multitudinem\nin fugam uersam insatiabilis uictorum ciuium ira consumpsit.\nSulla mox atque Vrbem uictor intrauit, tria milia hominum,\nqui se per legatos dediderant, contra fas contraque fidem datam\ninermes securosque interfecit. plurimi tunc quoque, ut non\ndicam innocentes, sed etiam ipsius Sullanae partis occisi sunt,\nquos fuisse plus quam nouem milia ferunt. ita liberae per.\nVrbem caedes, percussoribus passim uagantibus ut quemque\nuel ira uel praeda sollicitabat, agitabantur.\nigitur cunctis iam\nquod singuli timebant aperte frementibus Q. Catulus palam\nSullae dixit: cum quibus tandem uicturi sumus, si in\n\n\n\n\n\n\n\n\n\nbello armatos, in pace inermes occidimus?\ntunc\nBulla auctore L. Fursidio primipilari primus infamem illam\ntabulam proscriptionis induxit. prima proscriptio octoginta\nhominum fuit, in quibus quattuor consulares erant Carbo\nMarius Norbanus et Scipio et inter eos Sertorius tunc maxime\npertimescendus.\nitem alia oum quingentis nominibus proposita\nest, quam cum Lollius, quippe securus nihilque sibi conscius.\nlegeret, ubi suum repente nomen offendit, dum se trepidus\nadoperto capite. foro subtrahit, interfectus est.\nsed ne in ipsis\nquidem tabulis fides ac finis malorum uidebatur. namque alios\nquos proscripserant iugulabant, alios autem postquam iugulauerant\nproscribebant.\nnec ipsius mortis erat nia simplex aut\nuna condicio, ut in nece ciuium saltem ius hostium seruaretur,\nqui nihil a uictis praeter uitam exigunt. M.\nManum siquidem\nde caprili casa extractum uinciri Sulla iussit ductumque trans\nTiberim ad Lutatiorum sepulchrum effossis oculis membrisque\nminutatim desectis uel etiam fractis trucidari. post hunc P.\nLaetorius senator et Venuleius triumuir occisi. M. Marii\n\n\n\n\n\n\n\ncaput Praeneste missum: quo uiso C. Marius ultima. desperatione\ncorreptus, ubi a Lucretio obsidebatur, ne in manus\nincideret inimicorum, cum Telesino mutua morte concurrit.\ndumque uiolentius ipse in concurrentem manus adigit, circa\nsuum uulnus manum percutientis hebetauit. ita eo interfecto,\nipse leuiter uulneratus coruices seruo suo praebuit.\nCarrinatem\npraetorem Sulla iugulauit. inde Praeneste profectus omnes\nMarianae militiae principes, hoc est legatos quaestores praefectos\net tribunos iussit occidi.\nPompeius Carbonem a Cossura\ninsula in Aegyptum fugere conantem, in Siciliam ad se\nretractum conpluresque cum eo socios eius occidit.\nSulla\ndictator creatus est, ut dominationis et crudelitatis libido\nhonesti praecipuique nominis reuerentia et armaretur et uelaretur.\nPompeius m Africam transgressus eruptione curca\nVticam facta decem et octo milia hominum interfecit. quo\nbello Domitius dux Marianus dum inter primores pugnat,\noccisus est.\nidemque Pompeius Hiertam Numidiae regem\npersecutes, fugientemque a Bogude Bocchi Maurorum regis\nfilio spoliari omnibus copiis fecit: quem continuo Bullam\nreuersum tradito sibi oppido interfecit.\nCreatis itaque P. Seruilio et Appio Claudio consulibus uisus\nest tandem Sulla priuatus.\nhoc fine conclusa sunt duo bella\nfunestissima, sociale Italicum et ciuile Sullanum. haec per\nannos decern tracta plus quam centum quinquaginta milia\nRomanorum consumpserunt;\ntantumque leetissimorum uirorum\nuernaculorumque militum Roma hoc ciuili bello perdidit,\nquantum in ea superiore tempore, cum se iam aduersum\nAlexandrum Magnum circumspiceret, in discretis aetatibus\ncensus inuenit;\npraeterea uiros consulares uiginti et quattuor,\npraetorios sex, aedilicios sexaginta, senatores fere ducentos,\nabsque innumeris totius Italiae populis, qui passim sine consideratione\ndeleti sunt, quos neget quisquam, si ualet, quin\neodem damno suo uicerit Roma quo amisit Italia.,\nPro pudor! num quidnam et hic conparatione ambigua egent\ntempora? immo uel maxime, inquiunt: nam quid tam apte\nquam bellis ciuilibus bella ciuilia conparantur? an forte dicetur,\netiam in his temporibus bella ciuilia non fuisse?\nquibus a\nnobis respondebitur, iustius quidem socialia uocari oportere,\nsed nobis proficere, si ciuilia nominentur. cum enim causis\nuocabulis ac studiis paria docentur omnia tum sibi in his\ntanto plus uindioat reuerentia Christianae religionis quanto\n\n\n\n\n\n\n\n\n\n\n\nminus praesumpserit potestas irata uictoris.\nnam cum plerumque\nimprobi tyranni temere inuadentes rempublicam usurpatoque\nregio statu Romani imperii corpus abruperint atque\nex eo bella uel per se iniusta inportarint uel in se iusta\ncommouerint, Britannis Gallisque et creati populis et instructi:\nhaec bella, quantum externis proxima tantum longinqua cinilibus,\nquid nisi socialia iure uocitentur, cum ipsi Romani ne\nSertorii quidem aut Perpennae aut Crixi aut Spartaci bella\nciuilia uspiam nominarint?\nin tali ergo uel defectu uel perduellione\nsociorum minore nunc utique inuidia laboraret, si fortassis exsisteret uel grauis pugna uel cruenta uictoria.\nuerumtamen cum in hisce temporibus omnia plus necessitatis\nadferant et minus pudoris, hoc est causa pugna uictoria, uel\npro extinguenda insolentia tyrannorum uel pro cohibendo\nsociorum defectu uel pro inurendo ultionis exemplo:\ncui tandem\ndubium est, quanto nunc mitius quantoque clementius excitata,\nut dicunt, bella ciuilia geruntur, immo reprimuntur potius\nquam geruntur?\nquia enim unum ciuile bellum per decem\nannos his temporibus agitatum audierit? quis uno bello centum\nquinquaginta milia hominum, uel hostium ab hostibus, ut\nnon dicam ciuium a ciuium, caesa meminerit?\nquis illam,\nquam explicare longum est, optimorum atque inlustrium uirorum\n\n\n\n\n\nmultitudinem trucidari in pace cognorit? postremo quis illas\ninfames interficiendorum tabulas timuerit legerit senserit?\nac non potius omnibus notum sit, una cunctos pace compositos\natque eadem salute securos uictos uictoresque pariter communi\nexultasse laetitia, at etiam in tantis totius imperii Romani\nprouinciis urbibus ac populis uix paucos aliquando extitisse,\nquos iusta ultio inuito etiam uictore damnarit?\net, ut uerbis\nuerba non onerem, non temere dixerim, tantam uel in bello\nsaltim extinctam modo fuisse gregariorum militum manum\nquanta tunc caesa est in pace nobilium.\nIgitur Bulla mortuo Lepidas, Marianae partis adsertor, aduersus\nCatulum Sullanum ducem surgens, rediuiuos bellorum\nciuilium cineres suscitauit. bis tunc acie certatum est; plurimi\nRomanorum, iam ipsa paucitate miserorum et adhuc illo furore\ninsanientium, caesi sunt.\nAlbanorum ciuitas, obsidione oppugnata\natque excruciata fame ultima, miserabilium reliquiarum\ndeditione seruata est; ubi tunc Scipio, Lepidi filius, captus\natque occisus est. Brutus in cisalpinam Galliam fugiens\npersequente Pompeio apud Regium interfectus est.\nita hoc\n\n\n\n\n\n\n\n\n\n\n\nbellum ciuile non magis dementia Catuli quam taedio Sullanae\ncrudelitatis, ut ignis in stipula, eadem celeritate qua exarsit\neuanuit.\nAnno ab Vrbe condita DCLXXIII sonantibus undique bellorum\nfragoribus, quorum unum in Hispania erat, aliud in\nPamphylia, in Macedonia tertium, quartum in Delmatia, exsanguis\nadhuc atque exhausta intestina pernicie tamquam\nfebribus Romana respublica propulsare armis Occidentis\nSeptentrionisque fortissimas gentes cogebatur.\nSertorius aiquidem,\nuir dolo atque audacia potens, cum partium Marianarum\nfuisset, Sullam fugiens ex Africa dilapsus in Hispanias,,\nbellicosissimas gentes in arma excitauit.\naduorsus hanc, ut\nbreuiter definiam, duo duces missi Metellus et Domitius:\nquorum Domitius ab Hirtuleio Sertorii duce cum exercitu\noppressus est.\nManlius, proconsule Galliae in Hispaniam cum\ntribus legionibus et mille quingentis equitibus transgressus,\niniquam cum Hirtuleio pugnam conseruit: a quo castris\ncopiisque nudatus, in oppidum Ilerdam paene solus refugit.\nMetellus multis proeliis fatisatus, per deuia oberrans, hostem\nmora fatigabat, donec Pompei castris consociaretur.\nPompeius\ncontracto apud Palantiam exercitu Lauronem ciuitatem, quam\ntunc Sertorius oppugnabat, frustra conatus defendere uictus\naufugit.\nSertorius superato fugatoque Pompeio Lauronem captam\ncruentissime depopulatus est; reliquum agmen Lauronensium,\nquod caedibus saperfuerat, miserabili in Lusitaniam captiuitate\ntraduxit.\nPompeium autem, hoc est ilIum Romanorum ducem,\na se uictum fuisse gloriatus est, quem magna praeditum\nfiducia ad hoc bellum non pro consule sed pro consulibus\nRoma misisset.\nfuisse tnnc Pompeio triginta milia peditum,\nmille equites Galba scribit, Sertorium autem sexaginta milia\npeditum, octo milia equitum habuisse commemorat.\npostea\nnero Hirtuleius cum Metello congressus apud Italicam Baeticae\nurbem uiginti milia militum perdidit uictusque in Lusitaniam\ncum paucis refugit.\nPompeius Belgidam, nobilem Celtiberiae\nurbem, cepit. Sertorius deinde cum Pompeio congressus decem\nmilia militum eius interfecit; ex alio cornu uincente Pompeio\n\n\n\n\n\n\n\ntantundem paene ipse perdidit.\nmulta inter eos praeterea\nproelia gesta sunt. Memmius, quaestor Pompei idemque uir\nsororis eius, occisus est. Hirtulei fratres interfecti. Perpenna,\nqui se Sertorio iunxerat, comminutus est.\npostremo ipse Sertorius\ndecimo demum anno belli inchoati isdem quibus et\nViriatus suorum dolis interfectus finem bello fecit Romanisque\nuictoriam sine gloria dedit; quamuis Perpennam postea pars\nexercitus eius secuta sit: qui a Pompeio uictus cum uniuerso\nexercitu suo interfectus est.\nciuitatibus nero cunctis ultro ac\nsine mora per deditionem receptis, duae tantum restiterunt,\nhoc est Vxama et Calagurris: quarum Vxamam Pompeius\neuertit, Calagurrim Afranius iugi obsidione confectam atque.\nad infames escas miseranda inopia coactam ultima caede incendioque\ndeleuit.\npercussores Sertorii praemium ne petendum\nquidem a Romanis esse duxerunt, quippe qui meminissent\nantea Viriati percussoribus denegatum.\nEt quamnis nullo tunc praemio patrauerint Romanam\nsecuritatem, tamen fortis fide ac uiribus semper Hispania cum\noptimos inuictissimos reges reipublicae dederit, nullum umquam\ntyrannorum ab initio usque in hodiernum diem uel de\nse editum misit uel in se extrinsecus incurrentem uiuum\npotentemue dimisit.\nInterea Macedonicum bellum Claudius sortitus uarias gentes,\nquae Rhodopaeis montibus circumfusae sunt ac tunc Macedoniam\ncrudelissime populabantur â€”\nnam inter cetera dictu\naudituque horrida quae in captiuos agebant, raptis, cum poculo\nopus esset, humanorum capitum ossibus cruentis capillatisque\nadhuc ac per interiores cauernas male effosso cerebro oblitis\nauide ac sine horrore tamquam ueris poculis utebantur: quarum\ncruentissimi atque immanissimi Scordisci erant â€”\nhas itaque,\nut dixi, Claudius pellere Macedoniae finibus bello adtemptauit\nmagnisque se malorum molibus obiecit: unde cum animo\naeger et curis circumsaeptus, morbo insuper correptus esset,\ninteriit.\nhuius successor Scribonius adtemptatarum superiore\nbello gentium uim declinans, in Dardaniam arma conuertit\neamque superauit.\nPublius uero Seruilius exconsule Ciliciam\net Pamphyliam crudelissime adortus dum subdere studet, paene\ndeleuit. Lyciam et urbes eius obsessas oppressasque cepit.\npraeterea Olympum montem peruagatus Phasidem euertit,\nCorycum diruit, Tauri quoque montis latera in Ciliciam\n\n\n\n\n\n\n\n\n\nuergentia perscrutatus Isauros bello fractos in dicionem redegit;\nprimus Romanorum per Taurum duxit exercitum ac limitem\nitineris fecit. triennio emenso, quo bellum gestum est, Isaurici\nnomen adsumpsit Cosconius proconsule sortitus Illyricum,\nprotrita subactaque Delmatia Salonas, urbem florentissimam,\npost biennium tandem expugnauit et cepit.\nAnno ab Yrbe condita DCLXXVIIII Lucullo et Cassio consnlibus\ngladiatores septuaginta et quattuor Capuae a lude\nCn. Lentuli diffugerunt : qui continuo ducibus Crixo et Oenomao\nGallis et Spartaco Thrace Vesuuium montem occupauerunt;\nunde erumpentes Clodii praetoris, qui eos obsidione cinxerat,\ncastra expugnarunt, ipsoque in fugam acto cuncta in praedam\nauerterunt.\ninde per Consentiam et Metapontum circumducti,\ningentia breui agmina collegerunt. nam Crixo decem milium multitudo,\nSpartaco autem triplex tunc numerus fuisse refertur. Oenomaus\nenim iam in superiore bello fuerat occisus.\nitaque\n\n\n\n\n\n\n\n\n\ncum caedibus incendiis rapinis stuprisque omnia miscerent, in\nexsequiis captiuae matronae, quae se dolore uiolati pudoris\nnecauerat, munus gladiatorium ex quadringentis captiuis scilicet\nqui spectandi fuerant spectaturi, utpote lanistae gladiatorum\npotius quam militum principes, ediderunt.\ndeinde consnles\nGellius et Lentulus aduersum eos cum exercitu missi, quorum\nGellius Crixum acerrime pugnantem proelio oppressit, Lentulus\na Spartaco superatus aufugit. post etiam conlatis frustra ambo\nconsules copiis, accepta graui clade, fugerunt. dehinc C. Cassium\nproconsulem idem Spartacus oppressum bello interfecit.\nitaque\nexterrita Ciuitate non minore propemodum metu, quam sub\nHannibale circa portas fremente trepidauerat, senatus Crassum\ncum legionibus consulum nouoque supplemen to militum misit.\nis mox ut fugitiuorum pugnam iniit, sex milla eorum interfecit,\nnongentos uero cepit. inde priusquam ipsum Spartaoum\nad caput Silari fluminis castra metantem bello adgrederetur,\nGallos auxiliatores eius Germanosque superauit, e quibus xxx\nmilia hominum cum ipsis ducibus occidit.\nnouissime ipsum\nSpartacum disposita acie congressum maximasque cum eo\nfugitiuorum copias perculit. nam sexaginta milia eorum caesa,\n\n\n\n\n\n\n\nsex milia capta referuntur, tria milia ciuium Romanorum\nrecepta sunt.\nceteri, qui ex hoc bello lapsi oberrabant, per\nconplures duces frequenti indagine attriti sunt.\nAt ego iterum ac saepius repeto: num quidnam et hic\nconparatione aliqua egent tempora ? quis rogo audire non\nhorreat non dicam bella talia, sed uel nomina tanta bellorum,\nexterna, seruilia, socialia, ciuilia, fugitiuorum?\nquae ne sic\nsaltem sese, ut commoti maris fluctus quamuis molibus magnis\nsequuntur, sed undique diuersis causis uocabulis formis malisque\nexcitata coaceruataque concurrunt.\nut e proximo repetam\net infame illud seruile praeteream, Iugurthinum bellum nondum\nadhuc ab Africo perdetonuerat, iam Cimbricum a circio fulminabat.\nde Cimbricis illis nubibus adhuo foedi uastique torrentes\neffusi sanguinis agebantur, iam socialis belli nebulas\nin magna continuo malorum nubila coituras misera exhalabat\nItalia.\nadhuc uero post infinitam crebramque Italici belli\ntempestatem discurri tuto per Italiam minime poterat, ita\nomnes absque illis periculosissimis inimicarum urbium uoraginibus\ndissoluta ac lubrica pace titubabant;\niam sibi\n\n\n\n\n\n\n\nMarianum atque Cinnanum Roma parturiebat excidium, aliudque\ne diuerso oriens atque aquilo, hoc est Mithridaticum, minabatur,\nquod quidem Mithridaticum a superioribus coeptum porro in\nulteriora porrigitur.\nde Mariana face rogus Sullanae cladis\naccensus est, de isto rogo funestissimo Sullani et ciuilis belli\nper plurimas terrarum partes ardentes sudes sparsi sunt\nmultaque inoendia ex uno fomite diffuderunt.\nnam Lepidus et\nScipio in Italia, Brutus in Gallia, Domitius Cinnae gener in\nAfrica, Carbo in Cossura et Sicilia, Perpenna in Liguria et\npost cum Sertorio in Hispania, omniumque atrocissimus Sertorius\nin eadem Hispania haec tunc ciuilia, uel quo alio\ndicenda. sunt nomine, bella excitantes, de uno multa, de magno\nmagna fecerunt;\nabsque illis tribus uastissimis bellis, quae\ntunc externa uocabantur, hoc est Pamphylico Macedonico atque\nDelmatico, dissimulato etiam magno illo Mithridatico longe\nomnium diuturnissimo infestissimo ac formidulosissimo;\ndeinde,\nadhuc Hispaniensi Sertoriano nondum finito immo adhuc ipso\nuiuente Sertorio, hoc fugitiuorum et, ut uerius dicam, gladiatoricium\nbellum inhorruit, iam non spectandum paucis sed\n\n\n\n\n\nubique metuendum.\nquod quia fugitiuarum bellum dicitur,\nnemini uile habeatur ex nomine: saepe in eo singuli et aliquando\nsimul cum agminibus frustra iunctis ambo consules\nuicti sunt plurimique nobiles trucidati; ipsi autem fugitiui\nplus quam centum milia fuere, qui caesi sunt.\nei quo admonemus,\nut ipsa se consoletur Italia de uexatione externorum\npraesentium per recordationem praeteritorum ex se atque in\nse et ipsam se incon parabiliter crudelius dilacerantum suorum.\n\nQuamobrem huic nunc quinto uolnmini iam finem fecerim,\nut bella ciuilia externis ubique permixta, uel quae dicta sunt\nuel etiam quae sequuntur, quia sio sibi serie temporum et\nmalis sequacibus cohaeserunt, libri saltem. termino separentur.\nOmnes homines cuiuslibet uel sectae uel uitae uel patriae\n\nita semper ad prospectum prudentiae naturali bono eriguntur,\nut oblectamento corporis rationale mentis etsi non actu praeferant,\nindicio tamen praeferendum sciant. quae mens, ratione\nduce inlustrata, in medio uirtutum, quibus genuino fauore,\nquamuis uitiis inclinetur, adsurgit, scientiam Dei quasi arcem.\nporospicit. Deum enim quilibet hominum contemnere.\nad tempus\npotest,. nescire in totum non potest. unde quidam dum in\nmultis Deum credunt, multos deos indiscreto timore finxerunt.\nsed hinc iam uel maxime cum auctoritate ueritatis operante\ntum ipsa etiam ratione discutiente discessum est.\nquippe cum\net philosophi eorum, ut de nostris sanctis sileam, dum intento\nmentis studio quaerunt sorutanturque omnia, unum Deum\nauctorem omnium reppererunt, ad quem unum omnia referrentur;\nunde etiam nunc pagani, quos iam declarata ueritas\nde contumacia magis quam de ignorantia conuincit, cum a\nnobis discutiuntur, non se plures deos sequi sed sub uno deo\n\n\n\n\n\n\n\nmagno plures ministros uenerari fatentur.\nrestat igitur de\nintellegentia ueri Dei per multas intellegendi suspiciones confusa\ndissensio, quia de uno deo omnium paene una opinio est.\nhucusque humana scrutatio, etsi cum labore, potuit. at ubi\nratiocinatio deficit, fides subuenit.\nnisi enim crediderimus,\nnon intellegemus: ab ipso audias ipsique Deo credas, quod\nuerum uelis scire de Deo. itaque idem unus et uerus Deus,\nin quem omnis, ut diximus, etsi ex diuersis opinionibus secta\nconcurrit, mutans regna et disponens tempora, peccata quoque\npuniens, quae infirma sunt mundi elegit, ut confundat fortia,\nRomanumque imperium adsumpto pauperrimi status pastore\nfundauit.\nhoc per reges et consules din prouectum postquam\nAsiae Africae atque Europae potitum est, ad unum imperatorem\neundemque fortissimum et clementissimum cuncta sui\nordinatione congessit sub hoc imperatore, quem omnes fere\ngentes amore et timore permixto iuste honorarent, Deus uerus,\nqui superstitione sollicita ab ignorantibus colebatur, magnum\nillum intellegentiae suae fontem aperuit promptiusque per\nhominem docturus homines filium suum misit operantem\nuirtutes, quae praecellerent hominem, coarguentemque daemonas,\nquos aliqui deos putauissent, ut qui ipsi tamquam\n\n\n\n\n\n\n\nhomini non credidissent, operibus tamquam Dei crederent;\ndeinde ut m magno silentio ac pace latissima inoffense et\nceleriter noui nominis gloria et adnuntiatae salutis uelox fama\npercurreret uel etiam ut discipulis eius per diuersas gentes\neuntibus ultroque per cunctos salutis dona offerentibus obeundi\nac disserendi quippe Romanis ciuibus inter ciues Romanos\nesset tuta libertas.\nquod ideo commemorandum putaui, quia\nhio sextus libellus usque ad Caesarem Augustum, de quo haec\ndicuntur, extenditur.\nquodsi aliqui hanc luoidissimam rationem\ninritam putant, suisque dis potius adsignant, quos primum\nprudentia elegerint deinde praecipuo cultu inuitarint, ut sibi\nper eos amplissimum hoc pulcherrimumque imperium conderetur\nâ€”\nsic enim iactitant, quia ipsi optimo genere sacrorum\nemeruerint praecipuum deorum fauorem, quibus ademptis uel\npraetermissis discesserint omnes\nadytis arisque relictisDi, quibus imperium hoc steterat â€”\nunde, quamuis reuerentia sanctitatis tuae multa fortissime\nuerissimeque disseruerit, tamen et mihi locus exigit, ut pauca\nsubiciam.\nsi Romani colendo deos emeruerunt fauorem deorum\n\n\n\n\n\n\n\net non colendo amiserunt: ut ipse Romulus, parens Romae,\ninter tot mala ab ipso ortu suo ingruentia saluus esset,\ncolendo quis meruit ?\nan Amulius auns, qui exposuit ad necem?\nan pater, qui incertus fuit? an Rhea mater stupri rea? an\nAlbani parentes, ipsa quoque ab initio Romani nominis germina\npersequentes ? an tota Italia, quae per quadringentos annos,\ndum audere potuit, excidio eius inhiauit ?\nnon, inquiunt, sed di\nipsi, quia se colendos sciebant, futuros custodiere cultores. ergo\npraescii sunt.\nsi praescii sunt, cnr hoc imperium inter tot\nannorum saecula eo potissimum tempore ad summam potentiae\narcem perduxerunt, quo ille nasci inter homines atque adgnosci\nut homo uoluit, post cuius nomen et ipsi pro nihilo\ncontempti sunt et cum uniuerso mundo etiam illi, quos ipsi\nprouexerant, cucurrerunt?\nsed humiliter obrepsit, inquiunt, et\nlatenter intrauit. latentis et humilis unde tam celebris fama,\ntam indubitata fides, tam manifesta potentia? signis quibusdam\net uirtutibus mentes hominum superstitione sollicitas\ncepit et tenuit. at haec si homo potuit, di magis posse debuerunt.\nan quia ille hanc potentiam a Patre sibi traditam\npraedicabat, peruentum est aliquando ad intellegentiam illius\n\n\n\n\n\n\n\nnoti et ignoti Dei, quam adprehendere, ut dixi, nemo nisi per\nipsum potest? nec quisquam potest, nisi qui toto se perspecto\nac despecto conuersus ad sapientiam Dei omnem quaerendi\nratiocinationem transtulerit ad credendi fidem.\nuerumtamen\nbreuiter discutio: di isti, quos tantos ferunt, ut Romanam\nrempublicam et propitii prouexisse et auersi adflixisse uideantur,\neo certe tempore, quod palam constat, quo nasci Christus\nuoluit et adnuntiari gentibus coepit deuotissime atque intentissime\ncolebantur.\nita illi consulentes et sibi et cultoribus\nsuis non potuerunt uel reprimere uel repellere superstitionem\neius, propter quam spernendos se cultoresque suos destituendos\nuiderent? quamquam si ab inuitis, danda uenia nec deserendi\nfuerunt; si a uoluntariis, seruanda praescientia nec prius\nfuerant adiuuandi.\nhoc factum est, inquiunt: nam excitauimus\ngentes, accendimus reges, instituimus leges, disposuimus\niudices, praeparauimus poenas suppliciis et crucibus, Orbem\ntotum scrutati sumus, siquo modo Christianum nomen et\ncultus uniuerso mundo posset abradi.\nhoc eatenus factum est,\ndonec fecunda crudelitas eo usque inter tormenta ac per tormenta\nproficeret, quamdiu ipsum regium culmen, per quod\nsolum prohiberi potuerat, occuparet.\net quid postea consecutum\n\n\n\n\n\n\n\n\n\nest ? imperatores, inquiunt, Christiani cessare sacra et claudi\ntempla iusserunt atque ideo\nExcessere omnes adytis arisque relictisDi, quibus imperium hoc steterat.\no quanta et quam inoffensa lux ueritatis est, si non aduersus\neam ultro sese offerentem inbecilli infeliciter oculi clauderentur!\nsi Christiana fides per multa retro tempora saeuientibus\nundique aduersum se gentibus regibus legibus caedibus crucibus\nac mortibus reprimi nullo modo potuit, immo, ut dixi, inter\nhaec et per haec creuit, cultus autem idolorum iam quodammodo\nex se deficiens ac sibi erubescens ad unam clementissimam\niussionem sine ullo poenali terrore cessauit: cui dubium.\nest hoc per istius intellegentiae demonstrationem de creatore\nsuo tandem innotuisse creaturae, quod illa eatenus per uarias\nratiocinationes mentis, intentae quamlibet, aliis offuscata\nquaesierit ac per hoc statim amori eius, quem etiam ignorans\ndilexerat, inhaesisse?\nnec igitur mirum est, si in magna\nfamilia inueniuntur aliqui serui, qui consuetudine lasciuiaque\nseductorum adsuefacti patientia domini sui ad contemptum\n\n\n\n\n\n\n\nipsius abutantur: unde et merito Deus uel ingratos uel incredulos\nuel etiam contumaces uariis correptionibus arguit;\nquod semper utique confitendum est, tunc tamen praecipue,\nquando adhuc per uniuersum mundum nulla erat ecclesia,\nquae interuentu fidelium precum meritas mundi poenas\niustumque iudicium Dei exorata ipsius clementia temperaret:\nunde etiam haec, quae mala hominibus uidentur, qualiacumque\nsunt, grauiora sine dubio omnia fuerunt, sicut ipso, quo coepta\nsunt, ordine probabuntur.\nBellum Mithridaticum uel, ut uerius dicam, belli Mithridatici\nclades multas simul inuoluens prouincias tracta et protenta\nper quadraginta annos fuit.\nnam DCLXU, ut dixi, anDO ab\nVrbe coudita, quo etiam primum ciuile bellum coeperat,\n\n\n\n\n\n\n\n\n\ninardescens, consulatu uero Ciceronis et Antonii, ut uerbis\npoetae optimi loquar,\nbarbarico uix consummata ueneno est.\nsed in his temporibus triginta gerendi belli inueniuntur anni.\nqualiter autem quadraginta a plerisque dicti sint non facile\ndiscernitur.\nIgitur Mithridates rex Ponti atque Armeniae postquam\nNicomedem Bithyniae regem amicum populi Romani regno\npriuare molitus est atque a senatu monitus, si facere temptaret,\nbellum sibi a populo Romano inferendum fore, iratus Cappadociam\ncontinuo peruasit atque expulso ab ea Ariobarzane\nrege cunctam prouinciam igni ferroque uastauit.\nBithyniam\ndeinde pari clade corripuit. Paphlagoniam simili exitu adflixit\n\n\n\n\n\n\n\npulsis ex ea Pylaemene et Nicomede regibus. post cum\nuenisset Ephesum, crudeli praecepit edicto, ut per totam Asiam\nquicumque inuenti essent ciues Romani sub una die omnes\nnecarentur.\net factum est; nec explicari aut conprehendi ullo\nmodo uerbis potest, quae tunc multitudo Romanorum ciuium\ncaesa sit, quis maeror plurimarum prouinciarum, quis gemitus\noccidendorum pariter atque occidentium fuerit, cum singuli\nquique aut prodere innocentes hospites et amicos, aut ipsi\npericlitari poena hospitum cogerentur.\nArchelaus quoque dux\nMithridatis cum cxx milibus peditum atque equitum in\nAchaiam praemissus Athenas cunctamque Graeciam partim\nui partim deditione obtinuit.\nSulla, cui post consulatum\nMithridaticum bellum obuenerat, Archelaum apud Piraeum,\nAtheniensium portum septemplici muro conmunitum, diu obsedit,\nipsam Atheniensium urbem ui cepit. postea iusto proelio cum\nArchelao conflixit: centum decem milia de exercitu Archelai\n\n\n\n\n\n\n\ninterfecta, uix decem milia superfuisse referuntur.\nconperta\nclade Mithridates lectissima septuaginta milia militum Archelao\nin subsidium misit ex Asia. secundo proelio quinquaginta milia\nex his interfecta sunt ibique Diogenes Archelai filius trucidatus\nest.\ntertio bello omnes copiae, quas Archelaus habebat, extinctae\nsunt. nam uiginti milia militum eius in paludem pulsa\ncum Sullae fidem inplorarent, insatiabili uictoris ira interfecta\nsunt totidemque alia in flumen coacta ac necata, reliqui\nmiserorum passim trucidati sunt.\nporro autem Mithridates in\nAsia nobilissimarum urbium principes occidere bonaque eorum\npublicare animo intenderat. cumque iam mille sescentos ita\ninterfecisset, Ephesii exemplum uerentes excluso praesidio.\neius portas obiecerunt; similiter Smyrnaei Sardi Colophonii\nTrallianique fecerunt.\nperturbatus Mithridates per Archelaum\nducem suum cum Sulla de pace pepigit. interea Fimbria\nMarianorum scelerum satelles, homo omnium audacissimus,\nFlaccum consulem, cui legatus ierat, apud Nicomediam occidit;\nac mox arrepto exercitu Mithridatis filium ex Asia ad Miletopolin\nfugat, stationem regis inuadit ipsumque Pergamo pellit\nfugientemque insecutus apud Pitanam obsedit, et profecto\n\n\n\n\n\n\n\ncepisset, si L. Lucullus ciuilibus discordiis curam reipublicae\npraetulisset eumque mari coartare obiecta classe uoluisset.\ninde Fimbria Iliensibus iratus, a quibus pro Sullanae partis\nstudio obiectu portarum repulsus uidebatur, ipsam urbem\nIlium, antiquam illam Romae parentem, funditus caede\nincendioque deleuit. sed eam Sulla continuo reformauit.\nidem Fimbria apud Thyatiram cum ab exercitu Sullae obsideretur,\ndesperatione adactus in templo Aesculapii manu sua\ninterfectus est.\nFannius et Magius de exercitu Fimbriae\nprofugi Mithridati sese adiunxerunt: quorum hortatu Mithridates\ncum Sertorio per legatos in Hidpaniam missos foedus\npepigit. Sertorius ad eum M. Marium firmandi foederis\ncausa misit: quem rex apud se retentum breui ducem fecit\nin locum Archelai, qui se ad Sullam cum uxore liberisque\ncontulerat.\nMarius et Eumachus duces a Mithridate aduersus\nLucullum missi, magno exercitu breui congregato cum P.\nRutilio apud Chalcedonam congressi sunt eumque cum plurima\nexercitus ipsius parte ceciderunt.\nLucullus Mithridatem Cyzicenos\nobsidontem fossa cinxit eumque quod faciebat pati\n\n\n\n\n\n\n\nconpulit atque ad ipsos Cyzicenos, ut bono animo essent,\nnuntium misit unum ex militibus nandi peritum: qui duobus\nutribus suspensus mediam ipse regulam tenens plantisque\nsubremigans septem milia passuum transmeauit.\nMithridates\ninopia laborans partem copiarum instructam armis domum\nabire praecepit: quam Lucullus excipiens uniuersam disperdidit,\nnam amplius quam quindecim milia hominum tunc interfecisse\nnarratur.\ntunc etiam Fannius, qui se Mithridati iunxerat, et\nMetrophanes regius praetor a Mamerco uicti, cum duobus\nmilibus equitum in Moesiam profugerunt atque inde in Maeoniam\ndigressi in colles camposque Inarimos inciderunt.\nubi\nnon solum montes usti uel saxa quasi quadam fuligine ob-\\'\nfuscata cernuntur, uerum etiam campi ambusto solo squalidi\nper quinquaginta milia passuum sine ullo ignis uel fornacis\nindicio et pendulo in profundum cinere putres iacent; tribus\netiam locis torridae uoragines ostenduntur, quas Graeci physas\nuocant.\nin quibus diu oberrantes inopinatis tandem periculis\nexempti sunt et clam in regis castra uenerunt. Deiotarus rex\nGallograeciae praefectos regis bello trucidauit.\nInterea Mithridates apud Cyzicum eadem mora, qua obsidebat,\n\n\n\n\n\n\n\nobsessus in magnam penuriam pestilentiamque exercitum\nsuum coartauit. nam plus quam trecenta milia hominum fame\net morbo in eadem obsidione amisisse fertur; ipse cum paucis\narrepta naui clam fugit e castris.\nLucullus, incruento milite\nspectator cladis alienae, nouum genus uiotoriae adeptus est;\nmox Marium adortus uicit fugauitque: in quo proelio plus\nquam undecim milia Marianorum militum interfecta referuntur.\nLucullus postea cum eodem Mario nauali proelio congressus\ntriginta et duas naues regias et conplures onerarias ant demersit\naut cepit. multi ibi ex his quos Sulla proscripserat,\ninterempti sunt.\nMarius postera die de spelunoa, ubi latebat,\nextractus meritas hostilis animi poenas luit.\neodem uero\nLucullus impetu Apamiam uastauit et sub monte Olympo\nPrusam munitissimam ciuitatem captam expugnatamque diripuit.\nMithridates aduersus Byzantium instructa classe nauigans\ntempestate correptus octoginta rostratas naues perdidit; ipse\ncum quassa iam naui mergeretur, in myoparonem Seleuci\npiratae ipso pirata iuuante transiluit. inde Sinopem ac post\nAmisum cum magna diffioultate peruenit.\nEodem anno apud Romam Catilina moesti accusatus, quod\ncum Fabia uirgine Vestali commisisse arguebatur, Catuli\ngratia fultus euasit.\nLucullus Sinopem expognatnrus obsederat; hanc Seleucus\narchipirata et Cleoohares spado, qui praesidii causa praeerant,\nexpilatam atque incensam reliquerunt.\nLucullus miserorum\nhostium intestina clade permotus celeri occursu inmissum\nrestinxit incendium. ita misera ciuitas uersa uice hostium\nsociorumque unde defendenda disperdita et unde disperdenda\nseruata est.\nat uero M. Lucullus, qui Curioni in Macedonia\nsuccesserat, totam Bessorum gentem bello adpetitam in\ndeditionem recepit.\nEodem tempore Metellus Siciliae praetor cum foedissima\nilla C. Verris praetura Siciliam adflictam inuenisset, maxime\nPyrganione archipirata nefariis praedis et caedibus dilacerante,\nqui pulsa. classe Romana Syracusanum portum obtinuerat â€”\nquem mox nauali terrestrique proelio comminutum Sicilia\ndecedere conpulit.\npraeterea Lucullus transgressus Euphraten\net Tigrim, apud Tigranocertam urbem cum Mithridate et\nTigrane congressus paruissima suorum manu magnum hostium\nnumerum occidit; nam triginta milia hominum in eo bello\n\n\n\n\n\n\n\n\ncaesa referuntur.\nTigranes uix ceutum quinquaginta equitibus\ncomitatus aufugit diademate et tiara ne agnosceretur abiectis.\ntunc ad Lucullum totius paene Orientis supplices uenere\nlegati; imminente hieme per Armeniam in Mesopotamiam\nregressus Nisibin urbem illis tunc locis inclitam expugnauit\net cepit.\nIsdem diebus piratae per omma sparsi maria et iam non\ntantum intercipientes nauium commeatus sed etiam insulas\nprouinciasque uastantes, inpunitate sceleris et auiditate praedae\nuulgo sese adsociantibus in inmensum augebantur: quos Cn.\nPompeius post multam quidem uastationem, quam terra\nmarique diu egerant, mira tamen celeritate conpressit.\nEodem tempore Cretam insnlam per biennium Metellus\neuertit diuturnoque bello domitam in potestatem redegit legesque\nMinois Romanis legibus permutauit.\nPompeius postea, successor Luoulli, in minore Armenia\niuxta montem Dastracum castra regis obsidione conclusit. rex\ncum omnibus copiis eruptione per noctem facta, insuper etiam\n\n\n\n\n\n\n\n\n\npersequentem bello repellere statuit. Pompeius fugientes persequi\nintendit.\nitaque bellum nocte commissum est. luna\ntunc orta a tergo Romanis erat. regii longitudinem umbrarum\nproximitatem hostium rati cuncta in inritum tela fuderunt.\nRomani ueluti inermes postea adgressi sine labore uicerunt.\nnamque de exercitu regio XL milia caesa uel capta sunt,\nRomani uulnerati mille, uix autem quadraginta interfecti.\nrex inter tumultus belli fuga lapsus, adiutus etiam beneficio\nsublustris noctis euasit, relictusque ab omnibus amicis philosophis\nscriptoribus rerum uel carminum ac medicis solus per\ndeuia equum manu trahens atque ad omnes nocturnos strepitus\ntrepidans, in quoddam castellum deuertit atque inde in Armeniam\nperrexit.\nPompeius regem insecuturus inter duo\nflumina, quae ab uno monte diuersis specubus exoriuntur, hoc\nest Euphraten et Araxen, urbem Nicopolim senibus, lixis et\naegris uolentibus condidit.\noranti Tigrani ueniam dedit;\nexercitum Horodis Albanorum regis praefectosque eius ter\nproelio uicit; postea epistulas Horodis et munera pro pace\ncum Albanis instauranda libenter accepit; Artacem regem\n\n\n\n\n\nHiberiae bello fudit totamque Hiberiam in deditionem accepit.\ninde, oum Armeniam Colchos Cappadociam et Syriam ordinatis\nrebus conposuisset, promouens de Ponto in Parthiam ad\nEcbatanam urbem caput Parthici regni quinquagensimo die\nuenit.\nIn Bosporo Mithridate Cerealia sacra celebrante terrae\nmotus adeo grauis repente exortus est, ut magna clades ex eo\nurbium atque agrorum secuta narretur.\neodem tempore Castor\nMithridatis praefectus, qui Phanagorio praeerat , interfectis\namicis regiis arcem ocoupauit et quattuor Mithridatis filios ad\npraesidia Romana transmisit.\nMithridates accensus ira in\nscelera exarsit. nam conplures tunc amicos suos et Exipodram\nfilium suum interfecit, cum antea iam alio Macharem parricidio\ntrucidasset;\nPharnaces alter filius eius exemplo fratrum\nterritus exercitum ad persequendum sese missum sibi conciliauit\net mox aduersus patrem duxit.\nMithridates diu ex altissimo\nmuro filium frustra precatus ubi inexorabilem uidit, moriturus\nexclamasse fertur: Quoniam Pharnaces, inquit, mori\n\n\n\n\n\n\n\n\n\niubet, nos, si estis, di patrii, precor, ut quandocumque\net ipse hanc uocem a liberis suis audiat.\nstatimque descendens ad uxores, pelices ac filias suae uenenum\nomnibus dedit.\nquod cum ipse nonissimus hausisset nec tamen\npropter remedia, quibus uitalia sua aduersus noxios sucos saepe\nobstruxerat, ueneno confici posset frustraque spatiaretur, siquo\ntandem modo infusa pestis per uenas uegetatione corporis\nacta discurreret, Qallum quendam militem iam fracto muro\ndiscurrentem inuitauit eique iugulum praebuit.\nhunc exitum\nuitae Mithridates habuit nobisque sententiae suae fortissimum\nargumentum reliquit homo omnium, ut ferunt, superstitiosissimus,\nannos natus septuaginta et duo, habens secum semper\nphilosophos omniumque artium peritissimos.\nSi estis, inquit, dipatrii. ita ille diu colendo ac diu\nquaerendo persenserat hos non esse certos deos, qui esse\nputabantur. rex multae experientiae atque aeuo grauis uerum\nDeum, ad cuius notitiam non nisi auditu per fidem uenitur,\nnon intellegebat. hos autem falsos esse rationis ipsius luce\nperuiderat, aliud consuetudini aliud menti suae tribuens.\nsi\nestis, inquit, di, hoc est dicere: ego sentiens esse super\nhominem potentiorem ipso homine potestatem, precandi necessitate\nmotus commendo diligentiam et excuso ignorantiam\nmeam; inuoco qui est, dum conuenio qui non est.\nquapropter\ncum dolore et timore considerandum est: qua poena quoue\n\n\n\n\n\nindicio digni erunt, qui contra interdictum iam propalatae et\npublicae ueritatis eos sectantur et colunt deos, de quibus etiam\nilli iam tunc dubitare poterant, qui adhuc praeter eosdem\nscire nil poterant.\nuerumtamen breuiter consulo: qualia tunc\ntoto Orienti tempora uidebantur, cum per quadraginta annos\nmiserae nationes alternis tantorum ducum uastationibus terebantur;\ncum quaeque ciuitas tantis concursibus media ineuitabiliter\npericlitabatur, inde accensura alterum unde alterum\ntemperasset, hoc mox habitura supplicii quod remedii ad\ntempus habuisset;\ncum trepidae diuersarum proninciarum\nlegationes inter succedentes Romanorum duces et truculentiorem\nnotitia Mithridaten, alternis ad utrumque, prout quemque sors\nbelli attollebat, et incertis satisfactionibus transferebantur\nangendo pericula quae sanabant?\nnam quid continuo Pompeius\net quidem Pompeius homo Romanorum moderatissimus per\nplurimas partes Orientis finito Mithridatico bello egerit, paucis\nproferam.\nAnno ab vrbe condita DCLXXXVIIII M. Tullio Cicerone et\nC. Antonio consulibus Pompeius occisi Mithridatis nuntio\n\n\n\n\n\n\n\naccepto Syriam Coelen et Phoenicen bello adgressus, Ituraeos\nprimum Arabasque perdomuit urbemque eorum, quam Petram\nnominant, cepit;\nhinc ad Iudaeos, quibus Aristobulus expnlso\nfratre Hyrcano primus ex sacerdote rex praeerat, atque ad\nHierosolymam urbem eorum Gabinium cum exercitu mittit.\nipse continuo subsecutus et a patribus urbe susceptus sed a\nplebe muro templi repulsus expugnationem eius intendit.\nid\nnon solum natura loci, uerum etiam ingenti muro fossaque\nmaxima munitum, cum alias aliis legiones dies noctesque\nsuccedere sine requie cogeret, uix tertio mense expugnauit.\ntredecim milia ibi Iudaeorum caesa narrantur, cetera multitudo\nin fidem uenit.\nPompeius mnros ciuitatis enerti aequarique.\nsolo imperauit et, cum aliquantos principes Iudaeorum securi\npercussisset, Hyrcanum sacerdotio restituit, Aristobulum captiuum\nRomam duxit. hoc bellum Orientis cum uiginti et\nduobus regibus sese gessisse ipse Pompeius pro contione\nnarrauit.\nInterea coninratio Catilinae . aduersus patriam per eosdem\ndies in Vrbe habita et prodita, in Etruria uero ciuili bello\nextincta est; Romae conscii coniurationis occisi sunt.\nsed hanc\n\n\n\n\n\n\n\nhistoriam agente Cicerone et describente Sallustio satis omnibus\nnotam nunc a nobis breuiter fuisse perstrictam sat est.\nmotus etiam in Paelignis ortus a Marcellis patre et filio per\nL. Vettium proditus patefacta Catilinae coniuratione quasi\nsuccisa radice compressus est, et de utroque per Bibulum in\nPaelignis, per Ciceronem in Bruttiis uindicatum est.\nAnno ab Vrbe condita DCXCIII C. Caesare et L. Bibulo\nconsulibus lege Vatinia Caesari tres prouinciae cum legionibus\nseptem in quinquennium datae Gallia Transalpina et Cisalpina\net Illyricus; Galliam Comatam postea senatus adiecit.\nHanc historiam\\' Suetonius Tranquillus plenissime explicuit,\ncuius nos conpetentes portiunculas decerpsimus.\nHeluetiorum animos, fortissimae Gallorum omnium gentis\nea uel maxime causa quod perpetuo paene cum Germanis bello\naltercabantur a quibus Rheno tantum flumine dirimuntur,\n\n\n\n\n\n\n\n\n\n\n\n\n\nOrgetorix quidam princeps gentis spe totas inuadendi Gallias\nin arma accenderat.\nquo ceteri optimates correpto et ad\nmortem coacto cohibere tamen semel animatas in praedam\nplebes nequiuerunt. qui coniuratione facta ac die dicta, exustis\nuicis ac domibus suis, ne quod desiderium ex spe reuertendi\nforet, profecti sunt.\nquos cum apud Rhodanum lumen obuios\nCaesar habuisset, magno difficilique bello bis uicit uictosque\nad deditionem coegit. horum fuit, cum primum progressa est,\nomnis multitudo Heluetiorum Tulingorum Latobogiorum\nRauracorum et Boiorum utriusque sexus ad centum quinquaginta\net septem milia hominum. ex his quadraginta et septem\nmilia in bello ceciderunt, cetera in terras proprias remissa\nsunt.\nPostea Caesar contra Ariouistum regem excitantem inuehentemque\nsecum incredibiles Germanorum copias, quibus\nnuper uniuersos Galliarum populos se subegisse iactabat, apud\nSequanos uicit, cum diu exercitus Caesaris Germanorum multitudine\net uirtute perterritus pugnam detrectasset.\nstatim\n\n\n\n\n\n\n\n\n\nAriouistus in Germaniam, arrepta nauicula Rhenum transuectus,\neffugit, uxores eius duae totidemque filiae captae sunt. fuerunt\nautem in exercitu Ariouisti Arudes Marcomanes Triboci Vangiones\nNemetes Eduses et Suebi.\npugna maxime grauis ex\nphalange Germanorum fuit, quam coacto in unum agmine\nscutisque supra capita contextis ad inrumpendam Romanorum\naciem tuti undique praestruxerant.\nsed postquam aliqui Romanorum\nmilitum agilitate audaciaque insignes supra obductam\nsaliere testudinem scutisque singillatim uelut squamis reuulsis\ndesuper nudos deprehensorum detectorumque humeros perfoderunt,\nterriti hostes nouo mortis periculo terribilem dissoluere\nconpagem.\nexinde in fugam uersi per quinquaginta milia\npassuum insatiabiliter caesi sunt neque conici numerus potuit\nGermanorum uel quantus pugnae adfuerit uel quantus fuerit\noccisorum.\nPost haec Belgarum gens, quae tertia pars Galliarum est,\naduersus Caesarem exarsit:\nquorum distributim copia haec\n\n\n\n\n\n\n\n\n\n\n\n\n\nfuit. Bellouagui, qui ceteris numero et uirtute praestare uiderentur,\nhabuere lectissima sexaginta milia armatorum; Suessones\nex duodecim oppidis quinquaginta milia;\nNeruii, quorum\nadeo indomita feritas praedicabatur, ut numquam in id temporis\nmercatores ad se admiserint uina ceteraque uenalia\ndeferre, quibus inducta iucunditas torporem uirtutis adferret,\nhabuerunt similiter quinquaginta milia;\nAtrebates etiam et\nAmbiani decem milia, Morini uiginti quinque milia, Menapii\nnouem milia, Caleti decem milia, Velocasses et Veromandi\naeque decem milia, Aduatuci decem et octo milia; Condurses\nEborones Caerosi Caemani, qui uno nomine Germani uocantur,\nquadraginta milia.\nita fuisse referuntur CCLXXII milia armatorum\nlectissima.\nhis repente silua erumpentibus exercitus\n\n\n\n\n\n\n\n\n\nCaesaris perturbatus atque in fugam actus, plurimis suorum\namissis, tandem hortatu ducis restitit uictoresque adgressus\nusque ad internecionem paene deleuit.\nIgitur Caesar magnis in Gallia rebus gestis cum in Italiam\nproficisci decreuisset, Galbam cum legione duodecima ad\nVeragros Sedunosque misit.\nqui cum hiemandi causa in uico\nVeragrorum, cui nomen erat Octodurus, consedisset mediamque\noppidi partem, quae torrente distinguebatur, accolis concessisset,\nquadam die eosdem discessisse per noctem ac proximo insedisse\ncolli uidet.\nquippe illi paucitatem uix mediae legionis\ndespectui habentes ultroneam sibi praedam nullo cessuram\nnegotio arbitrabantur finitimosque suos in hanc caedis ac\npraedae societatem uocauerant.\nigitur Galba tam praesentibus\npericulis circumsaepto ac trepido atque inter uanas consultationes\ncerti consilii incerto, repente Galli descensu montis\neffusi castra inperfecta circumdant, raros per uallum propugnatores\nsaxis telisque onerant.\ncumque iam castra inrumperentur,\nPacuuii primipilaris et Voluseni tribuni consilio cuncti Romani\nportis eruperunt incautosque subito adgressi hostes primum\nperturbauerunt, deinde in fugam uersos miserabili strage\n\n\n\n\n\n\n\nfuderunt. nam amplius triginta milia barbarorum tunc caesa\nreferuntur.\nIgitur Caesar cum iam pacatae uniuersas Galliarum gentes\nputaret, ad nouum et maximum bellum retractus est.\nnamque dum P. Crassus adulescens cum legione septima Oceano\ntenus apud Andicauos hiemat, Veneti ceterique confines repente in\narma coniurant, legatos Romanorum uinciunt eosque ita demum\nse reddituros, si obsides suos recipiant, Romanis indicant.\nsocios sibi ad id bellum Osismos Lexouios Namnetes Ambiuaritos\nMorinos Diablintes et Menapios adsciscunt; auxilia\nquoque a Britannia arcessunt.\nCaesar per Crassum de rebellione\ndediticiarum gentium certior factus, quamuis intellegeret\nineundi belli difficultas esset, tamen rem tanti negotii\nnon neglegendam ratus, ne ceteris exemplo eiusmodi audendi\nlicentia laxaretur, itaque terrestri proelio persequi hostes\nfrustra adgressus — quippe cum hostes per interfusa ex Oceano\naestuaria atque inaccessos recessus tutis terrarum sinibus\n\n\n\n\n\n\n\nmunirentur — naues longas aedificari in Ligeri fluuio iubet:\nper quem in Oceanum deductae mox ut hostibus uisae sunt,\ncontinuo ducentae uiginti naues eorum paratae atque omni\ngenere armorum instructissimae progressae portu ex aduerso\nconstiterunt.\nBruto circumspioienti imparem longe nauium esse\nconflictum, quia barbarorum naues solido robore intextae\ncauernisque praeualidis obduratae saxorum modo adactus\nrostratarum ictus retundebant,\nhoc primum auxilio fuit quod\nfalces acutissimas non pertinaciter contis praefixas funibus\nautem subnexas parauerat, quibus cum opus esset adprehensos\neminus rudentes subductis hastilibus per funem falcem retrahendo\nsucciderent.\nhis celeriter expeditis disrumpi hostilium\nantemnarum armamenta praecepit : ita antemnis ruentibus\nconplures ilico naues uelut captas immobiles reddidit.\nalii hoc\npericulo territi, suspensis uelis qua uentus intenderet fugere\nconati, cessante mox uento destituti ludibrio fuere Romanis;\nitaque\nincensis omnibus nauibus interfectisque his qui pugnauerant\nGallis, reliqui sese omnes dediderunt.\nsed Caesar\nmaxime ob iniuriam legatorum et ut genti ad omnia consilia\nmobili terribilis exempli notam inureret, cunctis principibus\n\n\n\n\n\nper tormenta interfectis reliquos sub corona uendidit.\nisdem\ndiebus Titurius Sabinus Aulercos Eburouices Lixouiosque, qui\nprimates suos, cur auctores belli resuscitandi esse nollent,\ninterfecerant, eruptione facta incredibili caede deleuit.\nPoblius\nuero Crassus cum in Aquitaniam peruenisset, bello exceptus\nest. namque Sontiates magno equitatu pedestribusque copiis\npraeualidis Romanos adorti diu grauiter turbauerunt;\npost\nuicti atque in oppidum Sontiatum coacti obsessique, cum se\nexpugnari uiderent, armis traditis in deditionem recepti sunt.\nAquitani clade permoti undique exercitum contrahunt; de\nciteriore quoque Hispania auxilia accersunt; duces bello maxime\neos praeficiunt, qui cum Sertorio militauerant.\nii omnes dum\nobsidionem Crasso parant, in castris suis Crasso obruente\ndeleti sunt nam ex Aquitanis et Cantabris, quorum quinquaginta\nmilia tunc in auxilium uenerant, triginta et octo milia\n\n\n\n\n\n\n\n\n\ncaesa referuntur.\nCaesar Germanos, qui Rhenum cum immensis\ncopiis transmiserant, simul et totas Gallias subicere sibi parabant,\nbello adortus usque ad internecionem cecidit. quorum\nfuisse numerum ad quadringenta quadraginta milia ferunt.\nTunc Caesar in Germaniam facto ponte transgreditur, Sugambros\net Vbios obsidione liberat; Suebos maximam et\nferocissimam gentem, quorum esse centum pagos et populos\nmulti prodidere, totamque Germaniam aduentu suo terret;\nmox in Galliam rescisso ponte concedit.\ninde ad Morinos uenit,\nunde in Britanniam proximus et breuissimus transitus est.\nnauibus circiter onerariis atque actuariis octoginta praeparatis\nin Britanniam transuehitur. ubi acerba primum pugna fatigatus,\ndeinde, aduersa tempestate correptus plurimam classis\npartem et non paruum numerum militum, equitum uero paene\nomnem disperdidit.\nregressus in Galliam legiones in hiberna\n\n\n\n\n\n\n\n\n\ndimisit ac sescentas naues utriusque commodi fieri imperauit.\nquibus iterum in Britanniam primo uere transuectus dum ipse\nin hostem cum exercitu pergit, naues in anchoris stantes\ntempestate correptae uel conlisae inter se uel harenis inlisae\nac dissolutae sunt: ex quibus quadraginta perierunt, ceterae\ncum magna difficultate reparatae sunt.\nCaesaris equitatus\nprimo congressu a Britannis uictus ibique Labienus tribunus\noccisus est. secundo proelio cum magno suorum discrimine\nuictos Britannos in fugam uertit.\ninde ad flumen Tamsim\nprofectus, quem uno tantum loco uadis transmeabilem ferunt.\nin huius ulteriore ripa Cassouellauno duce immensa hostium\nmultitudo consederat ripamque fluminis ac paene totum sub\naqua uadum acutissimis sudibus praestruxerat.\nquod ubi a\nRomanis deprehensum ac uitatum est, barbari legionum impetum\nnon ferentes siluis sese abdidere, unde crebris eruptionibus\nRomanos grauiter ac saepe lacerabant.\ninterea Trinobantum\nfirmissima ciuitas cum Mandubragio duce datis quadraginta\nobsidibus Caesari sese dedidit.\nquod exemplum secutae\n\n\n\n\n\n\n\nurbes aliae conplures in foedus Romanorum uenerunt isdemque\ndemonstrantibus Caesar oppidum Cassouellauni inter duas\npaludes situm, obtentu insuper siluarum munitum omnibusque\nrebus confertissimum tandem graui pugna cepit.\nExim Caesar a Britannis reuersus in Galliam postquam\nlegiones in hiberna misit, repentinis bellorum tumultibus\nundique circumuentus et conflictatus est. namque Ambiorix\ncum Eburonibus et Aduatucis conspirans, animatus Treuerorum\nconsilio Cottam et Sabinum legatos apud Eburonas cum tota\nfunditus legione insidiis circumuentos interfecit.\nAmbiorix hac\nuictoria elatus Aduatucos et Neruios plurimosque alios raptim\nad arma contrahit atque ad Ciceronem legatum, qui similiter\ntunc legioni in hibernis praeerat, contendit.\nmultitudo hostium\nex hoc colligi potuit, quia cum in obsidione castrorum uallum\ncircumdandum esse a captiuis Romanis docerentur et instrumenta\nruralia non haberent, gladiis concidendo terram et\nsagulis exportando uix tribus horis uallum pedum decem et\nfossam pedum quindecim per milia passuum quindecim in\n\n\n\n\n\n\n\n\n\ncircuitu perfecerunt. praeterea centum uiginti turres mirae\naltitudinis extruxerunt.\net cum iam septem dies noctesque\nsuccidui hostium cunei pugnarent ac uentus subito plurimus\nexortus esset, testas feruentes intorsere fundis flammataque\nfocis tela ac mox concepto igne rutilantia intra castra iecerunt.\nquo facto per culmea culmina raptim uentus insistens, sparsum\nanimauit incendium. sed ne sic quidem Romani, cum undique\nobruerentur, uulneribus laboribus uigiliis ieiuniis incendiisue\ncesserunt.\ntandem Caesari nuntiatum est unam deletam esse\nlegionem, alteram iam paene confectam.\naduentante cum\nduabus legionibus Caesare, deserunt hostes obsidionem atque\nin eum cuncti raptis copiis ruunt. Caesar paruissimis se.\ncastris consulto condidit equitibusque praemissis, ut fugam\nfingerent, imperauit, ut ad transitum uallis, quae media erat\nsibique periculosa uidebatur, hostes contemptu sui inuitaret.\nquibus aduentantibus insuper obstrui portas praecepit.\nquo uiso Galli, quasi iam uicissent, ad obducendum extrinsecus\nuallum conuersi sunt. Caesar totis repente portis paratum\neffudit exercitum uersosque in fugam Gallos uastissima caede\nconfecit.\nnam sexaginta milia tunc fuisse referuntur, e quibus\n\n\n\n\n\n\n\npauci per paludes inuias euaserunt.\nIndutiomarus Treuerorum\nprinceps, magnas armatorum copias habens, postquam de\nconsensu totius Galliae certior redditus est, Labieni castra\nlegionemque cui is praeerat, quod facile factu arbitrabatur,\ndelere statuit ac deinde Eburonibus Neruiisque coniunctus\nad opprimendum Caesarem pergere.\nLabienus quibus potest\nartibus simulat timorem atque ita Indutiomarum neglegentiorem\ncum insultantibus copiis pro uallo oberrantem, repentina\neruptione prostrauit.\nhac uictoria Labieni reliqui Gallorum\nconatus repressi sunt et Caesar paulo quietior reliqua parte\nhiemis fuit.\nsed intellegens sibi maiora belli superesse negotia,\nmaxime quia plurima parte exercitus amissa aliisque grauiter\nsauciis ne ad sustinendum quidem sibi idoneus, non dicam\nad conprimendum Gallorum impetum uideretur, a Cn. Pompeio\nproconsule conscribi legiones sibique mitti in auxilium petit:\nitaque ante exactam hiemem tres ad eum legiones in castra\nuenerunt.\nigitur Caesar, priusquam in unum hostium copiae\ncoirent, ineunte uere adgredi trepidos et opprimere sparsos in\nsuis finibus parat. primum itaque Neruiorum fines diripit,\npraedam uero, quae copiosissima erat, exercitui permittit.\ndeinde Menapios, qui sibi propter inmensas palndes atque\ninpeditissimas siluas munitissimi uidebantur, tribus agminibus\ninuadit nimiaque caede uulgo agitata residuos sapplices in\ndeditionem recepit.\nLabienus sequenti proelio omnes Ð¢reuerorum\ncopias interfecit arte in bellum prouocatas, priusquam Germanis\naduentantibus iungerentur, et continuo ipsam ciuitatem\ncapit.\nCaesar ulcisci mortem Sabini et Cottae legatorum\nnolens, Ambiorigem et Eburones deletae legionis auctores\npostquam in Arduennam siluam refagisse conperit â€” quae silua\ntotius Galliae maxima est atque a ripis Rheni finibusque\nTreuerorum ad Neruios usque pertingit et in longitudine plus\nquam quinquaginta milibus passuum patet â€” permetiens rem\nsuis maximi periculi fore, si per obstructas spatiosasque siluas\nignoti diuiderentur hostemque locis notissimum quaererent,\nomnem Galliam per nuntios inuitat, ut quique secundum\nplacitum suum reconditas in Arduenna silua praedas quaerant\ndiripiantque.\nquo facto Gallis utrimque morientibus maximas\nRomanorum iniurias sine cuiusquam Romani discrimine\nuindicauit.\nita hoc tutissimo uincendi genere securus in\nItaliam rediit.\nIgitur Caesare in Italiam reuerso Gallia. rursus in arma\nconiurat multique simul populi coeunt. dux his Vercingetorix\nfuit, cuius consilio statim omnes Galli ciuitates suas ultro\nincenderunt: prima a suis incensa Biturigo.\ninde ad Caesarem,\nqui magnis itineribus per Narbonensem prouinciam clam ad\nexercitum recucurrerat, impetum faciunt.\nCaesar tunc oppidum\nnomine Caenapum obsidione concluserat: quod diu oppugnatum,\ntandem post multas Romanorum clades pluuio die, cum hostiluim\nmachinarum agmenta neruique elanguerant, adplicitis\nturribus captum atque deletum est.\nquadraginta milia ibi\n\nhominum fuisse referuntur: ex quibus uix octoginta per fugam\nlapsi ad proxima Gallorum castra uenerunt.\npraeterea Aruerni\nceterique confines, sollicitatis etiam ad se Aeduis, multis\naduersum Caesarem proeliis bellauerunt.\nqui cum se pugnando\nfatigati in quoddam castellum recepissent, milites praedae\ninhiantes ad expugnationem oppidi animum intendunt, frustra\n\n\n\n\n\n\n\nCaesare de loci iniquitate causante. itaque ibi Caesar erumpentibus\ndesuper hostibus pressus, multa exercitus sui parte\nperdita, uictus aufugit.\ndum haec ad Alesiam geruntur,\nVercingetorix, quem omnes consensu pari regem praeoptauerant,\nsuadet, uti ex tota Gallia omnes, qui arma ferre possint,\nhuic bello praesto sint. hoc enim esse unum bellum, quo aut\nperpetua. libertas ant aeterna seruitus aut mors omnium consequatur.\nitaque absque eo numero, quem infinitum ante contraxerat,\nequitum circiter octo milia, peditum ducenta et\nquinquaginta milia contracta sunt.\ndehinc duo colles sibi\ninuicem obuersos Romani Gallique ceperunt. unde multis saepe\neruptionibus et uariis prouentibus proeliantes, tandem Romani.\npraecipua Germanorum equitum, quos sibi iamdudum amicos\nnunc in auxilium acciuerant, uirtute uirtute.\nVercingetorix\nalia die congregatis omnibus, qui fuga euaserant, dixit se\nauctorem bona fide defendendae libertatis atque inrumpendi\nfoederis fuisse et nunc, siue Romanis sese ad mortem omnes\nofferant siue se solum pro omnibus dedant, paratum animo\nfore.\nitaque Galli uoluntatem, quam pudore aliquamdiu\n\n\n\n\n\n\n\ntexerant; quasi ex consilio regis adsumerent, ilico sibi ueniam\nprecantes, eum solum uelut auctorem magni sceleris dediderunt.\nBellouagui omnibus Gallorum gentibus ipsorum opinione\nfortiores habebantur. hi Correo duce bellum instaurant sibique\nin hanc suscepti belli societatem Ambianos Aulercos Caletos\nVelocasses Atrebatasque coniungunt et locum quendam cinctum\natque impeditum undique paludibus capiunt, commissoque\nproelio magnam Remorum manum, quae auxilio Romanis erat,\ntrucidant.\ndeinde cum opportunum ipsi locum insidiis prouisum\noccupauissent atque hoc conperto Romani ad insidiarum locum\ninstructi ordinatique uenissent, commisso proelio Romani\nGallos fugientes isdem locorum munitionibus, quibus clausi\nfuerant, incluserunt cunctosque ad internecionem ceciderunt.\nibi Correus vel fugam vel deditionem detraotans Romanos,\nut uiuus caperetur, instantes occidendo, ut occideretur, coegit.\nigitur cum pacatam esse uniuersam Galliam Caesar neque\nausuram fore ad aliquos adspirare motus arbitraretur, legiones\n\n\n\n\n\n\n\n\n\n\n\nin hiberna dimisit, ipse tamen Ambiorigis fines, qui tot bella\nexcitauerat, horrenda hominum strage uastauit.\nat uero C.\nCaninius legatus bellum apud Pictonas inuenit: ubi magna\nhostium multitudo impeditam itinere legionem circumdedit\natque ad extremum diserimen adduxit.\nporro antem Fabius\nlegatus acceptis Caninii litteris in Pictonas proficiscitur\nibique a. captiuis de opportunitate locorum certior factus\ninopinantes hostes opprimit magnisque stragibus factis plurimas\npraedas agit.\ndeinde cum Caninio signum aduentus sui dedisset,\nCaninius totis castris subito exsiluit seseque iniecit\nhosti. ita Fabio ex alia parte et Caninio ex altera insistente,\nmaximo et diuturno bello innumerae Gallorum copiae trucidatae\nsunt.\ninde Fabius in Carnutes profectus est; sciebat\nenim Domnacum ducem antiquissimum rebellionis totius incentorem\nab hoc bello elapsum, si Aremoricis gentibus adiunctus\nesset, maximos iterum in Gallia tumultus esse moturum.\nsed eas adhuc ipsa nouitate trepidantes mira uirtute et\n\n\n\n\n\n\n\nceleritate perdomuit. interea.\nDraptes unaque Lycterius cum\nadesse Caninium et legiones in finibus suis uiderent, undique\ncollectis copiis oppidum Vxellodunum occupant.\nhoc oppidum\nin editissima montis arce pendebat, duabus partibus per abrupta\nlatera non paruo flumine cingebatur, medio deinde\ndescensu largissimo fonte securum plurimaque introrsum copia\nfrumenti tutum inritos procul discursus hostium despiciebat.\nCaninius, quod solum Romana prouisione potuit, ambos duces\ncum parte copiarum plurima in campum euocatos maximo\nproelio superauit. nam uno e ducibus interfecto alter cum\npaucissimis fugit, nullus in oppidum rediit, sed ad id oppugnandum\nCaesare opus fuit.\nitaque certior per nuntios factus\nCaesar accurrit circumspectisque omnibus uidet, si expugnare\nui moliatur, ludo et spectaculo hostium delendum esse exercitum\nsuum; unum solum esse praesidii, si quoquo modo\nhostes aqua arceantur.\nsed et hoc quoque nisi Caesar non\npotuisset, siquidem fons, quo ad potum utebantur, medio\ndeuexi montis latera fundebatur. Caesar ad proximum fontis\nadmoueri uineas turrimque exstrui iubet. fit magnus ilico\n\n\n\n\n\n\n\n\n\nconcursus ex oppido. quibus sine periculo proeliantibus Romani\nquamuis pertinaciter obsisterent crebriusque succederent, conplures\ntamen trucidantur.\nigitur exstruitur agger et turris\npedum sexaginta, cuius uertex aequare ad fontis locum possit,\nut uel ex aequo tela conici queant uel praecipitata desuper\nsaxorum uolumina non timeri.\noppidani autem, ubi exanimari\nsiti non solum pecora sua uerum etiam infirmiores hominum\naetates uident, cupas pice sebo et scindulis repletas ac deinde\ninmisso igne in prona praecipitant easque ipsi toto oppido\neffusi subsequuntur.\nardentibus machinis cum graue proelium\nsuis Caesar ac periculosum uideret , cohortes in circuitum\noppidi ire uelociter per occultum imperat atque undique subito\nuastum clamorem attollere. quo facto consternati oppidani\ndum recurrere ad muniendum oppidum uolunt, ab oppugnatione\nturris uel demolitione aggeris recesserunt.\nilli tamen, qui ad\nincidendas fontis uenas sub obtentu aggeris tuti cuniculos\nperfodiebant, repertos in abstruso aquarum meatus per multa\ndiuidendo tenuari in semet ipsis consumique fecerunt. oppidani\nfonte siccato ultima desperatione correpti deditionem sui\n\n\n\n\n\n\n\nfaciunt.\nCaesar autem omnibus, qui arma tulerant, manus\nsustulit et uitam reliquit, quo testatior esset etiam posteris\npoena improborum.\nmultum enim ad cohercendam audaciam\nualet propositum punitionis exemplum, cum ipsa miseri praesens\nforma uiuentis et ad recordationem admonet conscios et\nad sciscitationem cogit ignaros.\nExhaustis atque edomitis Gallis securus Caesar cum legionibus\nin Italiam rediit, nullos post se Gallorum motus pertimescens,\ncerto se sciens minime aliquos, qui uel moueri\naudeant uel si moueantur timendi sint, reliquisse.\nconstitui\nnunc ante oculos uelim exsanguem defectamque Galliam, post\nillas ardentissimas febres internosque aestus uitalium meliora\ntorrentes ut sese habeat, quanta macie quantoque pallore sit,\nquam demissa ac resoluta iaceat, quam ipsos quoque necessarii\nofficii motus, ne eundem incursum malorum reuocent,\npertimescat.\ninruit enim in eam repentino impetu Romanus\n\n\n\n\n\n\n\nexercitus ueluti fortissimo corpori fortior lues, quae tanto grauius\naccenditur, quanto inpatientius toleratur.\nsitiebat misera,\ncum instante gladio profiteri sponsionem seruitutis aeternae\nauulsis insuper obsidibus cogeretur; sitiebat, ut dixi, notam\nillam omnibusque suauissimam uelut aquae gelidae dulcedinem\nlibertatis, quantoque eam magis subtrahi intellegebat, tanto\nauidius desiderabat.\nhinc illa tam frequens contra uetita praesumptio:\ninuadebatur pro defendenda libertate inportuna libertas\npraereptamque insatiabiliter potiundi licentiam, quod\nmale conceptam perniciem restinguere uidebatur, augebat.\nhine\nRomanus ante pugnam insidiator argutior, hinc in pugna\nhostis infestior, hinc post pugnam uictor immitior, hinc omnia\nad domandam inpatientiam crudescentia, hinc iam nec remediis\ncredebatur.\nitaque si interrogare possem hanc de qua loquimur\nnationem, quid tunc, cum haec ipsa sustinebat, de illis\ntemporibus iudicarit, responderet ut arbitror dicens: \\'sic me\nilla tunc febris exsanguem reddidit ac frigidam fecit, ut etiam\nhaec, quae omnes paene perstrinxit, feruefacere uel commouere\nnequiuerit, atque ita me Romani inclinauerunt, ut nec ad\n\n\n\n\n\nGothos surgam\\'.\nsed ne ipsa quidem Roma clades, quas intulit,\neuitauit exercitae diu auctaeque sunt per totos mundi cardines\npotentiae ducum uiresque legionum, quae in sese concurrentes\neius damno uincerent, cuius periculo uincerentur.\nnam uictorem Caesarem de Gallia reuersum ciuilia bella\ncomitata sunt aliaque grauissima mala, interfecti apud Parthos\nCrassi et trucidati exercitus. praecesserunt.....\nAnno ab Vrbe condita DCXCVII Crassus in consulatu collega\nPompei prouinciam sortitus in Parthos, homo inexplebilis\ncupiditatis, audita in Hierosolymis templi opulentia, quam\nPompeius intactam reliquerat, in Palaestinam deuertit, Hierosolymam\nadit, templum peruadit, opes diripit.\ninde per\nMesopotamiam tendens in Parthiam, quacumque iter habuit\nsociis ciuitatibus auxilia indixit. pretia exegit moxque ut\nEuphraten transiit, ilico Vagesen, legatum ab Horode rege\nParthorum ad se missum, obuium habuit, a quo uehementer\nincrepitus est, cur contra foedus Luculli et Pompei auaritia\ninductus Euphraten transierit. quamobrem sine mora futurum,\n\n\n\n\n\n\n\nut pro auro Parthico Serico ferro oneraretur.\nitaque cum\nprope Carras uentum esset, Parthi subito ingruentes cum\nSurena et Silacea praefectis sagittis oppressere Romanos. cecidere\nibi plurimi senatores, aliquot etiam consulares et praetorii\nuiri; Crassus quoque filius Crassi, lectissimus iuuenis,\nin acie occisus est. praeterea quattuor cohortes cum Vargunteio\nlegato mediis deprehensae campis et interfectae sunt.\nSurenas rapto equitatu Crassum persequi intendit eumque\ncircumuentum ac frustra conloquium eius petentem interfecit,\nquamuis uiuum auferre maluisset. pauci noctis beneficio\nliberati Carras confugerunt.\ncognita clade Romanorum multae\nOrientis prouinciae a societate uel fide populi Romani defecissent,\nni Cassius collectis ex fuga militibus paucis intumescentem\nSyriam egregia animi uirtute ac moderatione pressisset;\nqui et Antiochum copiasque eius ingentes proelio uicit et\ninterfecit, Parthos quoque ab Horode in Syriam missos iamque\ningressos Antiochiam bello expulit duoemque eorum Osagen\ninterfecit.\nIgitur Romani status agitur semper alterna mutatio et uelut\nforma. Oceani maris, quae omni die dispar nunc succiduis per\nseptem dies attollitur incrementis nunc insequentibus totidem\ndie bus naturali damno et defectu interiore subducitur.\nut\nenim de proximis ordiar, Cimbris Tigurinisque uincentibus\ncum apud Rhodanum flumen Romanus exercitus periit, artissimas\nRoma sensit angustias; refusa continuo clade Cimbrorum,\nmagnis elata prouectibus priorum oblita defectuum\nest.\nhano deinde recentissimae prosperitatis iactantiam Italicum\nbellum et dilaceratio Sullana castigat. rursus post hanc\ndomesticam intestinamque perniciem, qua usque ad medullas\npaene euisoerata et exesa est. paribus propemodum spatiis\ntemporum non solum reparata, uerum etiam extenta est, cum\nLucullus Asiam, Pompeius Hispaniam, Caesar Galliam perdomuit\nRomanumque imperium usque ad extremos propemodum\nterrae terminos propagatum est.\nhanc nunc amplissimam\ndilatationem uastissima ruina consequitur. apud Parthos enim\nconsul Romanus occiditur exercitusque deletur, atrocissimum\nillud Pompei atque Caesaris bellum ciuile conseritur et inter\nhaec Roma ipsa repentino correpta incendio concrematur.\nanno siquidem ab Vrbe condita DCC incertum unde concretus\nplurimam Vrbis partem ignis inuasit, neque umquam antea\n\n\n\n\n\n\n\ntanto incendio correptam ac uastatam Ciuitatem ferunt. nam\nquattuordecim uicos cum uico Iugario consumptos fuisse memoriae\nproditum est hinc iam bellum ciuile committitur, quod\nmagnis iamdudum dissensionibus ac molitionibus parabatur.\nNam rediens Caesar uictor ex Gallia decerni sibi absenti\nalterum consulatum poposcit. contradictum est a Marcello\nconsule adnitente Pompeio, deinde decretum est a senatu, ut\nin Vrbem Caesar non nisi dimisso exercitu ueniret, et ex\nMarcelli consulis auctoritate ad legiones, quae apud Luceriam\nerant, Pompeius cum imperio missus est.\nCaesar Rauennam\nsese contulit. M. Antonius et P. Cassius tribuni plebis pro\nCaesare intercedentes, interdicente Lentulo consule curia foroque\nprohibiti, ad Caesarem profecti sunt Curione simul Caelioque\ncomitantibus.\nCaesar Rubicone flumine transmeato, mox ut\nAriminum uenit, quinque cohortes, quas tunc solas habebat,\ncum quibus, ut ait Liuius, orbem terrarum adortus est, quid\nfacto opus esset, edocuit. deplorans iniurias suas, causam\nbelli ciuilis, pro restituendis in patriam tribunis, esse testatus\nest inde per Antonium septem cohortes, quae apud Sulmonem\nmorabantur, a Lucretio recepit, tres legiones quae cum\n\n\n\n\n\n\n\n\n\nDomitio apud Corfinium morabantur, ad suas partes traduxit.\nPompeius atque omnis senatus, crescentibus Caesaris uiribus\ntrepidi, tamquam Italia pulsi in Graeciam transuecti, Dyrrachium\ngerendi belli sedem delegerunt.\nCaesar Romam uenit\nnegatamque sibi ex aerario pecuniam. fractis foribus inuasit\nprotulitque ex eo auri pondo quattuor milia centum triginta\net quinque, argenti pondo prope nongenta milia.\ninde\ndigressus Ariminum ad legiones, mox Alpes transuectus\nMassiliam uenit, ad quam oppugnandam, cur receptus non\nesset, Trebonium cum tribus legionibus relinquens, ad Hispanias\ncontendit, quas L. Afranius et M. Petreius et M.\nVarro Pompeiani duces cum legionibus obtinebant. ibi multis\nproeliis Petreium Afraniumque superatos conposita pactione\ndimisit. in ulteriore uero Hispania duas legiones a M.\nVarrone\nsuscepit. similiter et duces eius, hoc est Curio Catonem\n\n\n\n\n\n\n\n\n\nSicilia expulit, Valerius Cottam Sardinia, Tuberonem Africa\nVarus eiecit. Caesar Massiliam rediens, obsidione domitam\nuita tantum et libertate concessa ceteris rebus abrasit.\nAt uero Dolabella partium Caesaris in Illyrico per Octauium\net Libonem uictus copiisque exutus ad Antonium fugit.\nBasilus et Sallustius cum singulis legionibus, quibus praeerant,\nsimiliter et Antonius, Hortensius quoque ab infimo mari cum\nclasse concurrens, omnesque pariter aduersus Octauium et Libonem\nprofecti et uicti sunt.\nAntonius cum se Octauio cum quindecim\ncohortibus dedisset, omnes ad Pompeium a Libone deducti\nsunt. Curio ex Sicilia in Africam cum exercitu transgressus\nest: quem Iuba rex continuo exceptum cum omnibus copiis\ntrucidauit. Octauius Salonas oppugnare conatus, omnes\npaene copias quas duxit amisit.\nCaelius desciuit a Caesare ac\nse Miloni exuli iunxit; cumque ambo seruorum manu Capuam\noppugnare molirentur, occisi sunt. Bibulus apud Corcyram\npudore uictus, quod custodiae eius, quam pelago et oppido\n\n\n\n\n\n\n\n\n\npraetendebat, hostis inluserat, inedia sese uigiliisque confecit.\nAppius Claudius Censorinus, qui iussu Pompei Graeciam\ntuebatur, iam abolitam Pythici oraculi fidem uoluit experiri:\nquippe ab eo adacta uates descendere in specum respondisse\nfertur de bello consulenti : Nihil ad te hoc Romane\nbellum pertinet, Euboeae coela obtinebis. coela\nautem uocant Euboicum sinum. ita Appius perplexa incertus\nsorte discessit.\nAdmonet nos aliquid ab obtrectatoribus nostris consultor\niste consulere. queruntur utique fide Christianorum sibi sacra\ninterdicta caerimoniasque sublatas et ob hoc ideo maxime,\nquod extis uaticiniisque cessantibus futurae clades, quia sciri\nnequeunt, non uitantur.\ncur ergo longe ante imperium Caesaris\nnatiuitatemque Christi, sicut ipsorum auctores adtestantur,\nabolita fuerat Pythici oraculi fides? abolita autem ideo, quia\ncontempta. porro autem quare contempta, nisi quia uel falsa\nuel uana uel dubia ? unde prudenter poeta praemonuit:\nInconsulti abeunt sedemque odere Sibyllae.\nEt ne forte parui id pendant, quod contemptu abolitum atque\n\n\n\n\n\n\n\n\n\nantiquatum fuit, hoc est aut numen aut sedem: Apollo ille\nPythius erat, -quem ferunt magno illo Pythone serpente interfecto,\ntotius uaticinationis auctore et principe, heredem et\nsedis et diuinationis et numinis exstitisse ibique eum reddere\nelegisse responsa, ubi orta cum auctore ipsa diuinatio uidebatur,\npraeterea quem per alias quoque terrarum partee spumantibus\nbuccis rabidoque discursu omnis furiatorum ructat\ninsania, ad quem plurimi terrarum reges quasi ad uiuam\nuocem consulti numinis cucurrerunt, cui saepissime ipsi quoque\nRomani opulentissima dona miserunt.\nat si Apollo iste Pythius\npaulatim discernente experientia contemptus relictus atque\nabolitus est, quid uiuum de mortua pecude, quid uerum de\namente muliercula sperari potest ? quid postremo,\nlnflauit cum pinguis ebur Tyrrhenus ad aras,\nexpositis opimae pecudis intestinis, non finget esuriens, si, ut\nipsi fatentur, uel obscura uel falsa dicendo ipse Apollo seducit ?\nquamobrem aequo animo ferant, etsi imitari interim nolunt,\nnos id ueritatis iudicio etiam prohibere, quod potuerunt maiores\neorum uel experiendo contemnere.\nInterea apud Dyrrachium multi Orientis reges ad Pompeium\ncum auxiliis conuenerunt. quo cum Caesar uenisset, Pompeium\nobsidione frustra cinxit, ipse terram quindecim m. p. fossa\npraestruens, cum illi maria paterent.\nPompeius castellum\nquoddam propinquum mari, quod Marcellinus tuebatur, euertit\npraesidiaque Caesaris, quae ibidem morabantur, occidit. Caesar\nTorquatum legionemque unam, ut expugnaret, adgressus est.\nhoc periculo sociorum Pompeius cognito omnes eo copias contraxit:\nin quem se ilico Caesar omissa obsidione conuertit.\nTorquatus autem e uestigio prorumpens auersum insecutus est.\nita Caesaris milites ancipiti perioulo territi ipso Caesare frustra\nobsistente fugerunt. Pompeius uero Caesaris quoque testimonio\nuictor persequentem reuocauit exercitum. quattuor milia\nmilitum Caesaris, centuriones uiginti et duo, equites Romani\nconplures in eo proelio caesi sunt.\nCaesar inde citato agmine\nper Epirum in Thessaliam perrexit; Pompeius cum maximis\ncopiis secutus bellumque commissum est.\nitaque instruitur\n\n\n\n\n\n\n\n\n\nutrimque acies. Pompeius octoginta et octo cohortes triplici\nordine locauit: fuerunt autem peditum quadraginta milia,\nequites in sinistro cornu sescenti, in dextro quingenti, praeterea\nreges multi, senatores equitesque Romani plurimi, absque\nleuium armaturarum magna copia.\nCaesar similiter octoginta\ncohortes triplici ordine disposuit , cui fuerunt minus quam\ntriginta milia peditum, equites mille.\nuidere ibi et gemere\nerat contractas Romanorum uires in campis Pharsalicis ad\noccisionem mutuam constitisse, quas si concordia rexisset, nulli\npopuli, nulli reges ferre potuissent.\nprima congressione\nequitatus Pompei pulsus sinistra latera nudauit. deinde cum\ndiu utrimque dubia sorte caederentur atque ex alia parte\nPompeius inter hortandum diceret parce ciuibus nec tamen\nfaceret, ex alia uero Caesar hoc faceret, quod urgeret dicens\nmiles, faciem feri, tandem uniuersus Pompei fugit exercitus,\ncastraque direpta.\nsunt. caesa sunt in eo proelio Pompeianorum\nquindecim milia, centuriones triginta et tres. hic\nexitus pugnae ad Palaeopharsalum fuit. Pompeius fugiens in\nostio Penei amnis onerariam nauem nanctus in Asiam transiit.\ninde per Cyprom in Aegyptum uenit ibique mox ut litus\nattigit, iussu Ptolemaei adulescentis in gratiam Caesaris\nuictoris occisus est. Pompei uxor filiique fugerunt; cetera\nPompeiana classis direpta est omnibus qui in ea erant\ncrudelissime trucidatis, ibique et Pompeius Bithynicus occisus\nest. Lentulus uero uir consularis apud Pelusium interfectus\nest.\nCaesar conpositis apud Thessaliam rebus Alemndriam\nuenit perlatoque ad se ac uiso Pompei capite anuloque fleuit;\ncumque se in regiam recepisset, eludebatur a tutoribus, quominus\npecuniam acciperet, templa sua astu spoliantibus, ut\net regios thesauros uacuos esse ostenderent et in inuidiam\nCaesaris populum concitarent.\npraeterea Achillas dux regius,\nimbutus semel Pompei sanguine, Caesaris quoque necem meditabatur.\nnam iussus exercitum dimittere, cui praeerat, uiginti\nmilium armatorum, non modo spreuit imperium, uerum et\naciem direxit.\nin ipso proelio regia classis forte subducta\niubetur incendi. ea flamma cum partem quoque urbis\n\n\n\n\n\n\n\n\n\n\n\n\n\ninuasisset, quadringenta milia librorum proximis forte aedibus\ncondita exussit, singulare profecto monumentum studii curaeque\nmaiorum, qui tot tantaque inlustrium ingeniorum opera congesserant.\nunde quamlibet hodieque in templis extent, quae\net nos uidimus, armaria librorum, quibus direptis exinanita\nea a nostris hominibus nostris temporibus memorent — quod\nquidem uerum est —, tamen honestius creditur alios libros\nfuisse quaesitos, qui pristinas studiorum curas aemularentur,\nquam aliam ullam tunc fuisse bibliothecam, quae extra\nquadringenta milia librorum fuisse ac per hoc euasisse\ncredatur.\nCaesar postea insulam, ubi Pharos est, cepit.\neo Achillas cum Gabinianis militibus uenit. ingens pugna\ncommissa est: magna ibi Caesarianorum militum multitudo\ncecidit, omnes etiam interfectores Pompei interfecti sunt.\nCaesar ui insistentium hostium pressus soapham escendit:\nqua mox pondere subsequentium grauata ac mersa, per ducentos\npassus ad nauem una manu eleuata, qua chartas tenebat,\n\n\n\n\n\n\n\n\n\nnando peruenit, mox nauali certamine pulsatus, magna felicitate\nclassem regiam ant depressit aut cepit.\nAlexandrinis\npetentibus regem reddidit monitum, ut magis amicitiam Romanam\nquam arma experiri studeret; qui tamen ilico ut liber\nfuit bellum intulit, sed continuo cum toto exercitu suo et\nipse deletus est. nam uiginti milia hominum in eo bello\ncaesa referuntur, duodecim milia cum septuaginta longis nanibus\ndedita, quingenti ex uictoribus cecidisse dicuntur.\nrex\nipse adulescens scapha exceptus ut fugeret, multis insilientibus\nmersus necatusque est; corpus eius ad litus deuolutum indicio\nloricae aureae cognitum fuit: qua Caesar Alexandriam praemissa\nAlexandrinos omnes ad deditionem desperatione conpulit\nregnumque Aegypti Cleopatrae dedit.\ninde Syriam peruagatus\nPharnacem in Ponto uicit. postea uero quam Romam uenit,\ndictator et consul creatus in Africam transiit et apud Thapsum\ncum Iuba et Scipione pugnauit maximamque ibi hominum\nmultitudinem interfecit. castra utriusque direpta sunt, sexaginta\nelephanti capti.\nCato sese apud Vticam occidit; Iuba\n\n\n\n\n\n\n\n\n\n\n\npercussori iugulum pretio dato praebuit, Petreius eodem se\ngladio perfodit; Scipio in nani, qua ad Hispaniam fugere\ncontendens uento coactus in Africam redierat, semet ipse\niugulauit.\nin eadem nani etiam T. Torquatus occisus est.\nCaesar Pompei Magni nepotes filiamque Pompeiam simulque\ncum his Faustum Sullam et Afranium et Petreium filiam\niussit occidi.\ninde quattuor triumphis Vrbem ingressus,\ndisposito recuperatae reipublicae statu continuo in Ğ�ispanias\ncontra Pompeios Pompei filios profectus, septimo decimo quam\negressus ab Vrbe fuerat die Saguntum peruenit statimque\naduersus Pompeios duos et Labienum atque Attium Varum\nmulta bella et uaria sorte gessit.\nultimum bellum apud\nMundam flumen gestum est, ubi tantis uiribus dimicatum\ntantaque caedes acta, ut Caesar quoque, ueteranis etiam suis\ncedere non erubescentibus, cum caedi cogique aciem suam\ncerneret, praeuenire morte futurum uicti dedecus cogitarit,\ncum subito uersus in fugam Pompeiorum cessit exercitus.\nequidem eo die hoc bellum actum est, quo Pompeius pater\nab Vrbe bellum gesturus aufugerat, quattuorque annis hoc\nbellum ciuile indesinenter toto Orbe tonuit. T. Labienus et\nAttius Varus in acie caesi sunt. Gnaeus Pompeius cum centesimo\nequite aufugit.\nfrater eius eane Pompeius contracta\nceleriter non parua Lusitanorum manu, cum Caesonio congressus\net uictus fugiensque interfectus est. Munda ciuitas cum immensa\nhominum caede Caesare oppugnante uix capta est.\nCaesar Romam rediit. ubi dum reipublicae statum contra\nexempla maiorum clementer ÃŽnstaurat, auctoribus Bruto et\nCassio, conscio etiam plurimo senatu, in curia uiginti et\ntribus uulneribus confossus interiit.\nin qua coniuratione fuisse\namplius sexaginta conscios ferunt. duo Bruti et C. Cassius\naliique socii strictis pugionibus in Capitolium secesserunt. diu\ndeliberatum est, utrum Capitolium cum auctoribus caedis oporteret\nincendi.\ncorpus eius raptum populus dolore instimulatus\nin foro fragmentis tribunalium ac subselliorum cremauit.\nPercensuit latitudinem regni sui Roma oladibus suis atque\nin suam conuersa caedem singulas quasque gentes ibidem, ubi\ndomuit, uindicauit. Asiae Europae atque Africae, non dico\ntribus mundi partibus sed totis trium partium angulis edidit\ngladiatores suos feriatisque inimicis spectaculum miserae\n\n\n\n\n\n\n\nultionis ingessit.\nnec tamen sufficit ipsas quoque cum auctoribus\ncausas fuisse consumptas; recidiua semina in eodem agro\ngerminant, magna continuo metentibus malorum incrementa\ncum magno sudore factura: uictor ciuilis belli a ciuibus Caesar\nocciditur, in caedem unius trahuntur agmina consciorum.\ncertum enim erat, quia Caesar indigne peremptus plures\nhabere posset ultores; plurimaque nobilitas una simul catena\nsceleris copulatur, ne forte tanta malorum materia non belli\nmagnitudine suppleatur sed uindictae breuitate tenuetur.\nMedeam illam fabulae ferunt dentes quondam occisi seuisse\nserpentis, e quibus quasi conpetens semini seges armati\nhomines terra emerserint seseque mox inuicem pugnando\nprostrauerint.\nequidem hoc poetarum commenta finxerunt;\nnostra. autem Roma Caesare occiso quanta de cineribus eius\nagmina armata parturiit! quanta bella in testimonium miserae\nfecunditatis nen legenda. pueris sed spectanda populis excitauit!\net tamen horum omnium malorum initium superbia est: inde\nexarserunt bella ciuilia, inde iterum pullularunt. non ergo\niniusta caedes est eorum, qui eam iniuste consectantur, si\nambitionis aemulatio per ipsos atque in ipsis et agitur et\npunitur, donec qui detrectauere collegium, discant ferre\n\n\n\n\n\n\n\ndominatam, summaque imperii totius ad unum redacta longe\naliud omnes homines uiuendi genus subeant, ut omnes humiliter\nplacere studeant, non insolenter offendere.\nsed ad tam\nsalubrem humilitatis doctrinam magistro opus est. itaque\nopportune conpositis rebus Augusti Caesaris natus est Dominus\nChristus, qui cum in forma Dei esset, formam serui humiliter\nadsumpsit, ut tunc demum aptior fieret humilitatis institutio,\nquando iam per totum mundum poena superbiae omnibus\nesset exemplo.\nAnno ab Vrbe condita DCCX interfecto Iulio Caesare Octauianus,\nqui testamento Iuli Caesaris auunculi et hereditatem\net nomen adsumpserat idemque, qui postea rerum potitus\nAugustus est dictus, simul ut Romam adulescens admodum\nuenit, indolem suam bellis ciuilibus uouit.\nnam, ut breuiter\ncoaceruationem malorum explicem, bella ciuilia quinque gessit :\nMutinense Philippense Perusinum Siculum Actiacum. e quibus\nduo, hoc est primum ac nouissimum, aduersus M. Antonium,\nsecundum aduersus Brutum et Cassium , tertium aduersus\nL. Antonium, quartum aduersus Sex. Pompeium, Cn.\nPompei filium, confecit.\nAntonius a senatu hostis pronuntiatus\n\n\n\n\n\n\n\nD. Brutum apud Mutinam obsidione concluserat. consules\nHirtius et Pansa et cum his Caesar ad liberandum Brutum\nexpugnandumque Antonium missi.\nPansa primo ueniens exceptus\ninsidiis, inter suorum clades ipse quoque pilo graruiter\nuulneratus ab eodem uulnere interpositis diebus est\nmortuus. Hirtius auxilium collegae ferens magnas Antonii\ncopias uasta strage deleuit. Caesar catenus castra custodiit.\nsecunda aduersus Antonium pugna magnae utrimque strages actae\nsunt. namque tunc ibi Hirtius consul occisus est, uictus fugit\nAntonius, Caesar uictoria potitus est, cui D. Brutus de coniuratione\noccisi Iuli Caesaris confessus preces paenitentiae\nfudit.\nDolabella Trebonium , unum ex interfectoribus Caesaris,\nZmyrnae interfecit. Dolabellam senatus hostem pronuntiauit.\nconsulum occisorum uterque exercitus Caesari paruit.\npostea D. Brutus in Gallia a Sequanis captus et occisus est.\nBasilus autem, aeque unus de percussoribus, manu seruorum\nsuorum necatus est.\nLepido satisagente Caesar Antoniam\nrecepit in gratiam atque ob fidem reconciliatae gratiae filiam\neius matrimonio sortitus est.\ninde cum ad Vrbem accessissent\nac rumor de futura proscriptione ortus esset, C. Thoranius\nuir praetorius nihil tale metuens incursu militum domi suae\ninterfectus est aliique conplures trucidati sunt.\nitaque, ne\n\n\n\n\n\n\n\n\n\nlatius atque effrenatius incircumscripta caedes ageretur, centum\ntriginta et duum senatorum nomina in tabula proposita sunt,\nprimum Lepidi praecepto et nomine, deinde Antonii, tertio\nCaesaris.\nibi Antonius Tullium Ciceronem inimicam suam,\nibi L. Caesarem auunculum suum et — quod exaggerando\nsceleri accessit — uiua matre proscripserat ; ibi Lepidus L.\nPaulum fratrem suum in eundem proscriptorum gregem coniecerat.\nadiecti sunt postea ad numerum prosoriptorum\ntriginta equites Romani. multae diu et uariae caedes\nactae, domus proscriptorum direptis omnibus dirutae sunt.\nat Dolabella in Syria multa cum Cassio bella gessit, a qao\nuictus ipse se interfecit Brutus et Cassius magnis exercitibus\nconparatis apud Athenas conuenerunt totamque Graeciam depopulati\nsunt. Rhodios Cassius terra marique oppugnatos ad\ndeditionem coegit, quibus praeter uitam nihil reliquit.\nigitur\nCaesar et Antonius eosdem in Macedoniam magnis bellorum\napparatibus persecuti, ad mortem conpulerunt; quamuis manifestissime\nilla tunc pugna non uirtute partis , Antoni, sed\nCaesaris felicitate confecta sit.\nCaesar enim tnnc aeger, cum\nse in castris capiendae quietis causa tenere statuisset, hortatu\n\n\n\n\n\n\n\net precibus medici sui, qui per somnium admonitum sese\nfatebatur, ut ea die castris Caesarem salutis ipsius causa\neduceret, in campum aegre inter copias egressus est ac mox\ncastra eius ab hostibus capta sunt. sed rursus Caesariani\nmilites Cassi castra ceperunt.\nquare ad desperationem adacti\nBrutus et Cassius immaturam sibi mortem ante belli terminum\nconsciuerunt. nam inuitatis percussoribus Cassius caput,\nBrutus latus praebuit.\nat Romae Fuluia, uxor Antoni,\nsocrus Caesaris, dominatum ut mulier agitabat, incertum in\nhac mutatione consularis regiique fastigii utrum deficientis\npotentiae ultima an incipientis prima numeranda, certe etiam\nin eos insolens, per quos ut insolesceret agebatur.\nnam et\nCaesarem reuersum apud Brundisium contumeliis factionibus\ninsidiisque petiit. a quo propulsata ad Antonium concessit\nin Graeciam.\nSex. Pompeius postquam se in proscriptorum\nnumerum relatum conperit, conuersus in latrocinia omnem\noram Italiae caedibus rapinisque uastauit. Sicilia praerepta\ncommeatibusque inpeditis Romam fame adfecit.\nmox cum eo\npacem triumuiri, ut non dicam tyranni, id est Lepidus Caesar\nAntoniusque fecerunt. sed continuo cum contra pactum Pompeius\nfugitiuos allegeret, ut hostis habitus est.\nMena libertus\n\n\n\n\n\n\n\nPompei cum sexaginta nauium classe ad Caesarem defecit\neidemque classi ipse iussu Caesaris praefuit. idemque continuo\ncum Statilio Tauro aduersus Menecraten Pompeianum ducem\nnauale bellum gessit.\ndeinde ipse Caesar aduersus eosdem\nPompeianos cruentissimum bellum nauale confecit; sed continuo\nuictricem classem paene uniuersam apud Scylaceum\nnaufragio amisit.\nVentidius Persas et Parthos in Syriam inrumpentes\ntribus bellis maximis fudit regemque eorum Pacorum\nin acie interfecit, ea scilicet die, qua Crassus a Parthis\nfuerat ocoisus. Antonius, uix uno castello expugnato, pacem\ncum Antiocho fecit, ut ipse tantam rem consummasse uideretur.\nVentidium Syriae praefeoit iussitque ut Antigono bellum inferret,\nqui Iudaeos tum forte debellauerat captisque Hierosolymis\ntemplum spoliauerat regnumque Herodi dederat: quem\ncontinuo uictum in deditionem recepit.\nMena libertus cum\nsex nauibus ad Pompeium rediit, a quo clementer receptus\nCaesaris classem incendit, quamuis nuper Caesar alteram\nsecundo naufragio perdidisset. idemque Mena postea ab Agrippa\nnauali proelio circumuentus cum sex triremibus ad Caesarem\ntransiit. sed hunc Caesar tertio transfugam, indulta tantum\nuita, segnem reliquit.\ndeinde Agrippa inter Mylas et Liparas\n\n\n\n\n\n\n\n\n\naduersus Democham et Pompeium nauale proelium gessit\nac uicit ibique tunc naues triginta aut demersit aut\ncepit reliquis laceratis. Pompeius Messanam confugit.\nCaesar interea Tauromenium traiecerat: quem repentino impetn\nPompeius adflixit: unde multis demersis nauibus suis ac magna.\nmultitudine suorum militum perdita, in Italiam Caesar aufugit;\nnec interueniente mora in Siciliam rediit;\nibique Lepidum\nex Africa aduentantem obuium habuit, summas sibi partes\nterrore minis ac superbia uindicantem.\npost dies pauoos Agrippa\niussu Caesaris a litore cum acie instructa prospectantis atrocissimo\nnauali proelio aduersus Pompeium conflixit et uicit.\nnam centum sexaginta et tres naues aut demersit aut cepit.\\'\nPompeius cum decem et septem nauibus uix elapsus euasit.\nLepidus magna uiginti legionum insolentia tumens cum Messanam\nmilitibus permissam diripuisset, ipsum Caesarem ad\nse uenientem semel atque iterum spreuit ac potius telis adpeti\niussit.\nquae ille collecta in laeeuum bracchium lacerna repellendo\nuitauit; mox inmisso equo ad suos reuersus, instructo\nexercitu aduersus Lepidum ueniens, plurimas legiones Lepidi\n\n\n\n\n\n\n\npaucis interfectis transire in suam partem conpulit.\nLepidus\ntandem intellegens, quo uanitas sua tenderet, deposito paludamento\nassumptaque ueste pulla, supplex Caesari factus\nuitam et bona impetrauit, perpetuo quidem amendatus exilio.\nTaurus, Caesaris praefectus, totam paene Siciliam ferro pertemptatam\nconterritamque in fidem recepit.\nquadraginta et\nquattuor legiones sub unius tunc imperio Caesaris erant;\nmilites, multitudine ferociores, quosdam pro accipiendis agris\ntumultus excitauerunt; sed Caesar, animo ingens, uiginti\nmilia militum exauctorauit, triginta milia seruorum dominis\nrestituit, sex milia, quorum domini non exstabant, in crucem\negit.\nouans Vrbem ingressus ut in perpetuum tribunioiae\npotestatis esset, a senatu decretum est. his diebus trans\nTiberim e taberna meritoria fons olei terra exundauit ac per\ntotum diem largissimo riuo fluxit.\nAntonius uero postquam Araxim transmisit, omnibus\nundique malis circumuentus, uix tandem Antiochiam cum\npaucis rediit. nam cum multitudine equitum et sagittarum\n\n\n\n\n\n\n\n\n\nab omnibus proeliis, quae plura temptauit, uictus semper\neffugerit tum praeterea incertis et ignotis regionis locis impeditus\ngrauissima fame ad nefandos cibos coactus est; plurimi\nmilitum sese hostibus dediderunt.\ninde in Graeciam transiit\niussitque Pompeium, qui uictus a Caesare exercitum bellumque\nreparabat, cum paucis ad se uenire. Pompeius fugiens a\nTitio et Furnio Antonianis ducibus saepe terrestri naualique\nbello uictus et captus ac post paululum interfectus est.\nCaesar\nIllyricum Pannoniam partemque Italiae bellis subegit ac\ndomuit; Antonius Artabanen Armeniae- regem proditione et\ndolo cepit: quem argentea catena uiactum ad confessionem\nthesaurorum regiorum. coegit, expugnatoque oppido, in quo\nconditos esse prodiderat, magnam uim auri argentique abstulit.\nqua elatus pecunia denuntiari bellum Caesari atque Octauiae,\nsorori Caesaris , uxori suae, repudium indici iussit et Cleopatram\nsibi ex Alexandria occurrere imperauit.\nipse Actium\nubi classem constituerat profectus, cum prope tertiam partem\nremigum fame absumptam offendisset, nihil motus remi, inquit,\nmodo salui sint; nam remiges non deerunt,\nquoad Graecia homines habuerit.\nCaesar ducentis\n\n\n\n\n\n\n\ntriginta rostratis nauibus a Brundisio. in Epirum profectus est.\nAgrippa nero praemissus a Caesare, multas onerarias naues\nfrumento atque armis graues ab Aegypto Syria Asiaque ad\nsubsidium Antonio uenientes cepit peragratoque Peloponnensium\nsinu Mothonam urbem ualidissimo Antoniano praesidio munitam\nexpugnauit.\ninde Corcyram cepit; fugientes nauali\nproelio persecutus profligauit multisque rebus cruentissime\ngestis ad Caesarem uenit. Antonius defectu et fame militum\nsuorum permotus bellum maturare instituit ac repente instructis\ncopiis ad Caesaris castra processit et uictus est.\ntertio poet pugnam die Antonius castra ad Actium transtulit,\nnauali proelio decernere paratus. ducentae triginta rostratae\nfuere Caesaris naues et triginta sine rostris, triremes uelocitate\nLiburnicis pares et octo legiones classi superpositae, absque\ncohortibus quinque praetoriis.\nclassis Antonii centum septuaginta\nnauium fuit, quantum numero cedens tantum magnitudine\npraecellens, nam decem pedum altitudine a mari\naberant. famosum et magnum hoc bellum apud Aotium fuit.\nab hora quinta usque in horam septimam incerta uincendi spe\ngrauissimae utrimque caedes aotae; reliquum diei cum subsequente\nnocte in uictoriam Caesaris declinauit.\nprior regina Cleopatra\ncum LX uelocissimis nauibus fugit; Antonius quoque detracto\ninsigni praetoriae nauis fugientem secutus uxorem est.\ninlucescente iam die uictoriam Caesar consummauit.\nex uictis\nduodecim milia cecidisse referuntur, sex milia uulnerata sunt,\n\n\n\n\n\ne quibus mille inter curandum defecerunt.\nAntonius et Cleopatra\ncommunes liberos carn parte regiae gazae ad Rubrum\nmare praemittendos consuerunt; ipsi praesidiis circa duo\nAegypti cornua, Pelusium Parethoniumque, dispositis classem\net copias instaurando bello parauerunt.\nCaesar sexto imperator\nappellatus et quartum ipse cum M. Licinio Crasso consul\nBrundisium uenit; ibi orbis terrarum praesidia diuisis legionibus\nconposuit; inde in Syriam profectus, mox Pelusium\nadiit, ubi ab Antonianis praesidiis ultro susceptus est.\ninterea\nCornelius Gallus praemissus a Caesare quattuor legiones, quas\nAntonius apud Cyrenas praesidii loco constituerat, suscepit in\nfidem atque inde Parethonium, primam Aegypti a Libyae\nparte ciuitatem, uicto cepit Antonio -ipsumque continuo apud\nPharum uicit.\nnonna equestre aduersus Caesarem bellum\niniit; in eo quoque miserabiliter uictus aufugit. kalendis\nSextilibus prima luce Antonius cum ad instruendam classem\nin portum descenderet, subito uniuersae naues ad Caesarem\ntransierunt; cumque unico praesidio spoliatus esset, trepidus\n\n\n\n\n\n\n\nse cum paucis recepit in regiam.\ndeinde inminente Caesare\nturbataque ciuitate idem Antonius sese ferro transuerberauit\nac semianimis ad Cleopatram in monumentum, in quod se\nilla mori certa condiderat, perlatus est.\nCleopatra postquam\nse ad triumphum seruari intellexit, uoluntariam mortem petens,\nserpentis, ut putatur, morsu in sinistro tacta bracehio exanimis\ninuenta est, frustra Caesare etiam Psyllos admouente. qui\nuenena serpentum e uulneribus hominum haustu reuocare atque\nexsugere solent.\nCaesar Alexandria, urbe omnium longe opulentissima\net maxima, uictor potitus est. nam et Roma in\ntantum opibus eius aucta est, ut propter abundantiam pecuniarum\nduplicia quam usque ad id fuerant possessionum\naliarumque rerum uenalium pretia statuerentur.\noccisi sunt\niussu Caesaris maior Antonii filius et P. Canidius, infestissimus\nquidem semper Caesari sed et Antonio infidus, et Cassius\nPalmensis, ultima uiolati patris Caesaris uictima, et Q. Ouinius\nob eam maxime notam, quod obscenissime lanificio textrinoque\nreginae senator populi Romani praeesse non erubuerat.\ndehinc\nCaesar pedestribus copiis in Syriam uenit, deinde in Asiam\nad hiberna concessit ac post per Graeciam Brundisium peruectus\nest.\nAnno ab Vrbe condita DCCXXV ipso imperatore Caesare\nAugusto quinquies et L. Apuleio consulibus Caesar uictor ab\nOriente rediens, VIII idus Ianuarias Vrbem triplici triumpho\ningressus est ac tunc primum ipse Iani portas sopitis finitisque\nomnibus bellis ciuilibus clausit.\nhoc die primum\nAugustus consalutatus est; quod nomen, cunctis antea [inuiolatum]\net usque ad nunc ceteris inausum dominis, tantum\nOrbis licite usurpatum apicem declarat imperii, atque ex\neodem die summa rerum ac potestatum penes unum esse\ncoepit et mansit, quod Graeci monarchiam uocant.\nPorro autem hunc esse eundem diem, hoc est VIII idus\nIanuarias, quo nos Epiphania, hoc est apparitionem siue manifestationem\nDominici sacramenti, obseruamus, nemo credentium\nsiue etiam fidei contradicentium nescit.\nde quo nostrae istius\n\n\n\n\n\n\n\n\n\nfidelissimae obseruationis sacramento uberius nunc dicere nec\nratio nec locus flagitat; ut et quaerentibus reseruasse et\nneglegentibus non ingessisse uideamur. hoc autem fideliter\ncommemorasse ideo par fuit, ut per omnia uenturi Christi\ngratia praeparatum Caesaris imperium conprobetur.\nNam cum primum, C. Caesare auunculo suo interfeoto,\nex Apollonia rediens Vrbem ingrederetur, hora circiter tertia\nrepente liquido ac puro sereno circulus ad speciem caelestis\narcus orbem solis ambiit, quasi eum unum ac potissimum\nin hoc mundo solumque clarissimum in orbe monstraret, cuius\ntempore uenturus esset, qui ipsum solem solus mundumque\ntotum et fecisset at regeret.\nDeinde cum secundo, in Sicilia receptis a Pompeio et Lepido\nlegionibus, xxx milia seruorum dominis restituisset et quadraginta\net quattuor legiones solus imperio suo ad tutamen\norbis terrarum distribuisset ouansque Vrbem ingressus omnia\nsuperiora populi Romani debita donanda, litterarum etiam\nmonumentis abolitis, censuisset: in diebus ipsis fons olei largissimus,\nsicut superius expressi, de taberna meritoria per\n\n\n\n\n\n\n\n\n\n\n\ntotum diem fluxit quo signo quid euidentius quam in diebus\nCaesaris toto Orbe regnantis futura Christi natiuitas declarata\nest? Christus enim lingua gentis eius, in qua et ex qua natus\nest, unctus interpretatur.\nitaque cam eo tempore, quo Caesari\nperpetua tribunicia potestas decreta est, Romae fons olei per\ntotum diem fluxit: sub principatu Caesaris Romanoque imperio\nper totam diem, hoc est per omne Romani tempus imperii,\nChristum et ex eo Christianos, id est unctum. atque ex eo\nunctos, de meritoria taberna, hoc est de hospita largaque Ecclesia,\naffiuenter atque incessabiliter processuros restituendosque\nper Caesarem omnes seruos, qui tamen cognoscerent dominum\nsuum, ceterosque, qui sine domino inuenirentur, morti supplicioque\ndedendos, remittendaque sub Caesare debita peccatorum\nin ea urbe, in qua spontaneum. fluxisset oleum, euidentissima\nhis, qui Prophetarum uoces non audiebant, signa in caelo et\nin terra prodigia prodiderunt.\nTertio autem, cum Vrbem triumpbans quintum consul ngressus\nest, eo scilicet die, quem supra nominauimus, cum et\nIanum post ducentos annos primum ipse clausit et clarissimum\nillud Augusti nomen adsumpsit, quid fidelius ac uerius credi\n\n\n\n\n\n\n\naut cognosci potest, concurrentibus ad tantam manifestationem.\npace nomine die, quam hunc occulto quidem gestorum ordine\nad obsequium praeparationis eius praedestinatum fuisse, qui\neo die, quo ille manifestandus mundo post paululum erat, et\npacis signum praetulit at potestatis nomen adsumpsit ?\n\n\nQuid autem in quarto reditu, cum finito Cantabrico bello.\npacatisque omnibus gentibus Caesar Vrbem repetiit, ad contestationem\nfidei, quam expromimus, actum sit, ipso melius\nordine proferetur.\nAnno ab Vrbe condita DCCXXVI imperatore Augusto Caesare\nsexies et bis M. Agrippa consulibus Caesar parum in Hispania.\nper ducentos annos actum intellegens, si Cantabros atque\nAstures, duas fortissimas Hispaniae gentes, suis uti legibus\nsineret, aperuit Iani portas atque in Hispanias ipse cum exercitu\nprofectus est.\nCantabri et Astures Gallaeciae prouinciae\nportio sunt, qua extentum Pyrenaei iugum haud procul\nsecundo Oceano sub septentrione deducitur.\nhi non solum\npropriam libertatem tueri parati uerum etiam finitimorum\n\n\n\n\n\n\n\n\n\npraeripere ausi, Vaccaeos et Turmogos et Autrigonas adsiduis\neruptionibus populabantur. igitur Caesar apud Segisamam\ncastra posuit, tribus agminibus totam paene amplexus Cantabriam.\ndiu fatigato frustra atque in periculum saepe deducto\nexercitu, tandem ab Aquitanico sinu per Oceanum incautis\nhostibus admoneri classem atque exponi copias iubet.\ntunc\ndemum Cantabri sub moenibus Atticae maximo congressi bello\net uicti in Vinnium montem natura tutissimum confugerunt,\nubi obsidionis fame ad extremum paene consumpti sunt. Racilium\ndeinde oppidum magna ui ac diu repugnans, postremo\ncaptum ac dirutum est.\npraeterea ulteriores Gallaeciae partes,\nquae montibus siluisque consitae Oceano terminantur, Antistius\net Firmius legati magnis grauibusque bellis perdomuerunt.\nnam et Medullium montem Minio flumini inminentem, in quo\nse magna multitudo hominum tuebatur, per quindecim milia\npassuum fossa circumsaeptum obsidione cinxerunt.\nitaque ubi\nse gens hominum trux natura et ferox neque tolerandae obsidioni\nsufficientem neque suscipiendo bello parem intellegit,\nad uoluntariam mortem seruitutis timore concurrit. nam se\n\n\n\n\n\n\n\npaene omnes certatim igne ferro ac ueneno necauerunt.\nAstures\nuero positis castris apud Asturam flumen Romanos, nisi proditi\npraeuentique essent, magnis consiliis uiribusque oppressissent.\ntres legatos cum legionibus suis in tria castra diuisos\ntribus aeque agminibus obruere repente moliti, suorum proditione\ndetecti sunt.\nhos postea Carisius bello exceptos non\nparua etiam Romanorum clade superauit. pars eorum proelio\nelapsa Lanciam confugit. cumque milites circumdatam urbem\nincendio adoriri pararent, dux Carisius et a suis cessationem\nimpetrauit incendii et a barbaris uoluntatem deditionis exegit.\nstudiose enim nitebatur integram atque incolumem ciuitatem\nuictoriae suae testem relinquere.\nCantabricae uictoriae hunc\nhonorem Caesar detulit, ut tunc quoque belli portas claustro\ncohiberi iuberet. ita tunc secundo per Caesarem, quarto post\nVrbem conditam clausus est Ianus.\nPost hoc Claudius Drusus, priuignus Caesaris, Galliam\nRaetiamque sortitus maximas fortissimasque gentes Germaniae\narmis subegit.\nnam tunc, neluti ad constitutum pacis diem\nfestinarent, ita omnes ad experientiam belli decisionemue\nfoederis undatim gentes commouebantur aut suscepturae\n\n\n\n\n\n\n\ncondiciones pacis, si uincerentur, aut usurae quieta libertate,\nsi uincerent.\nNorici Illyrii Pannonii Dalmatas Moesi Thraces\net Daci Sarmatae plurimique et maximi Germaniae populi per\ndiuersos duces uel superati uel repressi uel etiam obiectu\nmaximorum fluminum, Rheni Danuuiique, seclusi sunt.\nDrusus\nin Germania primum Vsipetes, deinde Tencteros et Cattos\nperdomuit. Marcomannos paene ad internecionem cecidit.\npostea fortissimas nationes et quibus natura uires, consuetudo\nexperientiam uirium dabat, Cheruscos Suebos et Sygambros\npariter uno bello sed etiam suis aspero superauit.\nquorum ex\neo considerari uirtus ac feritas potest, quod mulieres quoque\neorum, siquando praeuentu Romanorum inter plaustra sua\nconcludebantur, deficientibus telis uel qualibet re, qua uelut\ntelo uti furor possit, paruos filios conlisos humi in hostium\nora iaciebant, in singulis filiorum necibus bis parricidae.\nTnnc etiam in Africa. Musolanos et Gaetulos latins uagantes\nCOSSUS dux Caesaris artatis finibus cohercuit atque a Romanis\nlimitibus abstinere metu conpulit.\nInterea Caesarem apnd Tarraconem citerioris Hispaniae\nurbem legati Indorum et Scytharum toto Orbe transmisso\ntandem ibi inuenerunt, ultra quod iam quaerere non possent,\nrefuderuntque in Caesarem Alexandri Magni gloriam:\nquem\ncient Hispanorum Gallorumque legatio in medio Oriente apud\nBabylonam contemplatione pacis adiit, ita hunc apud Hispaniam\nin Occidentis ultimo supplex cum gentilicio munere eous Indus\net Scytha boreus orauit.\nCantabrico bello per quinque annos\nacto totaque Hispania in aeternam pacem cum quadam respiratione\nlassitudinis reclinata ac reposita, Caesar Romam\nrediit.\nQuibus etiam diebus multa per se multaque per duces et\nlegatos bella gessit. nam inter ceteros et Piso aduersum\\'\nVindelicos missus est; quibus subactis uictor ad Caesarem\nLugdunum uenit.\nPannonios nouo motu intumescentes Tiberius\npriuignus Caesaris cruentissima caede deleuit.\nidemque continuo\nGermanos bello arripuit, e quibus quadraginta milia\ncaptiuorum uictor abduxit.\nquod reuera bellum maximum et\nformidulosissimum quindecim legionibus per triennium gestum\nest, nec fere ullum maius bellum, sicut Suetonius adtestatur,\npost Punicum fuit.\nSub eodem uero tempore Quintilius Varus cum tribus\nlegionibus a Germanis rebellantibus, mira superbia atque\nauaritia in subiectos agens , funditus deletus eat.\nquam\nreipublicae cladem Caesar Augustus adeo grauiter tulit, ut\nsaepe per uim doloris caput parieti conlidens clamaret Quintili\nVare, redde legiones.\nBosporanos uero Agrippa superauit et signis Romanis, quae\nilli quondam sub Mithridate sustulerant, bello recuperatis\nuictos ad deditionem coegit.\nParthi, quasi toto terrarum orbe uel domito uel pacato\nomnium oculis signarentur atque in se solos omnis uigor Romani\nimperii uertendus esset, quippe quos pristina ulciscendae\nCrassianae caedis conscientia mordebat, ultro signa, quae\nCrasso interfecto abstulerant, ad Caesarem remiserunt regiisque\nobsidibus traditis firmum foedus fideli supplicatione meruerunt.\nItaque anno ab Vrbe condita DCCLII Caesar Augustus\nab oriente in occidentem, a septentrione in meridiem ac\n\n\n\n\n\n\n\n\n\nper totum Oceani circulum cunctis gentibus una pace conpositis,\nIani portas tertio ipse tunc clausit.\nquas ex eo per duodeoim\nfere annos quietissimo semper obseratas otio ipsa etiam robigo\nsignauit, nec prius umquam nisi sub extrema senectute Augusti\npulsatae Atheniensium seditione et Dacorum commotione patuerunt.\nclausis igitur Iani portis rempublicam, quam bello\nquaesiuerat, pace enutrire atque amplificare studens leges\nplurimas statuit, per quas humanum genus libera reuerentia\ndisciplinae morem gereret.\ndomini appellationem ut homo\ndeclinauit. nam cum eodem spectante ludos pronuntiatum\nesset in mimo o dominum aequum et bonum uniuersique,\nquasi de ipso dictum esset, exultantes adprobauissent, et\nstatim quidem manu uultuque indecoras adulationes repressit\net insequenti die grauissimo corripuit edicto dominumque se\n\n\n\n\n\n\n\n\n\nposthac appellari ne a liberis quidem aut nepotibus suis uel\nserio uel ioco passus est.\nIgitur eo tempore, id est eo anno quo firmissimam nerissimamque\npacem ordinatione Dei Caesar conposuit, natus est\nChristus, cuius aduentui pax ista famulata est, in cuius ortu\naudientibus hominibus exultantes angeli cecinerunt. Gloria\nin excelsis Deo, et in terra pax hominibus bonae\nuoluntatis. eodemque tempore hic, ad quem rerum omnium\nsumma concesserat, dominum se hominum appellari non passus\nest, immo non ausus, quo uerus dominus totius generis humani\ninter homines natus est.\neodem quoque anno tunc primum\nidem Caesar, quem his tantis mysteriis praedestinauerat Deus,\ncensum agi singularum ubique prouinciarum et censeri omnes\nhomines iussit, quando et Deus homo uideri et esse dignatus\nest. tunc igitur natus est Christus, Romano censui statim\nadscriptus at natus est.\nhaec est prima illa clarissimaque\nprofessio, quae Caesarem omnium principem Romanosque rerum\n\n\n\n\n\n\n\n\n\ndominos singillatim cunctorum hominum edita adscriptione\nsignauit, in qua se et ipse, qui cunctos homines fecit, inueniri\nhominem adscribique inter homines uoluit; quod penitus numquam\nab Orbe condito atque ab exordio generis humani in\nhunc modum ne Babylonio quidem uel Macedonico, ut non\ndicam minori cuiquam regno concessum fuit.\nnec dubium,\nquin omnium cognitioni fidei inspectionique pateat, quia Dominus\nnoster Iesus Christus hanc urbem nutu suo auctam\ndefensamque in hunc rerum apicem prouexerit, cuius potissime\nuoluit esse cum uenit, dicendus utique cinis Romanus census\nprofessione Romani.\nQuamobrem quia ad id temporis peruentum est, quo et\nDominus Christus hunc mundum primum aduentu suo inlustrauit\nregnumque Caesari tranquillissimum dedit, hunc\nquoque sextum libellum hec fine concluserim:\nut germinantia\ntempora Christiana magisque inter reprimentum\nmanus crescentia et quae adhuc in prouectu posita horum\nipsorum, quibus haec respondere cogimur, insectatione mordentur,\nseptimo libello, si tamen adiuuante Domino suffecero,\nconprehendam,\nut, quoniam ab initio et peccare homines et\npuniri propter peccata non tacui, nunc quoque, quae\n\n\n\n\n\npersecutiones Christianorum actae sint et quae ultiones secutae\nsint, absque eo quod omnes ad peccandum generaliter proni\nsunt atque ideo singillatim corripiuntur, expediam,\nSufficientia ut arbitror doeumenta collecta sunt, quibus\nabsque ullo arcano, quod paucorum fidelium est, probari de\nmedio queat, unum illum et uerum Deum, quem Christiana\nfides praedicat, et condidisse mundum creaturamque eius, cum\nuoluit, et disposuisse per multa, cum per multa ignoraretur,\net confirmasse ad unum, cum per unicum declaratus est,\nsimulque potentiam patientiamque eius multimodis argumentis\neluxisse.\nin quo quidem angustas deiectasque mentes offendi\npaulisper intellego, quod tantae potentiae patientia tanta\nmiscetur. si enim potens erat, inquiunt, creare mundum,\ncomponere pacem mundi, insinuare mundo cultum ac notitiam\nsui, quid opus fuit tanta uel, ut ipsi sentiunt, tam perniciosa\npatientia, ut in ultimo erroribus cladibus laboribusque\nhominum fieret, quod a principio uirtute eius, quem praedicas,\nDei sic potius coepisse potuisset?\nquibus quidem neraciter\nrespondere possem, ad hoc ab initio creatum et institutum\nhumanum genus, ut sub religione cum pace sine labore uiuens\nfracta oboedientiae aeternitatem promereretur, sed abusum\n\n\n\n\n\nbonitate creatoris libertatem indulgentia in contumaciam\nuertisse licentiam atque ex contemptu in obliuionem defluxisse,\niustamque nunc esse patientiam Dei et iustam in utramque\npartem, ut nec contemptus disperdat in totum cui misereri\nuelit et affici laboribus dum uelit sinat contemptus potens;\ndeinde subsequens esse, iuste semper adhibere quamuis ignoranti\ngubernationem, cui aliquando pie restituturus sit paenitenti\nantiquae gratiae facultatem.\nsed haec quoniam, etsi\nuerissime fortissimeque dicuntur, fidelem tamen atque oboedientem\nrequirunt, mihi autem, uidero an aliquando credituris,\ncerte nunc cum incredulis actio est, promptius ea proferam,\nquae ipsi etsi probare noluerint, inprobare non possint.\nitaque,\nquantum ad conscientiam humanarum mentium pertinet,\nutrique sub reuerentia religionis et confessione cultuque\nsupernae potentiae uiuimus, distante dumtaxat fide; quia\nnostrum est, fateri ex uno at per unum Deum constare omnia,\nillorum, tam multos deos putare quam multa sunt.\nsi potentiae\nDei, inquiunt, quem praedicatis, fuit, at Romanum\nimperium tam amplum ac tam sublime fieret, cur igitur\n\n\n\n\n\npatientia eiusdem obfuit, ut ante non fieret? quibus sub\neodem uerbo respondebitur: si potentiae deorum, quos praedicatis,\nfuit, ut Romanum imperium tam amplum ac tam sublime\nfieret, cur igitur patientia eorundem obfuit, ut ante non fieret ?\nan ipsi dii nondum erant? an adhuc Roma ipsa non erat?\n\nan illi non colebantur ? an haec necdum idonea imperio uidebatur?\nsi nondum erant dii, cessat intentio; in quid enim\niam ibi eorum discutio moram, ubi ne ipsam quidem inuenio\nnaturam? si autem erant dii, aut potentia eorum, ut ipsi\nindicant, aut patientia in culpa est: uel patientia, si fuit,\nuel potentia, si defuit.\naut, si magis suadibile uidetur fuisse\ntunc quidem deos, qui prouehere potuissent, sed nondum\nexstitisse Romanos, qui prouehi iure possent, nos auctorem\nrerum potentiam, non artificem scientiam quaerimus. de diis\nquippe, ut putant, magnis, non de fabris uilissimis quaestio\nest, quibus nisi materia accedat, ars cessat.\nsi enim praescisse\nillis ac uoluisse praesto semper fuit, immo etiam subiacente\npraescientia, quia apud omnipotentiam de operibus dumtaxat\nsuis hoc est praescire quod uelle: quodcumque illud praesciebatur,\ncui uoluntas adstipularetur, non exspectari oportuit sed\ncreari; maxime cum et Iouem illum suum aceruos formicarum\n\n\n\n\n\n\n\n\n\n\n\nin populos hominum ludo uertere solitum ferant.\nporro autem\nde cura caerimoniarum nec recensendum arbitror, quoniam\ninter sacra continua incessabilibus cladibus nullus finis ac\nnulla requies fuit, nisi cum saluator Mundi Christus inluxit:\ncuius aduentui praedestinatam fuisse imperii Romani pacem,\netsi iam sufficienter ostendisse me arbitror, tamen paucis\nadhuc supplere conabor.\nPrincipio secandi libelli cum tempora Romanae conditionis\nstili tenore perstringerem, multa conuenienter inter Babylonam\nurbem Assyriorum tunc principem gentium et Romam aeque\nnunc gentibus dominantem conpacta conscripsi:\nfuisse illud\nprimum, hoc ultimum imperium; illud paulatim cedens, at\nistud sensim conualescens; defluxisse illi sub uno tempore\nnouissimum regem, cum isti primum fuisse; illam deinde\ntunc inuadente Cyro captam uelut in mortem concidisse, cum\nistam fiducialiter adsurgentem post expulsos reges liberis uti\ncoepisse consiliis;\npraecipue cum, uindicante libertatem suam\nRoma, tunc quoque Iudaeorum populus, qui apud Babylonam\nsub regibus seruiebat, in sanctam Hierusalem recepta libertate\n\n\n\n\n\nredierit templumque Domini, sicut a, prophetis praedictum\nfuerat, reformarit.\npraeterea intercessisse dixeram inter Babylonium\nregnum, quod ab oriente fuerat, et Romanum, quod\nab occidente consurgens hereditati orientis enutriebatur, Macedonicum\nAfricanumque regnum, hoc est quasi a meridie ac\nseptentrione breuibus uicibus partes tutoris curatorisque tenuisse.\norientis et occidentis regnum Babylonium et Romanum\niure uocitari, neminem umquam dubitasse scio; Macedonicum\nregnum sub septentrione cum ipsa caeli plaga tum Alexandri\nMagni arae positae usque ad nunc sub Riphaeis montibus\ndocent;\nCarthaginem uero uniuersae praecelluisse Africae et\nnon solum in Siciliam Sardiniam ceterasque adiacentes insulas\nsed etiam in Hispaniam regni terminos tetendisse, historiarum\nsimul monumenta urbiumque declarant.\ndictum est etiam,\nuastatae per Medos Babyloniae et inruptae per Gothos Romae\npares admodum annorum numeros cucurrisse.\nNunc autem his illud adicio, quo magis clareat unum esse\narbitrum saeculorum regnorum locorumque omnium Deum.\nregnum Carthaginiense a conditione usque ad euersionem\neius, paulo amplius quam septingentis annis stetit, aeque\n\n\n\n\n\n\n\n\n\nregnum Macedonicum a Carano usque ad Persen paulo minus\nquam septingentis; utrumque tamen septenarius ille numerus,\nquo iudicantur omnia, terminauit.\nRoma ipsa etiam, quamnis ad\naduentum Domini Iesu Christi perfecto proueheretur imperio,\ntamen paululum et ipsa in occursu numeri huius offendit.\nnam septingentesimo conditionis suae anno quattuordecim uicos\neius incertum unde consurgens flamma consumpsit, nec umquam,\nut ait Liuius, maiore incendio uastata est; adeo, ut\npost aliquot annos Caesar Augustus ad reparationem eorum,\nquae tunc exusta erant, magnam uim pecuniae ex aerario\npublico largitus sit.\npoteram quoque ostendere eundem\nduplicatum numerum mansisse Babyloniae, quae post mille\nquadringentos et quod excurrit annos ultime a Cyro rege\ncapta est, nisi praesentium contemplatione reuocarer.\nillud\nsane libenter adicio, quia primi illius regum omnium Nini\n— quamuis et pater eius Belus obscure primus regnasse\nreferatur — illius ergo Nini anno, postquam regnare coeperat,\nquadragensimo tertio natus est sanctus ille Abraham, cui dictae\nsunt repromissiones, ex cuius semine promissus est Christus;\ndeinde nunc primi istius imperatorum omnium Augusti\n\n\n\n\n\n\n\nCaesaris — quamuis et pater eius Caesar metator imperii potius\nquam imperator exstiterit — istius ergo Caesaris, posteaquam\nimperare coepit, emenso propemodum anno quadragensimo\nsecundo natus est Christus, qui Abrahae sub Nino primo rege\nfuerat repromissus.\nnatus est autem VIII kalendas Ianuarias,\ncum primum incrementa omnia anni uenientis incipiunt. ita\nfactum est, ut, cum Abraham quadragensimo tertio anno natus\nsit, sub fine quadragensimi secundi natiuitas Christi conueniret,\nut iam non ipse in parte tertii anni sed in ipso potius tertius\nannus oreretur.\nqui annus quantis, quam nonis quamque\ninusitatis bonis abundauerit, satis etiam me non proferente\ncompertum haberi arbitror: toto terrarum orbe una. pax omnium\nnon cessatione sed abolitione bellorum, clausae Iani geminae\nportae extirpatis bellorum radicibus non repressis census ille\nprimus et maximus, cum in hoc unum Caesaris nomen uniuersa\nmagnarum gentium creatura iurauit simulque per communionem\ncensus unius societatis effecta est.\nIgitur anno ab Vrbe condita DCCLII natus est Christus\n\n\n\n\n\n\n\n\n\n\nsalutarem mundo adferens fidem, uere petra medio rerum\nposita, ubi comminueretur qui offenderet, qui crederet saluaretur;\nuere ignis ardens, quem qui sequitur inluminatur, qui\ntemptat exuritur;\nipse est Christus, Christianorum caput,\nsaluator bonorum, malorum punitor, iudex omnium, qui formam\nsubsecuturis uerbo et opere statuens, quo magis doceret\npatientes in persecutionibus, quas pro uita aeterna exciperent,\nesse oportere, mox ut uirginis partu editus mundo apparuit,\nde passionibus suis coepit. namque eum rex Iudaeae Herodes\nsimul ut natum conperit, necare decreuit plurimosque tunc\nparuulos, dum unum insectatur, occidit.\nhinc malignis inprobe\nincurrentibus digna punitio est; hinc, in quantum tranquille\nagitur mundus, credentium gratia, in quantum perniciose\ninquietatur, blasphemantium poena est, securis per omnia\nfidelibus Christianis, quibus aut aeternae uitae requies in tuto\naut etiam huius in lucro est. quod promptius cum per ordinem\nreferam, ipsis rebus ostendam.\npostquam redemptor mundi,\nDominus Iesus Christus, uenit in terras et Caesaris censu\nciuis Romanus adscriptus est, dum per duodecim, ut dixi,\nannos clausae belli portae beatissima pacis tranquillitate\ncohibentur, Gaium nepotem suum Caesar Augustus ad ordinandas\nAegypti Syriaeque prouincias misit.\nqui praeteriens\nab Aegypto fines Palaestinae, apud Hierosolymam in templo\nDei tunc sancto et celebri adorare contempsit, sicut Suetonius\nTranquillus refert. quod Augustus ubi per eum conperit,\n\n\n\n\n\n\n\nprauo usus iudicio prudenter fecisse laudauit.\nitaque anno\nimperii Caesaris quadragesimo octauo adeo dira Romanos\nfames consecuta est, ut Caesar lanistarum familias omnesque\nperegrinos, seruorum quoque maximas copias, exceptis medicis\net praeceptoribus, trudi Vrbe praeceperit. ita peccante principe\nin sanctum Dei et correpto per famem populo quantitatem\noffensionis qualitas ultionis ostendit.\ndeinde, ut uerbis Corneli\nTaciti loquar, sene Augusto Ianus patefactus, dum\napud extremos terrarum terminos nouae gentes\nsaepe ex usu et aliquando cum damno quaeruntur,\nusque ad Vespasiani durauit imperium. hucusque\nCornelius.\nceterum et tunc capta euersaque Vrbe Hierosolymorum,\nsicut prophetae praenuntiauerunt, extinctisque Iudaeis\nTitus, qui ad uindicandum Domini Iesu Christi sanguinem\niudicio Dei fuerat ordinatus, uictor triumphans cum Vespasiano\npatre Ianum clausit.\nigitur etsi sub extremis Caesaris temporibus\napertus est Ianus, tamen per multa ex eo tempora,\nquamuis in procinctu esset exercitus, nulla bella sonuerunt.\nunde etiam Dominus ipse Iesus Christus in Euangeliis, cum\ntemporibus illis in summa tranquillitate uniuersus mundus\nageret cunctasque gentes pax una uelaret et a discipulis suis\ninterrogatus esset de conclusione temporum subsequentium,\n\n\n\n\n\n\n\ninter cetera sic ait:\naudituri autem estis proelia et\nopiniones proeliorum. uidete ne turbemini; oportet\nenim haec fieri, sed nondum est finis. consurget\nenim gens in gentem et regnum in regnum et erunt\npestilentiae et fames et terrae motus per loca.\nhaec autem omnia initia sunt dolorum. tunc tradent\nuos in tribulationem et occident uos, et eritis\nodio omnibus gentibus propter nomen meum.\nhoc\nautem diuina prouidentia docens et credentes praemonendo\nfirmauit et incredulos praedicendo confudit.\nAnno ab Vrbe condita DCCLXVII post mortem Augusti\nCaesaris Tiberius Caesar imperium adeptus est mansitque in\neo annis uiginti et tribus.\nhic per semet ipsum nulla bella\ngessit, sed ne per legatos quidem aliqua grauia, nisi quod\ntantum aliquantis in locis praecogniti cito gentium tumores\nconprimebantur.\nsane quarto imperii eius anno Germauicus\nDrusi filius Caligulae pater de Germanis, ad quos ab Augusto\nsene missus fuerat, triumphauit.\nipse autem Tiberius plurima\nimperii sui parte cum magna et graui modestia reipublicae\npraefuit, adeo ut quibusdam praesidibus augenda prouinciis\ntributa suadentibus scripserit boni pastoris esse tondere\n\n\n\n\n\n\n\npecus, non deglubere.\nat postquam passus est Dominus\nChristus atque a mortuis resurrexit et discipulos suos ad\npraedicandum dimisit, Pilatus, praeses Palaestinae prouinciae,\nad Tiberium imperatorem atque ad senatum rettulit de\npassione et resurrectione Christi consequentibusque uirtutibus,\nquae uel per ipsum palam factae fuerant uel per discipulos\nipsius in nomine eius fiebant, et de eo, quod certatim crescente\nplurimorum fide deus crederetur.\nTiberius cum suffragio\nmagni fauoris rettulit ad senatum, ut Christus deus haberetur.\nsenatus indignatione motus, cur non sibi prius secundum\nmorem delatum esset, ut de suscipiendo cultu prius ipse\ndecerneret consecrationem Christi recusauit edictoque constituit,\nexterminandos esse Vrbe Christianos; praecipue cum\net Seianus praefectus Tiberii suscipiendae religioni obstinatissime\ncontradiceret.\nTiberius tamen edicto accusatoribus\nChristianorum mortem comminatus est. itaque paulatim ,\nimmutata est illa Tiberii Caesaris laudatissima modestia in\npoenam contradictoris senatus; nam regi, quaecumque uoluntate\nfaciebat, uoluptas erat, atque ex mansuetissimo principe\nsaeuissima bestia exarsit.\nnam plurimos senatorum proscripsit\net ad mortem coegit; uiginti sibi patricios uiros consilii causa\n\n\n\n\n\n\n\nlegerat: horum uix duos ihcolumes reliquit, ceteros diuersis\ncausis necauit; Seianum praefectum suum res nonas molientem\ninterfecit;\nfilios suos Drusum et Germanicum, quorum Drusns\nnaturalis, Germanicus adoptiuus erat, manifestis ueneni signis\nperdidit; filios Germanici filii sui interfecit.\nreferre singillatim\nfacta eius horret pudetque; tanta libidinis et crudelitatis\nrabie efferbuit, ut, qui spreuerant Christo rege saluari, rege\nCaesare punirentur.\nhuius tamen imperii anno duodecimo\nnoua et incredibilis clades apud Fidenatium urbem accidit:\namphitheatri cauea populo gladiatorium munus spectante conlapsa\nest et plus quam uiginti milia hominum occidit.\ndignum\nsane posteris tantae correptionis exemplum, tunc ad spectandas\nhominum mortes auidos homines conuenisse, quando pro salute\nhominum prouidenda Deus homo esse uoluisset.\ndeinde anno\neiusdem septimo decimo cum Dominus Iesus Christus uoluntarie\nquidem se tradidit passioni, sed impie a Iudaeis apprehensus\net patibulo suffixus est, maximo terrae motu per\nOrbem facto saxa in montibus scissa, maximarumque urbium\nplurimae partes plus solita concussione ceciderunt.\neadem\nquoque die ad horam diei sextam sol in totum obscuratus\n\n\n\n\n\n\n\ntetraque nox subito obducta terris est et, sicut dictum est,\nImpiaque aeternam timuerunt saecula noctem.\nusque adeo autem neque lunam lumini solis neque nubes\nobstitisse manifestum est, ut quartam decimam ea die lunam,\ntota caeli regione interiecta, longissime a conspectu solis\nafuisse et stellas tunc diurnis horis uel potius in illa horrenda\nnocte toto caelo fulsisse referatur. quod non solum sanctorum\nEuangeliorum fides, sed etiam aliquanti Graecorum libri\nadtestantur.\niam hinc post passionem Domini, quem Iudaei\nquantum in ipsis fuit persecuti sunt, continuae clades Iudaeorum,\ndonec exinaniti dispersique deficiant, incessabiliter\nstrepunt.\nTiberius siquidem iuuentutem eorum per speciem\nsacramenti in prouincias grauioris caeli relegauit, reliquos\ngentis eiusdem uel similia sectantes Vrbe submouit sub poena\nperpetuae seruitutis, nisi obtemperassent.\nsane Asiae ciuitates\n\n\n\n\n\n\n\nillo terrae motu dirutas tributo dimisso propria etiam liberalitate\ndonauit. hic ambiguis signis ueneni obiit.\nAnno ab Vrbe condita DCCXC tertius ab Augusto Gains\nCaligula regnare coepit mansitque in imperio annis non plenis\nquattuor, homo omnium ante se flagitiosissimus et qui uere\ndignus Romanis blasphemantibus et Iudaeis persecutoribus\npunitor adhibitus uideretur.\nhic, ut breuiter magnitudinem\ncrudelitatis eius expromam, exclamasse fertur utinam populus\nRomanus unam ceruicem haberet. saepe etiam\nde condicione temporum suorum conquestus est, quod nullis\ncalamitatibus publicis insignirentur.\nO beata germina temporis Christiani, quantum praeualuistis\nin rebus humanis, ut etiam crudelitas hominis magis potuerit\nclades desiderare quam inuenire! ecce de tranquillitate generali\nferitas ieiuna conqueritur;\n\n\nfuror impius intusSaeua sedens super arma et centum uinctus aeuisPost tergum nodis fremit horridus ore cruento.\nserui rebelles et fugitiui gladiatores perterruere Romam, euertere\nItaliam, Siciliam deleuerunt, iam paene uniuerso humano\n\n\n\n\n\n\n\ngeneri toto Orbe metuendi; in diebus autem salutis, hoc est\ntemporibus Christianis, conuellere quietem non potest uel\nCaesar infestus.\nhic siquidem magno et incredibili apparatu\nprofectus quaerere hostem uiribus otiosis, Germaniam Galliamque\npercurrens, in ora Oceani circa prospectum Britanniae\nrestitit. cumque ibi Minocynobelinum Britannorum regis\nfilium, qui a patre pulsus cum paucis oberrabat, in deditionem\nrecepisset, deficiente belli materia Romam rediit.\nisdem autem\ndiebus Iudaei, qui iam tunc ob passionem Christi meritis\nubique cladibus exagitabantur, apud Alexandriam seditione\nexcitata, profligati caede atque urbe propulsi, expromendarum\nquerellarum causa Philonem quendam, uirum sane in primis\neruditum, legatum ad Caesarem miserant.\nsed Caligula cum\nomnibus hominibus tum praecipue Iudaeis infestissimus, spreta\nlegatione Philonis omnes Iudaeorum sacras sedes atque in\nprimis antiquum illud in Hierosolymis sacrarium profanari\nsacrificiis gentilium ac repleri statuis simulacrisque imperauit\nseque ibi ut deum coli praecepit.\nPilatus autem praeses,\nqui sententiam damnationis in Christum dixerat, postquam\n\n\n\n\n\n\n\nplurimas seditiones in Hierosolymis excepit ac fecit, tantis\ninrogante Gaio angoribus coartatus est, ut sua se transuerberans\nmanu malorum conpendium mortis celeritate quaesierit.\nGaius Caligula libidinibus suis etiam illud sceleris\nadiecit, ut sorores suas primum stupro pollueret, deinde\nexilio damnaret. qui post omnes simul exules iussit occidi. ipse\nautem a suis protectoribus occisus est.\nduo libelli in\nsecretis eius reperti sunt, quorum alteri pugio, alteri gladius\npro signo nominis adscriptum erat: ambo lectissimorum\nuirorum utriusque ordinis senatorii et equestris nomina et\nnotas continebant morti destinatorum. inuenta est et area.\ningens uariorum uenenorum, quibus mox Claudio Caesare\niubente demersis infecta maria traduntur non sine magno\npiscium exitio, quos enecatos per proxima litora passim aestus\neiecit.\nMagnum reuera indicium miserentis Dei propter suffragium\ngratiae in populum continuo ex parte crediturum et propter\nirae temperamentum in populum tunc infideliter obstinatum,\nut quanta multitudo hominum praeparatam mortem euaserit,\nex multitudine interfectorum piscium disceretur omnibusque\nnotesceret, quid tanta ueneni moles arte aucta agere in\nmisera Ciuitate potuisset, quae neglegenter effusa etiam maria\ncorrupit.\nAnno ab Vrbe condita DCCXCV Tiberius Claudius ab Augusto\nquartus regnum adeptus est mansitque in eo annis quattuordecim.\nexordio regni eius Petrus, apostolus Domini Iesu\nChristi, Romam uenit et salutarem cunctis credentibus fidem\nfideli uerbo docuit potentissimisque uirtutibus approbauit;\natque exim Christiani Romae esse coeperunt.\nsensit hoc conlatum\nfidei suae Roma beneficium., nam cum interfecto Caligula\nmulta de abrogando imperio ac republica in antiquum\nordinem restituenda euerrendaque penitus Caesarum uniuersa\nfamilia senatus et consules decreuissent:\nClaudius mox ut\nconfirmauit imperium, magna atque adhuc Romae incognita\nusus clementia, ne in tantam nobilium multitudinem ultio,\nsi esset coepta, saeuiret, biduum illud, quo de reipublicae\nstatu infeliciter consultatum actumque fuerat, memoriae exemit\nomniumque factorum dictorumue in eo ueniam et\n\n\n\n\n\n\n\n\n\nobliuionem in perpetuum sanxit.\nita illam praeclaram et famosam\nAtheniensium amnestiam, quam quidem Romae inducere Iulio\nCaesare interfecto senatus Cicerone suadente temptauerat, sed\nAntonio et Octauiano propter ultionem extincti Caesaris inrumpentibus\nin inritum cesserat: hanc Claudius quamuis multo\ntruculentiore causa in caedem conspiratorum stimularetur,\nultronea dementia nullo expetente firmauit.\naccidit etiam\neodem tempore praesentis gratiae Dei grande miraculum:\nsiquidem Furius Camillus Scribonianus, Dalmatiae legatus,\nbellum ciuile molitus legiones multas fortissimasque ad\nsacramenti mutationem pellexerat.\nitaque die dato, ut in unum\nundique ad nouum imperatorem conueniretur, neque aquilae\nornari neque conuelli quoquo modo signa moueriue potuerunt.\nexercitus tanta et tam inusitata miraculi fide motus et conuersus\nin paenitentiam Scribonianum quinta statim die destitutum\ninterfecit seseque sacramento prioris militiae continuit.\ntristius ac perniciosins urbi Romae nihil umquam fuisse\nquam bella ciuilia satis notum est. itaque propter aduentum\n\n\n\n\n\n\n\napostoli Petri et tenera Christianorum germina uixdum adhuc\npauca ad sanctae fidei professionem erumpentia hanc exorientem\ntyrannidem et consurgens istud ciuile bellum neget quisquam\ndiuinitus esse conpressum. qui praeteritis temporibus de conpressione\nbellorum ciuilium simile probarit exemplum.\nClaudius quarto imperii sui anno, cupiens utilem reipublicae\nostentare se principem, bellum ubique et uictoriam\nundecumque quaesiuit. itaque expeditionem in Britanniam\nmouit, quae excitata in tumultum propter non redhibitos\ntransfugas uidebatur: transuectus in insulam est, quam neque\nante Iulium Caesarem neque post eum quisquam adire ausus\nfuerat,\nibique — ut uerbis Suetoni Tranquilli loquar — \\'sine\n\n\n\n\n\n\n\n\n\n\n\n\n\nullo proelio ac sanguine intra paucissimos dies plurimam insulae\npartem in deditionem recepit\\'. Oroadas etiam insulas\nultra Britanniam in Oceano positas Romano adiecit imperio\nac sexto quam profectus erat mense Romam rediit.\nConferatur nunc, si cuiquam placet, sub una insula tempus\net tempus, bellum et bellum, Caesar et Caesar — nam de\nfine nil confero, quoniam hoc felicissima uictoria, illud acerbissima\nclades fuit — et sic demum Roma cognoscat, per\neius latentem prouidentiam in agendis rebus antea se partem\nfelicitatis habuisse, cuius agnitione suscepta plenissima felicitate\nperfruitur, in quantum non tamen blasphemiarum offendiculis\ndeprauatur.\nEodem anno imperii eius fames grauissima per Syriam facta\nest, quam etiam prophetae praenuntiauerant; sed Christianorum\nnecessitatibus apud Hierosolymam, conuectis ab Aegypto frumentis,\nHelena Adiabenorum regina conuersa ad fidem Christi\nlargissime ministrauit.\nAnno imperii eius quinto inter Theram et Therasiam insula\nde profundo emicuit triginta stadiorum spatio extenta.\nAnno eius septimo sub procuratore Iudaeae Cumano in\nHierosolymis tanta seditio in diebus azymorum exorta est, ut\nin portarum exitu populo coartato triginta milia Iudaeorum\ncaede prostrata et conpressione suffocata referantur.\nAnno eiusdem nono expulsos per Claudium Vrbe Iudaeos\nlosephus refert. sed me magis Suetonius mouet, qui ait hoc\nmodo: Claudius Iudaeos inpulsore Christo adsidue\ntumultuantes Roma expulit;\nquod, utrum contra Christum\ntumultuantes Iudaeos coherceri et conprimi iusserit, an\netiam Christianos simul uelut cognatae religionis homines\nuoluerit expelli, nequaquam discernitur.\nVerumtamen sequenti anno tanta fames Romae fuit, nt\nmedio foro imperator correptus a populo conuiciis et fragminibus\npanis turpissime infestatus, aegre per pseudothyrum\nin Palatium refugiens furorem excitatae plebis euaserit.\nParuo autem intercedente tempore triginta et quinque\nsenatores et trecentos simul equites Romanos minimis causis\ninterfecit; ipse autem manifestis ueneni signis est mortuus.\nAnno ab Vrbe condita DCCCVIII Nero Caesar ab Augusto\nquintus principatum adeptus est mansitque in eo annis non\nplenis quattuordecim. Gai Caligulae auunculi sui erga omnia\nuitia ac scelera sectator immo transgressor, petulantiam libidinem\nluxuriam auaritiam crudelitatem nullo non scelere\nexercuit; siquidem petulantia percitus omnia paene Italiae ac\nGraeciae theatra perlustrans, adsumpto etiam uarii uestitus\n\n\n\n\n\n\n\n\n\ndedecore cerycas citharistas tragoedos et aurigas saepe sibi\nsuperasse uisus est.\nlibidinibus porro tantis exagitatus est,\nut ne a matre quidem uel sorore ullaue consanguinitatis\nreuerentia abstinuisse referatur, uirum in uxorem duxerit, ipse\na uiro ut uxor acceptus sit.\nluxuriae uero tam effrenatae\nfuit, ut retibus aureis piscaretur, quae purpureis funibus extrahebantur,\nfrigidis et calidis lauaret unguentis. qui etiam\nnumquam minus mille carrucis confecisse iter traditur.\ndenique\nurbis Romae incendium uoluptatis suae spectaculum fecit;\nper sex dies septemque noctes ardens ciuitas regios pauit\naspectus;\nhorrea quadro structa lapide magnaeque illae ueterum\ninsulae, quas discurrens adire flamma non poterat, magnis\nmachinis quondam ad externa bella praeparatis labefactatae\natque inflammatae sunt, ad monumentorum bustorumque\ndeuersoria infelici plebe conpulsa.\nquod ipse ex altissima illa\nMaecenatiana turre prospectans laetusque flammae ut aiebat\n\n\n\n\n\n\n\n\n\npulchritudine tragico habitu Iliadam decantabat.\nauaritiae\nautem tam praeruptae exstitit, ut post hoc incendium Vrbis,\nquam se Augustus ex latericia marmoream reddidisse iactauerat,\nneminem ad reliquias rerum suarum adire permiserit;\ncuncta, quae flammae quoquo modo superfuerant, ipse abstulit;\ncenties centena milia sestertium annua ad expensas a senatu\nconferri sibi imperauit; plurimos senatorum nulla exstante\ncausa bonis priuauit; negotiatorum omnium sub una die,\ntormentis quoque adhibitis, omnem penitus censum abstersit.\ncrudelitatis autem rabie ita efferatus est, ut plurimam senatus\npartem interfecerit, equestrem ordinem paene destituerit. sed\nne parricidiis quidem abstinuit, matrem fratrem sororem\nuxorem ceterosque omnes cognatos et propinquos sine haesitatione\nprostrauit.\nauxit hanc molem facinorum eius temeritas\nimpietatis in Deum. nam primus Romae Christianos suppliciis\net mortibus affecit ac per omnes prouincias pari persecutione\nexcruciari imperauit ipsumque nomen exstirpare\n\n\n\n\n\n\n\nconatus beatissimos Christi apostolos Petrum cruce, Paulum\ngladio occidit.\nmoi aceruatim miseram ciuitatem obortae\nundique oppressere clades. nam subsequente autumno tanta\nVrbi pestilentia incubuit, ut triginta milia funerum in rationem\nLibitinae uenirent. Britannica deinde clades e uestigio accidit,\nqua duo praecipua oppida magna ciuium sociorumque clade\net caede direpta sunt.\npraeterea in Oriente magnis Armeniae\nprouinciis amissis Romanae legiones sub iugum Parthicum\nmissae, aegreque Syria retenta est. in Asia tres urbes, hoc\nest Laudicia Hierapolis Colossae, terrae motu conciderunt.\nat\nuero Nero postquam Galbam in Hispania imperatorem creatum\nab exercitu cognouit, totus animo ac spe concidit. cumque\nincredibilia perturbandae, immo subruendae reipublicae mala\nmoliretur, hostis a senatu pronuntiatus et ignominiosissime\nfugiens, ad quartum ab Vrbe lapidem sese ipse interfecit,\natque in eo omnis Caesarum familia consumpta est.\nAnno ab Vrbe condita DCCCXXIIII Galba apud Hispanias\nusurpauit imperium. qui mox, ut Neronis mortem conperit,\nRomam uenit; cumque omnes auaritia saeuitia segnitiaque\noffenderet, Pisonem sibi nobilem industriumque adulescentem\nin filium atque in regnum adoptauit: cum quo septimo mense\nimperii sui ab Othone iugulatus est.\nLuit Roma caedibus principum excitatisque ciuilibus bellis\nrecentes Christianae religionis iniurias, et signa illa legionum,\nquae sub aduentu in Vrbem Petri apostoli diuinitus cohercita\nconuelli nullo modo ad excitandum ciuile bellum ualuerant,\nquod per Scribonianum parabatur, Petro in Vrbe interfecto\net Christianis poenarum diuersitate laniatis toto se Orbe soluerunt.\nde Hispania siquidem ilico Galba surrexerat; quo\nmox oppresso Otho Romae, Vitellius in Germania, Vespasianus\nin Syria imperia simul atque arma rapuerunt.\nprobent sane\netiam inuiti potentiam simul et clementiam Dei, qui Christianis\ntemporibus offenduntur: quanta celeritate tantorum incendia\nbellorum et excitata sunt et repressa, cum et antea\nminimis causis magnae ac diuturnae clades agitarentur et\n\n\n\n\n\n\n\nnunc maximi undique concrepantes magnorum malorum fragores\nminimo negotio sopirentur. iam enim erat Romae.\nquamuis persecutione uexata Ecclesia, quae iudici omnium\nChristo etiam pro inimicis et persecutoribus supplicaret.\nigitur\nOtho cum, Galba et Pisone Romae interfectis, inter tumultus\ncaedesque inuasisset imperium ac mox creatum imperatorem\nin Gallia per Germanicas legiones Vitellium conperisset, bellum\nciuile molitus tribus primum leuibus proeliis, hoc est uno\napud Alpes, alio circa Placentiam, tertio circa locum, quem\nCastores uocant, contra Vitellianos duces congressus uictor\nexstitisset, quarto apud Bedriacum proelio cum animaduertisset\nsuos uinci, mense tertio quam imperare coeperat sese\ninterfecit.\nYitellius uictor Romam uenit: ubi cum multa\ncrudeliter ac nequiter ageret, incredibili etiam uoracitatis\nappetitu humanam uitam probris adgrauaret, postquam de\nVespasiano comperit, primum deponere molitus imperium,\npost a quibusdam animatus Sabinum Vespasiani fratrem,\n\n\n\n\n\n\n\nnihil tum mali suspicantem, cum ceteris Flauianis in Capitolium\ncompulit succensoque templo et mixta simul flamma\nruinaque omnes ia unum pariter interitum ac tumulum dedit.\npost deficiente in Vespasiani nomen exercitu suo destitutus\nadpropinquantibusque iam hostibus trepidus cum se in quandam\nproximam palatio cellulam contrusisset, turpissime inde protractus\ncum per uiam sacram nudus duceretur, passim fimum\nin os eius coniectantibus in forum deductus, octauo quam\nregnum praesumpserat mense apud Gemonias scalas minutissimorum\nictuum crebris conpunctionibus excarnificatus atque\ninde unco tractus et m Tiberim mersus etiam communi caruit\nsepultura.\nmultis autem et nefariis modis per complures dies\na Vespasiani militibus, aduersum senatum populumque Romanum\nindiscreta caede saeuitum est.\nAnno ab Vrbe condita DCCCXXV, breui illa quidem sed\nturbida tyrannorum tempestate discussa, tranquilla sub Vespasiano\nduce saeuitum rediit.\nnamque, ut paulo altius\nrepetam, Iudaei post passionem Christi destituti in totum\n\n\n\n\n\n\n\n\n\ngratia Dei cum omnibus undique malis circumuenirentur, quibusdam\nin Carmelo monte seducti sortibus, quae portenderent\nexortos a Iudaea duces rerum potituros fore, praedictumque\nad se trahentes in rebellionem exarserunt extinctisque Romanis\npraesidiis legatum quoque Syriae suppetias ferentem\nrapta aquila et caesis copiis fugauerunt.\nad hos Vespasianus\na Nerone missus Titum filium suum maiorem inter legatos\nhabuit; nam multas et ualidas legiones secum in Syriam\ntraiecit. itaque cum Iudaeos, multis eorum oppidis captis in\nurbem Hierosolymorum praecipue ob diem festum congregatos,\nobsidione clausisset, cognita Neronis morte hortatu plurimorum\nregum et ducum — maxime losepbi Iudaeorum ducis sententia,\nqui captus cum in uincla coiceretur, constantissime\ndixerat, sicut Suetonius refert, continuo se ab eodem sed\nimperatore soluendum — imperium adoptus est, relictoque in\ncastris ad procurationem obsidionis Hierosolymorum filio Tito,\nper Alexandriam profectus est Romam; sed cognita\n\n\n\n\n\n\n\ninterfectione Vitelli paulisper Alexandriae substitit.\nTitus uero\nmagna ac diuturna obsidione Iudaeos premens, machinis cunctisque\nbellicis molibus non sine multo suorum sanguine tandem\nmuros ciuitatis inrupit. sed ad expugnandam interiorem\ntempli munitionem, quam reclusa multitudo sacerdotum ac\nprincipum tuebatur, maiore ui et mora opus fuit.\nquod tamen\npostquam in potestatem redactum opere atque antiquitate\nsuspexit, diu deliberauit utrum tamquam incitamentum hostium\nincenderet an in testimonium uictoriae reseruaret. sed Ecclesia\nDei iam per totum Orbem uberrime germinante, hoc tamquam\neffetum ac uacuum nullique usui bono commodum arbitrio\nDei auferendum fuit.\nitaque Titus, imperator ab exercitu\npronuntiatus, templum in Hierosolymis incendit ac diruit,\nquod a die conditionis primae usque ad diem euersionis\nultimae manserat annis mille centum et duobus. muros urbis\nuniuersos solo adaequauit.\nsexcenta milia Iudaeorum eo bello\ninterfecta Cornelius et Suetonius referunt; Iosephus uero\n\n\n\n\n\n\n\nIudaeus, qui ei tunc bello praefuit et apud Vespasianum\npropter praedictum imperium ueniam gratiamque meruerat,\nscribit undecies centena milia gladio et fame perisse, reliquias\nuero Iudaeorum diuersis actas condicionibus toto Orbe\ndispersas: quarum numerus ad nonaginta milia hominum fuisse\nnarratur.\nVespasianus et Titus imperatores magnifioum agentes\nde Iudaeis triumphum Vrbem ingressi sunt. pulchrum et\nignotum antea cunctis mortalibus inter trecentos uiginti\ntriumphos, qui a conditione Vrbis usque in id tempus acti\nerant, hoc spectaculum fuit, patrem et filium uno triumphali\ncurru uectos gloriosissimam ab his, qui Patrem et Filium\noffenderant, uictoriam reportasse.\nqui continuo omnibus bellis\nac tumultibus domi forisque conpressis pacem totius Orbis\npronuntiauerunt et Ianum geminum obseratis cohiberi claustris\nsexto demum ipsi post Vrbem conditam cemsierunt. iure\nenim idem honos ultioni passionis Domini inpensus est, qui\n\n\n\n\n\n\n\n\n\netiam natiuitati fuerat adtributus.\ntunc deinde sine ullis bellorum\ntumultibus in inmensum respublica Romana prouehitur:\nsiquidem Achaia Lycia Rhodus Byzantium Samus Thracia\nCilicia Commagene tunc primum redactae in prouincias\nRomanis iudicibus legibusque paruerunt.\nNono autem imperii eius anno tres ciuitates Cypri terrae\nmotu corruerunt et Romae magna pestilentia fuit.\nVespasianus\nautem in uilla propria circa Sabinos nono anno principatus\nsui profluuio uentris est mortuus.\nAnno ab Vrbe condita DCCCXXVIII Titus, segregatis a\nnumero principum Othone et Vitellio ab Augusto octauus,\nbiennio post Vespasianum regnauit. cuius tanta tranquillitas\nin imperio fuit, ut nullius omnino sanguinem in republica\nadministranda fudisse referatur.\net tamen tunc Romae orto\nrepente incendio plurimae aedes publicae concrematae sunt.\nabruptum tunc etiam Bebii montis uerticem magna profudisse\nincendia ferunt torrentibusque flammarum uicina regionis cum\nurbibus hominibusque delesse.\nTitus cum ingenti omnium\nluctu in eadem uilla, qua pater eius, morbo absumptus est.\nAnno ab Vrbe condita DCCCXXX Domitianus Titi frater, ab\nAugusto nonus, fratri successit in regnum. qui per annos\nxv ad hoc paulatim per omnes scelerum gradus creuit, ut\nconfirmatissimam toto Orbe Christi Ecclesiam datis ubique\ncrudelissimae persecutionis edictis conuellere auderet.\nis in\ntantam superbiam prolapsus fuit, ut dominum sese ac deum\nuocari scribi colique iusserit. nobilissimos e senatu inuidiae\nsimul ac praedae causa alios palam interfecit, alios in exilium\ntrusit ibique trucidari imperauit. libidinis intemperantia\nquidquid cogitari potest, fecit. plurimas Vrbis aedes destructis\npopuli Romani rebus extruxit.\nbellum aduersum Germanos et\nDacos per legatos gessit pari reipublicae pernicie, cum et in\nVrbe ipse senatum populumque laniaret et foris male circumactum\nexercitum adsidua hostes caede conficerent.\nnam quanta\nfuerint Diurpanei Dacorum regis cum Fusco duce proelia\n\n\n\n\n\n\n\n\n\nquantaeque Romanorum clades, longo textu euoluerem, nisi\nCornelius Tacitus, qui hanc historiam diligentissime contexuit,\nde reticendo interfectorum numero et Sallustium Crispum et\nalios auctores quamplurimos sanxisse et se ipsum idem potissimum\nelegisse dixisset. Domitianus tamen prauissima elatus\niactantia, sub nomine superatorum hostium de extinctis legionibus\ntriumphauit.\nidemque efferatus snperbia, qua se deum\ncoli uellet, persecutionem in Christianos agi secundus a\nNerone imperauit. quo tempore etiam beatissimus lohannes\napostolus in Patmum insulam relegatus fuit.\ninter Indaeos\nquoque acerbitate tormentorum et cruentissimae quaestionis\nexquiri genus Dauid atque interfici praeceptum est, dum prophetis\nsanctis et inuidetur et creditur, quasi adhuc futurus\nesset ex semine Dauid, qui regnum possit adipisci.\ncontinuo\ntamen Domitianus crudeliter in Palatio a suis interfectus est:\ncuius cadauer populari sandapila per uespillones exportatum\natque ignominiosissime sepultum est.\nAnno ab Vrbe condita DCCCXLVI — quamuis Eutropius\nquinquagesimum hunc esse annum scripserit — Nerua admodum\nsenex a Petronio praefecto praetorio et Parthenio\nspadone, interfectore Domitiani, imperator decimus ab Augusto\ncreatus Traianum in regnum adoptauit, per quem reuera adflictae\nreipublicae diuina prouisione consuluit.\nhic primo\nedicto suo cunctos exules reuocauit — unde et Iohannes\napostolus hac generali indulgentia liberatus Ephesum rediit —\nemensoque anno imperii sui Nerua confectus morbo diem obiit.\nAnno ab Vrbe condita DCCCXXVU Traianus, genere Hispanus,\nundecimus ab Augusto reipublicae gubernacula Nerua\ntradente suscepit ac per annos decem et nouem tenuit.\napud\nAgrippinam Galliae urbem insignia sumpsit imperii; mox\nGermaniam trans Rhenum in pristinum statum reduxit; trans\nDanuuium multas gentes subegit; regiones autem trabs\nEuphraten et Tigrin sitas prouincias fecit;\nSeleuciam et\nCtesiphontem et Babylonem occupauit in persequendis sane\nChristianis errore deceptus tertius a Nerone, cum passim\n\n\n\n\n\n\n\n\n\n\n\nrepertos cogi ad sacrificandum idolis ac detrectantes interfici\npraecepisset plurimique interficerentur, Plinii Secundi, qui\ninter ceteros iudices persecutor datus fuerat, relatu admonitus,\neos homines praeter confessionem Christi honestaque conuenticula\nnihil contrarium Romanis legibus facere, fiducia sane\ninnocentis confessionis nemini mortem grauem ac formidulosam\nuideri, rescriptis ilico lenioribus temperauit edictum.\nuerumtamen\ncontinuo Romae aurea domus, a Nerone totis priuatis\npublicisque rebus inpensis condita, repentino conflagrauit incendio,\nut intellegeretur missa etiam ab alio persecutio in\nipsius potissime monumentis, a quo primum exorta esset, atque\nin ipso auctore puniri.\nterrae motu quattuor urbes Asiae\nsubuersae, Elea Myrina Pitane Cyme, et Graeciae ciuitates\nduae, Opuntiorum et Oritorum; tres Galatiae ciuitates eodem\nterrae motu dirutae; Pantheum Romae fulmine concrematum;\n\n\n\n\n\n\n\nterrae motus in Antiochia paene totam subruit ciuitatem.\nincredibili\ndeinde motu sub uno tempore Iudaei quasi rabie\nefferati per diuersas terrarum partes exarserunt nam et per\ntotam Libyam aduersus incolas atrocissima bella gesserunt:\nquae adeo tunc interfectis cultoribus desolata est, ut, nisi\npostea Hadrianus imperator collectas illuc aliunde colonias\ndeduxisset, uacua penitus terra abraso habitatore mansisset.\nAegyptum uero totam et Cyrenen et Thebaidam cruentis\nseditionibus turbauerunt. in Alexandria autem commisso proelio\nuicti et adtriti sunt. in Mesopotamia quoque rebellantibus\niussu imperatoris bellum inlatum est. itaque multa milia\neorum uasta caede deleta sunt.\nsane Salaminam urbem Cypri\ninterfectis omnibus accolis deleuerunt. Traianus, ut quidam\nferunt, apud Seleuciam Isauriae urbem profluuio uentris extinctus\nest.\nAnno ab Vrbe condita DCCCLXVII Hadrianus, consobrinae\nTraiani filius, duodecimus ab Augusto principatum adeptus,\nuno et uiginti annis imperauit.\nhic per Quadratum discipulum\n\n\n\n\n\n\n\n\n\n\n\napostolorum et Aristidem Atheniensem, uirum fide sapientiaque\nplenum, et per Serenum Granium legatum libris de Christiana\nreligione conpositis instructus atque eruditus, praecepit per\nepistulam ad Minucium Fundanum proconsule Asiae datam\nut nemini liceret Christianos sine obiectu criminis aut probatione\ndamnare;\nidemque continuo pater patriae in senatu\nultra morem maiorum appellatur et uxor eius Augusta. Hadrianus\nrempublicam iustissimis legibus ordinauit; bellum\ncontra Sauromatas gessit et uicit.\nIudaeos sane, perturbatioae\nscelerum suorum exagitatos et Palaestinam prouinciam quondam\nsuam depopulantes, ultima caede perdomuit, ultusque\nest Christianos, quos illi Cocheba duce, cur sibi aduersum\nRomanos non adsentarentur, excruciabant;\npraecepitque, ne\ncui Iudaeo introeundi Hierosolymam esset licentia, Christianis\n\n\n\n\n\n\n\n\n\ntantum ciuitate permissa: quam ipse in optimum statum\nmurorum exstructione reparauit et Aeliam uooari de praenomine\nsuo praecepit.\n| Anno ab Vrbe condita DCCCLxxxvm Antoninus cognomento\nPius tertius decimus ab Augusto imperator creatus cum\nliberis suis Aurelio et Lucio uiginti et non plenis tribus annis.\nrempublicam gubernauit adeo tranquille et sancte, ut merito\nPius et pater patriae nominatus sit.\nhuius tamen temporibus\nValentinus haeresiarches et Cerdo magister Marcionis Romam\nuenerunt. uerum Iustinus philosophus librum pro Christiana\nreligione compositum Antonino tradidit benignumque eum\nerga Christianos homines fecit. Antoninus ad duodecimum ab\nVrbe lapidem morbo correptus interiit.\nAnno ab Vrbe condita DCCCCXI Marcus Antoninus Veras\nquartus decimus ab Augusto regnum cum Aurelio Commodo\nfratre suscepit mansitque in eo annis decem et nouem. hi\n\n\n\n\n\n\n\n\n\nprimi rempublicam aequo iure tutati sunt.\nbellum deinde\ncontra Parthos admirabili uirtute et felicitate gesserunt.\nAnnius Antoninus Verus ad id bellum profectus est. Vologesus\nenim, rex Parthorum, graui eruptione Armeniam Cappadociam\nSyriamque uastabat.\nsed Antoninus, per strenuissimos duces\nmagnis rebus gestis, Seleuciam Assyriae urbem super Hydaspen\nfluuium sitam cum quadringentis milibus hominum cepit et\ncum fratre de uictoria Parthica triumphauit; ac non multo\npost, dum cum fratre in uehiculo sedet, casu morbi, quem\napoplexian Graeci uocant, suffocatus interiit.\nEo defuncto Marcus Antoninus solus reipublicae praefuit. sed\nin diebus Parthici belli persecutiones Christianorum quarta\niam post Neronem uice in Asia et in Gallia graues praecepto\neius exstiterunt multique sanctorum martyrio coronati sunt.\nsecuta est lues plurimis infusa prouinciis, totamque Italiam\npestilentia tanta uastauit, ut passim uillae, agri atque oppida\nsine cultore atque habitatore deserta in ruinas siluasque concesserint.\nexercitum uero Romanum canctasque legiones per\nlonginqua late hiberna dispositas ita consumptas ferunt, ut\nMarcomannicum bellum, quod continuo exortum est, non nisi\nnouo dilectu militum, quem triennio iugiter apud Carnuntium\nMarcus Antoninus habuit, gestum fuisse referatur.\nhoc quidem\nbellum prouidentia Dei administratum esse cum plurimis\nargumentis tum praecipue epistula grauissimi ac modestissimi\nimperatoris apertissime declaratum est.\nnam cum insurrexissent\ngentes inmanitate barbarae, multitudine innumerabiles,\nhoc est Marcomanni Quadi Vandali Sarmatae Suebi atque\nomnis paene Germania, et in Quadorum usque fines progressus\nexercitus circumuentusque ab hostibus propter aquarum penuriam\npraesentius sitis quam hostis periculum sustineret:\nad\n\n\n\n\n\n\n\n\n\ninuocationem nominis Christi, quam subito magna fidei constantia\nquidam milites effusi in preces palam fecerunt, tanta\nuis pluuiae effusa est, ut Romanos quidem largissime ac sine\niniuria refecerit, barbaros autem crebris fulminum ictibus\nperterritos, praesertim cum plurimi eorum occiderentur, in\nfugam coegerit.\nquorum terga Romani usque ad internecionem\ncaedentes gloriosissimam uictoriam et omnibus paene antiquorum\ntitulis praeferendam rudi paruoque militum numero\nsed potentissimo Christi auxilio reportarunt.\nexstare etiam\nnunc apud plerosque dicuntur litterae imperatoris Antonini,\nubi inuocatione nominis Christi per milites Christianos et\nsitim illam depulsam et conlatam fatetur fuisse uictoriam.\nidemque Antoninus Commodum filium suum adsumpsit in\nregnum; praeteriti etiam temporis per omnes prouincias\ntributa donauit omniaque simul fiscalium negotiorum calumniosa\nmonumenta congesta in foro iussit incendi seuerioresque\nleges nonis constitutionibus temperauit. postremo in Pannonia\nconstitutus repentino morbo diem obiit.\nAnno ab Urbe condita DCCCCXXX Lucins Antoninns Commodus\nquintus decimus ab Augusto patri successit in regnum\nmansitque\nin eo annis xiii.\naduersus Germanos bellum\n\n\n\n\n\n\n\n\n\n\n\nfeliciter gessit. ceterum per omnia luxuriae et obscenitatis\ndedecore deprauatus, gladiatoriis quoque armis saepissime in\nludo depugnauit et in amphitheatro feris sese frequenter obiecit;\ninterfecit etiam quamplurimos senatores, maxime quos\nanimadnertit nobilitate industriaque excellere.\nflagitia regis\npoena Vrbis insequitur. nam fulmine Capitolium ictum, ex\nquo facta inflammatio bybliothecam illam, maiorum cura\nstudioque compositam, aedesque alias iuxta sitas rapaci turbine\nconcremauit. deinde aliud incendium postea Romae exortum\naedem Vestae et Palatium plurimamque Vrbis partem solo\ncoaequauit.\nCommodus cunctis incommodus in domo Vestiliani\nstrangulatus interisse fertur, hostis generis humani etiam unius\niudicatus.\nPost hunc a senatu creatus est senex Heluius Pertmax\nsextus decimus ab Augusto. qui sexto mense quam regnare\ncoeperat Iuliani iuris periti scelere in palatio occisus est.\nlulianus\ninterfecto Pertinace inuasit imperium sed mox a Seuero\napud pontem Muluium bello ciuili uictus et interfectus est\nmense septimo postquam coeperat imperare. ita inter Pertinacem\net Iulianum unus annus absumptus est.\nAnno ab Vrbe condita DCCCCXLIIII Seuerus, genere Afer\nTripolitanus ab oppido Lepti, qui se ex nomine imperatoris,\nquem occisum ultus fuerat, Pertinacem appellari noluit, septimus\ndecimus ab Augusto destitutum adeptus imperium\nXVIII annis tenuit.\nhic natura saeuus, multis semper beliis\nlacessitus, fortissime quidem rempublicam sed laboriosissime\nrexit. Pescennium Nigrum, qui in Aegypto et Syria ad\ntyrannidem adspirauerat, apud Cyzicum uicit et interfecit.\nIudaeos et Samaritas rebellare conantes ferro cohercuit.\n\nParthos\nArabas Adiabenosque superauit. quinta post Neronem\npersecutione Christianos excruciauit, plurimique sanctorum per\ndiuersas prouincias martyrio coronati sunt.\nhanc profanam\nin Christianos et Ecclesiam Dei praesumptionem Seueri caelestis\nultio e uestigio acta subsequitur. nam continuo rapitur\nuel potius retrahitur in Galliam Seuerus e Syria ad tertium\nciuile bellum;\nunum iam enim Romae aduersus Iulianum,\naliud in Syria contra Pescennium gesserat, tertium Clodius\nAlbinus, Iuliani in occidendo Pertinace socius, qui se in Gallia\n\n\n\n\n\n\n\n\n\nCaesarem fecerat, suscitabat; cuius bello multum utrimque\nRomani sanguinis fusum est. Albinus tamen apud Lugdunum\noppressus et interfectus est.\nSeuerus uictor in Britannias\ndefectu paene omnium sociorum trahitur. ubi magnis grauibusque\nproeliis saepe gestis receptam partem insulae a ceteris\nindomitis gentibus uallo distinguendam putauit. itaque magnam\nfossam firmissimumque uallum, crebris insuper turribus communitum,\nper centum triginta et duo milia passuum a mari\nad mare duxit.\nibique apud Eboracum oppidum\nmorbo obiit.\nreliquit duos filios, Bassianum et Getam: quorum Geta hostis\npublicus indicatus interiit, Bassianus Antonini cognomine adsumpto\nregno potitus est. 504\nAnno ab Vrbe condita DCCCCLXII Aurelius Antoninus\nBassianus idemque Caracalla octauus decimus ab Augusto\nprincipatum adeptus est mansitque in eo annis non plenis septem.\nuixit patre asperior, omnibus autem hominibus libidine intemperantior,\nqui etiam nouercam suam Iuliam uxorem duxerit.\nhic contra Parthos bellum moliens, inter Edessam et Carras\nab hostibus circumuentus occisus est.\nPost hunc nonus decimus ab Augusto Ophilus Maorinus, qui\npraefectus praetorio erat, cum filio Diadumeno inuasit imperium\nsed emenso anno continuo apud Archelaidem militari\ntumultu occisus est.\nAnno ab Vrbe condita DCCCCLXX Marcus Aurelins Antoninus\nuicensimus ab Augusto imperium adeptus tenuit annis quattuor.\nhic sacerdos Heliogabali templi nullam sui nisi stuprorum\nflagitiorum totiusque obscenitatis infamem satis memoriam\nreliquit. tumultu autem militari exorto, Romae cum matre\ninterfectus est.\nAnno ab Vrbe condita DCCCCLXXIIII Aurelius Alexander\nuicensimus primus ab Augusto senatus ao militum uoluntate\nimperator creatus tredecim annis digno aequitatis praeconio\nfuit:\ncuius mater Mamea Christiana Origenem presbyterum\naudire curauit: nam statim expeditione in Persas facta Xerxen\n\n\n\n\n\n\n\n\n\nregem eorum maximo bello nictor oppressit.\nVlpiano usus\nadsessore summam sui moderationem reipublicae exhibuit; sed\nmilitari tumultu apud Mogontiacum interfectus est.\nAnno ab Vrbe condita DCCCCLXXXVII Maximinus uicensimus\nsecundus ab Augusto nulla senatus uoluntate imperator ab\nexercitu, postquam, bellum in Germania prospere gesserat,\ncreatus persecutionem in Christianos sextus a Nerone exercuit.\nsed continuo, hoc est tertio quam regnabat anno, a Pupieno\nAquileiae interfectus et persecutionis et uitae finem fecit. qui\nmaxime propter Christianam Alexandri, cui successerat, et\nMameae matris eius familiam persecutionem in sacerdotes et\nclericos, id est doctores, uel praecipue propter Origenem\npresbyterum miserat.\nAnno ab Vrbe condita DCCCCLXLI Gordianus uicensimus\ntertius ab Augusto imperator creatus est mansitque in eo\n\n\n\n\n\n\n\n\n\nannis sex. nam Pupienus, interfector Maximini, et frater eius\nBalbinus, qui usurpauerant imperium, in Palatio mox interfecti\nsunt.\nGordianus admodum puer in Orientem ad bellum Parthicum\nprofecturus, sicut Eutropius scribit, Iani portas aperuit:\nquas utrum post Vespasianum et Titum aliquis clauserit,\nneminem scripsisse memini, cum tamen eas ab ipso Vespasiano\npost annum apertas Cornelius Tacitus prodat.\nigitur Gordianus\ningentibus proeliis aduersum Parthos prospere gestis suorum\nfraude haud longe a Circesso super Euphraten interfectus est.\nAnno ab Vrbe condita DCCCCLXLVU Philippus uicensimus\nquartus ab Augusto imperator creatus Philippum filium suum\nconsortem regni fecit mansitque in eo annis septem.\nhic\nprimus imperatorum omnium Christianus fuit ac post tertium\nimperii eius annum millesimus a conditione Romae annus\nimpletus est. ita magnificis ludis augustissimus omnium\npraeteritorum hic natalis annus a Christiano imperatore\n\n\n\n\n\n\n\n\n\ncelebratos est.\nnec dubium est, quin Philippus huius tantae\ndeuotionis gratiam et honorem ad Christum et Ecclesiam\nreportarit, quando uel ascensum fuisse in Capitolium immolatasque\nex more hostias nullus auctor ostendit.\nambo tamen\nquamuis diuersis locis tumultu militari et Decii fraude interfecti\nsunt.\nAnno ab Vrbe condita millesimo quarto Decius, ciuilis belli\nincentor et repressor, occisis Philippis uicensimus quintus ab\nAugusto inuasit imperium tenuitque annis tribus.\nidem continuo,\nin quo se etiam ob hoc Philippos interfecisse docuit, ad\npersequendos interficiendosque Christianos septimus post Neronem\nferalia dispersit edicta plurimosque sanctorum ad coronas\nChristi de suis crucibus misit.\nidemque filium suum Caesarem\nlegit: cum quo simul continuo in medio barbarorum sinu\ninterfectus est.\nAnno ab Vrbe condita millesimo septimo Gallus Hostilianus\nuicensimus sextus ab Augusto regnum adeptus uix duobus\n\n\n\n\n\n\n\nannis cum Volusiano filio obtinuit.\nexeritnr ultio uiolati nominis\nChristiani et usquequo ad profligandas ecclesias edicta Decii\ncucurrerunt, eatenus incredibilium morborum pestis extenditur:\nnulla fere prouincia Romana, nulla ciuitas, nulla domus fuit,\nquae non illa generali pestilentia correpta atque uacuata sit.\nhac sola pernicie insignes Gallus et Volusianus dum contra\nAemilianum nonis rebus studentem bellum ciuile moliuntur,\noccisi sunt. Aemilianus tamen tertio mense inuasae tyrannidis\nextinctus est.\nAnno ab Vrbe condita millesimo decimo duo imperatores\nuicensimo septimo post Augustum loco creati sunt: Valerianus\nin Raetia ab exercitu Augustus appellatus, Romae autem a\nsenatu Gallienus Caesar creatus; mansitque Gallienus in regno\ninfeliciter annis xv, respirante paulisper ab illa supra solitum\niugi et graui pestilentia genere humano. prouocat poenam\nsuam obliuiosa malitia. impietas enim flagella quidem excruciata\n\n\n\n\n\n\n\nsentit, sed a quo flagellatur, obdurata non sentit.\nut de\nsuperioribus taceam, facta a Decio Christianorum persecutione\ntotum Romanum imperium pestilentia magna uexauit. mentita\nest iniquitas sibi, prauo in perniciem suam circumuenta iudicio,\npestilentiam communis casus esse accidentemque ex morbis\nmortem naturae finem esse non poenam.\nrursus igitur atque\nin breui iram Dei sceleratis actionibus prouocat exceptura\nplagam, cuius aliquandiu meminisse cogatur. Valerianus siquidem\nmox ut arripuit imperium octauus a Nerone, adigi per tormenta\nChristianos ad idololatriam abnegantesque interfici iussit, fuso\nper omnem Romani regni latitudinem sanctorum sanguine.\nYalerianus ilico, nefarii auctor edicti, a Sapore Persarum rege\ncaptus, imperator populi Romani ignominiosissima apud Persas\nseruitute consenuit, hoc infamis officii continua, donec uixit,\ndamnatione sortitus, ut ipse adclinis humi regem semper,\n\n\n\n\n\n\n\n\n\n\n\nascensurum in equum, non manu sua sed dorso attolleret.\net\nGallienus quidem tam claro Dei iudicio territus tamque misero\ncollegae permotus exemplo pacem ecclesiis trepida satisfactione\nrestituit. sed non conpensat iniuriae ultionisque mensuram unius\nimpii quamuis perpetua et super modum abominanda captiuitas\ncontra tot milia excruciata sanctorum, iustorumque sanguis\nad Deum clamans in eadem sese.terra, ubi fusus est, uindicari\nrogat.\nnon enim de solo constitutore praecepti iusto supplicium\niudicio flagitabatur sed etiam exsecutores delatores accusatores\nspectatores ac iudices, postremo omnes qui iniustissimae\ncrudelitati uel tacita uoluntate adsentabantur — quia Deus secretorum\ncognitor est — quorum maxima per omnes prouincias pars\nhominum uersabatur, eadem ultionis plaga corripi iustum erat.\nsoluuntur repente undique permissu Dei ad hoc circumpositae\n\n\n\n\n\n\n\n\n\nrelictaeque gentes laxatisque habenis in omnes Romanorum\nfines inuehuntur.\nGermani Alpibus Raetia totaque ItaÅ‚ia penetrata\nRauennam usque perueniunt; Alamanni Gallias peruagantes\netiam in ltaliam transeunt; Graecia Macedonia Pontus Asia\nGothorum inundatione deletur\\'; nam Dacia trans Danuuium in\nperpetuum aufertur; Quadi et Sarmatae Pannonias depopulantur;\nGermani ulteriores abrasa potiuntur Hispania; Parthi Mesopotamiam\nauferunt Syriamque conradunt.\nexstant adhuc per\ndiuersas prouincias in magnarum urbium ruinis paruae et\npauperes sedes, signa miseriarum et nominum indicia seruantes,\nei quibus nos quoque in Hispania Tarraconem nostram ad\nconsolationem miseriae recentis ostendimus.\net ne quid forte\nRomani corporis ab hac dilaceratione cessaret, conspirant\nintrinsecus tyranni, consurgunt bella ciuilia, funditur ubique\nplurimus sanguis Romanorum Romanis barbarisque saeuientibus;\n\n\n\n\n\n\n\n\n\nsed cito ira Dei in misericordiam uertitur et coeptae ultionis\nmaior forma quam poena in mensuram plenitudinis reputatur.\nigitur primus Genuus, qui purpuram imperii sumpserat, apud\nMyrsam occiditur. Postumus in Gallia. inuasit tyrannidem,\nmulto quidem reipublicae commodo, nam per decem annos\ningenti uirtute ac moderatione usus et dominantes hostes\nexpulit et perditas prouincias in pristinam faciem reformauit;\nseditione tamen militum interfectus est.\nAemilianus apud\nMogontiacum cum res nonas moliretur oppressus est. post\nmortem Postumi Marius ibidem inuasit imperium sed continuo\ninterfectus est. deinde Victorinus a Gallis ultro creatus et\npost paululum occisus est.\nhuic successit Tetricus, qui tunc\nAquitanicae praesidatus administrabat officium. multas seditiones\nmilitum pertulit. at uero in Oriente per Odenatum quendam\ncollecta agresti manu uicti repulsique Persae, defensa Syria,\nrecepta Mesopotamia est, et usque ad Ctesiphontem rusticani\nSyriae cum Odenato suo uincendo uenerunt.\nGallienus autem\neum rempublicam deseruisset ac Mediolani libidinibus inseruiret,\noccisus est\nAnno ab Vrbe condita MXXV Claudius uicesimus octauus\nuoluntate senatus sumpsit imperium statimque Gothos iam\nper annos quindecim Illyricum Macedoniamque uastantes bello\nadortus incredibili strage deleuit. cui a senatu clipeus aureus\nin curia et in Capitolio statua aeque aurea decreta est; sed\ncontinuo apud Sirmium, priusquam biennium in imperio expleret,\nmorbo correptus interiit.\nClaudio mortuo Quintillus frater eius ab exercitu imperator\nelectus, uir quidem unicae moderationis et solus fratri praeferendus,\nseptimo decimo die imperii interfectus est.\nAnno ab Vrbe condita MXXVII Aurelianus uicesimus nonus\nimperium adeptus quinque annis ac sex mensibus tenuit, uir\nindustria militari excellentissimus.\nexpeditione in Danuuium\n\n\n\n\n\n\n\n\n\nsuscepta Gothos magnis proeliis profligauit dicionemque Romanam\nantiquis terminis statuit. inde in Orientem conuersus Zenobiam,\nquae occiso Odenato marito suo Syriam receptam sibi uindicabat,\nmagis proelii terrore quam proelio in potestatem redegit.\nTetricum, in Gallia minime sufficientem sustinere seditiones\nmilitum suorum scribentemque etiam:\nEripe me his, inuicte, malis\nac per hoc proditorem exercitus sui, sine labore superauit. sic\nOrientis et Aquilonis receptor magna gloria triumphauit. ur-\nbem Romam muris firmioribus cinxit nouissime pum persecutionem\naduersus Christianos agi nonus a Nerone decerneret,\nfulmen ante eum magno pauore circumstantium ruit ac non\nmulto post in itinere occisus est.\nAnno ab Vrbe condita MXXXII Tacitus tricesimus adeptus\nimperium sexto mense occisus in Ponto est. post quem Florianus\nparem regni sortem ferens, tertio demum mense apud Tarsum\ninterfectus est.\nAnno ab Vrbe condita MXXXIII Probus tricesimus primus\nregnum sortitus obtinuit annis sex et mensibus quattuor. Gallias\niam dudum a barbaris occupatas per multa et grauia proelia\ndeletis tandem hostibus ad perfectum liberauit.\nbella deiade\nciuilia equidem plurimo sanguine duo gessit: unum in Oriente.\nquo Saturninum tyrannide subnixum oppressit et cepit, aliud,\nquo Proculum et Bonosum apud Agrippinam magnis proeliis\nsuperatos interfecit. ipse autem apud Sirmium in turre ferrata\nmilitari tumultu interfectus est.\nAnno ab Vrbe condita MXXXVIIII Carus Narbonensis tricesimus\nsecundus suscepit imperium ac biennio tenuit. qui cum filios\nsuos Carinum et Numerianum consortes regni effecisset, bello\nParthico postquam duas nobilissimas Parthorum urbes Cochem\net Ctesiphontem cepit, super Tigridem in castris fulmine\nictus interiit. Numerianus, qui cum patre fuerat, rediens fraude\nApri soceri sui interfectus est.\n\n\n\n\n\n\ni\nAnno ab Vrbe condita MXLI Diocletianus tricesimus tertius\nab exercitu imperator electus annis uiginti fuit; statimque ut\npotestatis copiam habuit, Aprum interfectorem Numeriani\nmanu sua interfecit. Carinum deinde, quem Carus Caesarem\nin Dalmatia reliquerat, flagitiose uiuentem difficillimo bello\net maximo labore superauit.\ndehinc cum in Gallia Amandus\net Aelianus collecta rusticanorum manu, quos Bacaudas uocabant,\nperniciosos tumultus excitauissent, Maximianum cognomento\nHerculium Caesarem fecit misitque in Gallias: qui facile\nagrestium hominum imperitam et confusam manum militari\nnirtute conposuil deinde Carausius quidam, genere quidem\ninfimus sed consilio et manu promptus, cum ad obseruanda\nOceani litora, quae tunc Franci et Saxones infestabant, positus\nplus in perniciem quam in prouectum reipublicae ageret,\n\n\n\n\n\n\n\n\n\nereptam praedonibus praedam nulla ex parte restituendo dominis\nsed sibi soli uindicando accendit suspicionem, quia ipsos quoque\nhostes ad incursandos. fines artifici neglegentia permitteret:\nquamobrem a Maximiano iussus occidi, purpuram sumpsit ac\nBritannias occupauit.\nigitur per omnes Romani imperii fines\nsubitarum turbationum fragores concrepuerunt, Carausio in\nBritanniis rebellante, Achilleo in Aegypto, cum et Africam\nQuinquegentiani infestarent, Narseus etiam rex Persarum Orientem\nbello premeret.\nhoc perionlo Diocletianns permotns Marimianum\nHerculium ex Caesare fecit Augustum, Constantium\nuero et Maximianum Galerium Caesares legit. Constantius\nHerculii Maximiani priuignam Theodoram accepit uxorem, ex\nqua sex filios fratres Constantini sustulit.\nCarausins, Britannia\nsibi per septem annos fortissime uindicata ac retenta, tandem\n\n\n\n\n\n\n\n\n\nfraude Allecti socii sui interfectus est. Allectus postea ereptam\nCarausio insulam per triennium tenuit: quem Asclepiodotus\npraefectus praetorio oppressit Britanniamque post decem annos\nrecepit.\nGonstantius uero. Caeear in Qallia primo proelio ab\nAlamannis profligato exercitu suo, uix ipse subreptus est;\nsecundo autem secuta est satis secunda uictoria: nam paucis\nhoris sexaginta milia Alamannorum caesa referuntur.\nat Maximianus\nAugustus Quinquegentianos in Africa domuit. porro\nautem Diocletianus Achilleum obsessum per octo menses apud\nAlexandriam cepit et interfecit. sed inmoderata uictoria usus\nAlexandriam direptioni dedit, Aegyptum totam proscriptionibus\ncaedibusque foedauit.\npraeterea Galerius Maximianus cum\nduobus iam proeliis aduersus Narseum conflixisset, tertio inter\nGallinicum et Carras congressus et uictus, amissis copiis ad\nDiocletianum refugit: a quo arrogantissime exceptus est, ita\nut per aliquot milia passuum purpuratus ante uehiculum eius\ncucurrisse referatur.\nuerumtamen hac contumelia quasi cote\n\n\n\n\n\n\n\nad uirtutem usos est, per quam detrita regii fastus rubigine\naciem mentis expediit. itaque mox per Illyricum et Мoesiam\nundique copias contraxit raptimque in hostem reuersus Narseum\nmagnis consiliis uiribusque superauit.\nextinotia Persarum copiis\nipsoque Narseo in fugam aoto, castra eius innasit, uxores sorores\nliberosque cepit, immensam uim gazae Persicae diripuit,\ncaptiuos quamplurimos Persarum nobilium abduxit. reueraus\nin Mesopotamiam a Diocletiano plurimo honore susceptus est.\npostea per eosdem duces strenue aduersus Carpos Basternasque\npugnatum est. Sarmatas deinde uicerunt: quorum copiosissimam\ncaptiuam multitudinem per Romanorum finium dispersere\npraesidia.\nInterea Diocletianus in Oriente, Maximianus Heroulius in\nOccidente uastari ecclesias, adfligi interficique Christianos decimo\npost Neronem loco praeceperunt: quae persecutio omnibus fere\nante actis diuturnior atque immanior fuit, nam per decem\nannos incendiis ecclesiarum, proscriptionibus innocentum,\ncaedibus martyrum incessabiliter acta est.\nsequitur terrae\nmotus in Syria, ex quo apud Tyrum et Sidonem passim\n\n\n\n\n\n\n\n\n\nlabentibus tectis multa hominum milia prostrata sunt. secundo\npersecutionis anno Diocletianus ab inuito exegit Maximiano, ut\nsimul purpuram imperiumque deponerent ac iunioribus in\nrempublicam substitutis ipsi in priuato otio consenescerent.\nitaque sub una die Diocletianus apud Nicomediam, Maximianus\n\n\napud Mediolanium potestatem imperii simul cultumque deposuerunt.\nGalerius et Constantius Augusti primi Romanum imperium\nin duas partes diuiserunt: Galerius Maximianus Illyricum\nAsiam et Orientem, Constantius Italiam Africam et Gallias\nobtinuit; sed Constantius uir tranquillissimus, Gallia tantum\n[Hispaniaque] contentus, Galerio ceteris partibus cessit.\nGalerius\nduos Caesares legit: Maximinum, quem in Oriente constituit,\net Seuerum, cui permisit Italiam, ipse in Illyrico constitutus.\n\n\n\n\n\n\n\n\n\nConstantius uero Augustus summae mansuetudinis et ciuilitatis\nin Britannia mortem obiit. qui Constantinum filium ex concubina\nHelena creatum imperatorem Galliarum reliquit.\nAnno ab Vrbe condita MLXI Constantinns tricensimus quartus\ngubernacula imperii a Constantio patre suscepit, quae uno et\ntriginta annis felicissime tenuit.\nOccnritur mihi subito et tripndiis qaibusdam insultatur: Eia,\ninquiunt, tandem in foueas nostras diu expectate uenisti. hic\nte decursurum opperiebamur, hic delapsum opprimimus, hic\nconfusum tenemus. sustinuimus te hactenus, artifieiose quodammodo\net callide fortuitas temporum mutationes Christianorum\nultionibus coaptantem.\net interdum quidem uerisimilium\nspecie permoti, utpote homines ignari diuinorum secretorum,\ntimore palluimus, sed nunc euacuauit Maximianus noster omnem\nscaenam fabulae tuae nostraeque religionis antiquitatem columna\ninexpugnabilis fulsit.\nper annos decem euersae sunt ecclesiae\n\n\n\n\n\n\n\n\n\nuestrae, ut etiam tu fateris; dilacerati cruciatibus, exinaniti\nmertibus toto Orbe Christiani. tenemus euidens testimonium\ntuum, nullam superiorem persecutionem adeo uel grauem uel\ndiuturnam fuisse.\net tamen eeoe inter tranquillissima temporum\nbona ipsorum quoque imperatorum, qui ista fecerunt, inusitata\nfelicitas: nulla domi fames, nulla pestilentia, nullum foris\nbellum nisi uoluntarium, quo exerceri uires non periclitari\nqueant;\nres praeterea humano generi huousque incognita:\nmultorum simul regum patiens consortium et magna concordia\npotestasque communis, alias numquam, nunc in commune\nprospiciens.\ndeinde etiam, quod absque ulla haotenue mortalium\nnotitia est, imperatores illi maximi quippe et persecutores,\nhonore deposito et adsumpta quiete, priuati, quod beatissimum\nhomines et summum bonum uitae bonae iudicant, et hoc tunc\nuelut praemii loco auctores persecutionis adepti sunt, quando\naccensa persecutio medio sui tempore toto Orbe saeuiebat.\nan\netiam hanc beatitudinem illis temporibus poenaliter accidisse\nadseris et nos hinc quoque terrere moliris?\nQuibus humiliter responderim, me plurima cura pietatis\naccinctum commonere de ueris, non terrere de falsis. decem\npersecutiones a Nerone usque ad Maximianum Ecclesia Christi\npassa est: nouem, ut ego dixi, ultiones, ut ipsi non negant,\ncalamitates e uestigiis consecutae sunt. nec in uerbo premo;\nutrum debitae ultiones an fortuitae permutationes fuisse\n\n\n\n\n\nuideantur, quae tamen meo suoque testimonio clades fuerunt.\nin\ndecima haesitatum putant miseri et caeci, non uidentes tanto\neam ipsis fuisse grauiorem quanto minus intellecta est. impius\nenim flagellatur et non sentit. [et] quod cum expositum\nfuerit, inuiti licet propter ipsam rerum fidem fatebuntur, quia\nex illa Maximianae persecutionis maxima punitione ista sunt\nuulnera, quibus etiam nunc isti dolent et in tantam dolent,\nut etiam clament nosque ad reclamandum lacessant: sollicitos\nfieri, qualiter conticescant.\nIn primo libello expositum a nobis est, Pompeium Trogum\net Cornelium Tacitum commemorasse non plene quidem, nostrum\nuero Moysen, etiam ipsorum testimonio fidelem, fideliter\nsufficienterque dixisse, Aegyptios et regem eorum, cum populum\nDei seruire intentum et paratum Deo suo, impediendae deuotionis\ninstinctu ad lutum paleasque reuooarent, decem acerbissimis\nplagis fuisse uexatos.\ndeinde uiolentia malorum edomitos non\nsolum coegisse festinantem sed etiam propriis suis argenteis\net aureis uasis accumulauisse. post, oblitos plagae suae et\ncupidos praedae indebitae, inuidos etiam religionis alienae,\ndum innocentes auide persequuntur, mari Bubro ultime receptos\nomnes funditus interisse. quod ego nunc refero ac renuntio,\netsi forte fide non acceptatum, exitu tamen probandum, quia\n\n\n\n\n\n\n\nhaec in figura nostri facta sunt.\nuterque populus unius Dei\nest, una populi utriusque causa. subdita fuit Israhelitarum\nsynagoga Aegyptiis, subdita est Christianorum ecclesia Romanis.\npersecuti sunt Aegyptii, persecuti sunt et Romani. decem ibi\ncontradictiones aduersus Moysen, decem hic edicta aduersus\nChristum ; diuersae ibi plagae Aegyptiorum, diuersae hic\ncalamitates Romanorum.\nnam, nt etiam ipsas inter se plagas,\nin quantum tamen figura formae conparari potest, conferam,\nibi prima correptio habuit sanguinem uulgo uel manasse de\nputeis uel in fluminibus cucurrisse: hic prima sub Nerone\nexegit plaga, ut ubique morientium sanguis esset uel morbis\nin Vrbe corruptus uel bellis in Orbe profusus.\nibi sequens\nplaga prodidit, perstrepentes persultantesque in penetralibus\nranas inediae propemodum causam habitatoribus atque exilii\nfuisse: hic sequens sub Domitiano poena similiter ostendit,\nsatellitum militumque eius improbis efirenatisque discursibus\ncruentissimi iussa. principis exsequentum ad inopiam paene\nomnes ciues Romanos adactos exilioque dispersos.\nibi tertia\n\n\n\n\n\n\n\nuexatio habuit sciniphes, musculas scilicet paruissimas ac\nsaeuissimas, quae mediis saepe aestibus per loca squalida\ncoadunatim uibrando densatae tinnulo uolatu adlabi solent\ncapillisque hominum ac pecudum saetis cum urente morsu\ninterseri: hic itidem tertia sub Traiano plaga Iudaeos excitauit,\nqui cum antea ubique dispersi ita iam quasi non essent\nquiescerent, repentino omnes calore permoti, in ipsos, inter\nquos erant, toto Orbe saeuierunt, absque magnis multarum\nurbium ruinis, quas crebri terrae motus isdem temporibus\nsubruerunt.\nibi in quarta plaga muscae caninae fuerunt, reuera\nalumnae putredinis uermiumque matres: hic itidem quarta\nsub Marco Antonino plaga, lues plurimis infusa prouinciis\nItaliam quoque cum urbe Roma uniuersam exercitumque\nRomanum, per longinquos limites et diuersa hiberna dispersum.\nin mortem dissolutum putredini simul ac uermibus dedit.\nibi\nquinta correptio pecorum ac iumentorum repentino interitu\nexpleta est: hic similiter quinta ultione sub Seuero persecutore\ncreberrimis ciuilibus bellis propria uiscera et adiumenta reipublicae,\nhoc est plebes prouinciarum et legiones militum,\ncomminutae sunt.\nibi sexta uexatio intulit uesicas efferuescentes\nulceraque manantia: hic aeque sexta punitio, quae post\n\n\n\n\n\n\n\n\n\nMaximini persecutionem fuit, qui specialiter episcopos et clericos\nomissa turba populari, hoc est ecclesiarum primates, trucidari\nimperauerat, intumescens crebro ira atque inuidia non per\nuulgi caedem sed per uulnera mortesque principum ac potentium\nexhalata est.\nibi septima plaga numeratur coacto aere grando\nprofusa, quae hominibus iumentis satisque exitio fuit: hic\nsimiliter septima sub Gallo et Volusiano, qui persecutori Decio\nmox interfecto successerant, plaga extitit corrupto aere pestis\ninfusa, quae per omnia Romani regni ab Oriente in Occidentem\nspatia cum omne propemodum genus hominum et pecudum\nneci dedit tum etiam\nCorrupitque lacus, infecit pabula tabo.\nibi octauam Aegypti contritionem fecere excitatae undique\nlucustae, tenentes terentes tegentesque omnia: hic octauam\naeque in subuersionem Romani orbis excitatae undique intulere\ngentes, quae caedibus atque incendiis cunctas prouincias\ndeleuerunt.\nibi nona turbatio diuturnas crassas ac paene tractabiles\ntenebras habuit, plus omnino periculi comminata quam\nfecit: hic itidem nona correptio fuit, cum Aureliano persecutionem\ndecernenti diris turbinibus terribile ac triste fulmen\nsub ipsis pedibus ruit ostendens, quid, cum ultio talis exigeret,\ntantus possit ultor, nisi et clemens esset et patiens; quamquam\n\n\n\n\n\n\n\nintra sex abhinc menses tres succidui imperatores, hoc est\nAurelianus Tacitus et Florianus, diuersis causis interfecti sunt.\nibi postremo decima plaga, quae et nouissima omnium fuit,\ninterfectio filiorum, quos primos quique genuerant: hic nihilo\nminus decima id est nouissima poena est omnium perditio\nidolorum, quae primitus facta in primis amabant.\nIbi rex potentiam Dei sensit probauit et timuit ac per hoc\npopulum Dei liberum abire permisit: hic rex potentiam Dei\nsensit probauit et credidit ac per hoc populum Dei liberum\nesse permisit. ibi numquam postea populus Dei ad seruitutem\nretractus: hic numquam postea populus Dei ad idololatriam\ncoactus est. ibi Aegyptiorum uasa pretiosa Hebraeis tradita\nsunt: hic in ecclesias Christianorum praecipua paganorum\ntempla cesserunt.\nsane illud, ut dixi, denuntiandum puto, quia,\nsicut Aegyptiis post has decem plagas dimissos Hebraeos\npersequi molientibus inruit per superductum mare aeterna\nperditio, ita et nos quidem libere peregrinantes superuentura\nquandoque persecutio gentilium manet, donec mare Rubrum,\nhoc est ignem iudicii, ipso domino nostro Iesu Christo duce\net iudice transeamus.\nhi uero, in quos Aegyptiorum forma\ntransfunditur, permissa ad tempus potestate saeuientes grauissimis\nquidem permissu Dei Christianos cruciatibus persequentur;\nuerumtamen idem omnes inimici Christi cum rege suo\n\n\n\n\n\n\n\nAntichristo accepti stagno ignis aeterni, quod magna impediente\ncaligine dum non uidetur intratur, perpetuam perditionem\nimmortalibus arsuri suppliciis sortientur.\nIgitur mortuo, ut dixi, Constantio in Britanniis Constantinns\nimperator creatus, primus imperatorum Christianus excepto\n\nPhilippo, qui Christianus annis admodum paucissimis ad hoc\ntantum constitutus fuisse mihi uisus est, ut millesimus Romae\nannus Christo potius quam idolis dicaretur.\na Constantino\nautem omnes semper Christiani imperatores usque in hodiernum\ndiem creati sunt excepto Iuliano, quem impia, ut aiunt,\nmachinantem exitiabilis uita deseruit.\nhaec eet lenta illa\npaganorum poena sed certa; hinc sani insaniunt, hinc non\nunlnerati conpunguntur, hinc ridentes gemunt, hinc uiuentes\ndeficiunt, hinc secreto excruciantur, quos nemo persequitur,\nhinc iam paucissimi remanserunt, qui numquam aliquo persequente\npuniti sunt.\nnernmtamen qualis tunc persecutores illos,\nde quorum impunitate non solum gloriari sed etiam insultare\nconantur, finis mansit, expediam.\nConstantino in Galliis strenuissime rempublicam procurante\npraetoriani milites Romae Maxentium filium Herculii, qui\npriuatus in Lucania morabatur, Augustum nuncupaneruat.\nMaximianus Herculius, iam ex Augusto privatus et adhuc\npublicus persecutor, occasione filii sollicitatus, qui imperium\nabiecerat, arripuit tyrannidem.\nGalerius Augugtus Seuerum\nCaesarem aduersus Maxentium Romam cum exercita misit.\nSeaerus cum Vrbem obsideret, militum suorum seelere desertus\net proditus atque ex eo fugiens Rauennae interfectus est.\nHerculius Maximianus, perseentor et ex Angqsto tyrannus,\nconfirmatum iam in imperio filium ueste ac potestate regia\nspoliare conatus, conuiciis autem ac tu multibus militum palam\nconterritus in Galliam profectus est, ut Constantine genero\naeque dolis iunctus auferret imperium.\nsed per fiiiam deprehensus\net proditus, deinde in fugam uersus Massiliae oppressus et\ninterfectus est.\nporro Galerius occiso Seuero Licinium imperatorem\ncreauit.\ncumque perseeutionem a Diocletiano et Maximiano\nmissam ipse atrocioribus edictis adcumulauisset ac postquam\n\n\n\n\n\n\n\n\n\nper annos decem omni genere hominum exhausit prouincias,\nputrefacto introrsum pectore et uitalibus dissolutis, cum ultra\nhorrorem humanae miseriae etiam uermes eructaret neque\nmedici ultra iam foetorem ferentes crebro iussu eius occiderentur:\na quodam medico constantiam ex desperatione sumente increpitus,\niram Dei esse poenam suam atque ideo a medicis non\nposse curari, edictis late missis Christianos de exiliis reuocauit.\nipse autem cruciatus non sustinens uim uitae suae adtulit.\nita respublica tunc sub nonis quattuor principibus fuit Constantino\net Maxentio, filiis Augustorum, Licinio autem et\nMaximino, hominibus nouis.\nConstantinus pacem ecclesiis post\ndecem annos quam a persecutoribus uexabantur indulsit.\ndeinde\ninter Constantinum et Maxentium bellum ciuile exortum est.\nMaxentius, saepe multis proeliis fatigatus, ultime ad pontem\nMuluium uictus et interfectus est.\nMaximinus, persecutionis\nChristianorum incentor exsecutorque infestissimus, apud\nTharsum, dum ciuile bellum contra Licinium disponit, interiit.\nLicinius, repentina rabie susoitatus, omnes Christianos e palatio\nsuo iussit expelli. mox bellum inter ipsum Licinium et\nConstantinum efferbuit.\nsed Constantinus Lioinium, sororis\nsuae uirum, in Pannonia primum uicit, deinde apud Cibalas\noppressit uniuersaque Graecia potitus Licinium crebris bellis\nterra marique adsurgentem et repressum tandem ad deditionem\ncoegit;\nsed Herculii Maximiani soceri qui motus exemplo, ne\niterum depositam purpuram in perniciem reipublicae sumeret,\npriuatum iussit occidi;\nquamuis omnibus iam ministris nefariae\npersecutionis extinctis hunc quoque in quantum exerere potuit\npersecutorem digna punitio flagitaret.\nConstantini filii, Crispus\net Constantinus et Licinius adulescens, Licini Augusti filius,\nConstantini autem ex sorore nepos, Caesares sunt creati.\nHis diebus Arrius, Alexandrinae urbis presbyter, a ueritate\nfidei catholicae deuians, exitiabile plurimis dogma constituit.\nqui simul ut primam Alexandriae vel notus vel notatus inUr\nconfusos uulgo sectatores insectatoresque factus est, ab Alexandro,\neiusdem tunc urbis episcopo, pulsus ecclesia est.\ncumque\nhomines, quos in errorem seduxerat, etiam in seditionem\nexcitaret, apud Nicaeam urbem Bithyniae conuentus trecentorum\ndecem et octo episcoporum factus est, per quos Arrianum\ndogma exitiabile et miserum esse euidentissime deprehensum,\npalam proditum ae reprobatum est.\nsed inter haec latent causae,\ncur uindicem gladium et destinatam in impios punitionem\nConstantinus imperator etiam in proprios egit affectus. nam\nCrispum filium suum et Licixium sororis filium interfecit. prae-\nterea multas\ngentes diuersis proeliis subegit. urbem nominis\nsui Romanorum regum uel primus uel solus instituit. quae\nsola expers idolorum ad hoc breuissimo tempore condita a\nChristiano imperatore prouecta est, ut sola Romae, tot saeculis\nmiseriisque prouectae, forma et potentia merito possit aequari.\ntum deinde primus Costantinus iasto ordine et pio nieem\nuertit: edicto siquidem statuit citra ullam, hominum caedem\npaganorum templa dandi.\nrex Gothorum fortissimas et\ncopiosissimas gentes in ipso barbarici soli sinu, hoc est in\nSarmatarum regione, deleuit.\nCalocaerum quendam in Cypro\nadspirantem nonis rebus oppressit. tricennalibus suis Dalmatiam\nCaesarem legit.\ncumque bellum in Persas moliretur, in nilla\npublica iuxta Nicomediam, dispositam bene rempublicam filiis\ntradens, diem obiit.\nAnno ab Vrbe eondita MXCII Constantius tricensimus quintus\ncum Constantino et Constante fratribus suis adeptus imperium\nuiginti et quattuor annis tenuit. fuit inter successores\n\n\n\n\n\n\n\n\n\nConstantini et Dalmatius Caesar fratris filius, sed continuo militari\nfactione decerptus est.\ninterea maligna semper aduersus Deum\nuerum diaboli insectatio, quae ab initio mundi usque ad nunc\na sincero fidei religionisque tramite offusis errorum nebulis\nlubrica hominum corda perturbat, postquam Christianis imperatoribus\nsummam regiae potestatis in meliora uertentibus\nEcclesiam Christi zelo idololatriae persequi destitit, aliud\nmachinamentum, quo per eosdem Christianos imperatores\nChristi Ecclesiam uexaret, inuenit.\nfit igitur Arrio, noui erroris\nauctori, ceterisque discipulis ipsius ad familiaritatem Constantii\nimperatoris promptus aditus et facilis uia. suadetur Constantio,\nut quosdam in Deo gradus credat, et qui per ianuam ab\nerrore idololatriae fuerat egressus, rursum in sinum eius, dum\nin Deo deos quaerit, tamquam per pseudothyrum inducitur.\nperuerso igitur zelo potestas armatur inlusa et sub nomine\npietatis uis persecutionis agitatur. de noua nominis electione\ncontenditur, ut Arrianorum potius ecclesiae quam catholicorum\nsint.\nsequitur terrae motus horribilis, qui plurimas Orientis\n\n\n\n\n\n\n\n\n\nurbes solo strauit. Constantinus dum Constantem fratrem bello\ninsectatur, incauta petulantia periculis sese offerens, a ducibus\neius occisus est.\nConstans aduersus Pereas et Saporem, qui\nMesopotamiam uastauerat, nouem proeliis parum prospere\ndecertauit. nouissime seditione atque intemperantia militum\nnocte adoriri pugnam coactus, patratam paene uictoriam insuper\nuictus amisit.\npost cum se intolerandis uitiis dedisset ac poena\nprouincialium fauorem militum compararet, Magnentii dolis\nin oppido, cui Helena nomen est, in proximo Hispaniae interfectus\nest.\nMagnentius enim apud Augustodunum arripuit imperium,\nquod continuo per Galliam Africam Italiamque porrexit.\nin Illyrico autem Vetranionem, aetate grandaeuum, imperatorem\nsibi milites creauerunt, uirum natura simplicem cunctisque\niucundum, sed qui ne prima quidem umquam litterarum\nelementa didicisset.\nitaque cum primas litteras litterarumque\nsyllabas imperator senex interdum inuitus meditaretur, a\nConstantio, qui tunc in Magnentium ultione fratris accensus\nbellum parabat, deponere iussus imperium, abiciens cum litteris\n\n\n\n\n\n\n\n\n\npurpuras contentusque priuatis feriis, palatium simul scholamque\ndimisit.\nNepotianus deinde Romae, Constantini sororis\nfilius, gladiatorum manu fretus inuasit imperium: qui deinde\ncum inprobus ac per hoc inuisus cunctis esset, a Magnentianis\nducibus oppressus est.\nsequitur bellum illud horribile inter\nConstantium Magnentiumque apud Mursam urbem gestum, in\nquo multa Romanorum uirium profligatio etiam in posterum\nnocuit.\nMagnentius tamen uictus anfngit ac non multo post\napud Lugdunum propria se manu interfecit. Decentius quoque\nfrater eiusdem, quem Caesarem Galliis praefecerat, apud\nSenonas laqueo uitam finiuit.\ncontinuo Constantius Gallum,\npatrui filium, Caesarem legit: quem rursus crudeliter ac\ntyrannice agentem paulo post quam crearat occidit. Siluanum\nquoque, per Gallias rebus nonis inhiantem, mature circumueuiendum\nopprimendumque curauit.\nigitur Siluano interfecto\nIulianum patruelem suum, Galli fratrem, Caesarem creatum\nmisit ad Gallias; itaque Iulianus Caesar euersas oppressasque\nab hoste Gallias strenuissime in integrum restituit,\n\n\n\n\n\n\n\n\n\nAlamannorum paruis copiis magnam multitudinem fudit, Rheno\nGermanos reuinxit.\nhis elatus suooessibus fastigium usurpauit\nAugusti et mox Italiam Illyricumque peruadens Constantium\nParthicis proeliis occupatum regni parte priuauit.\nConstantius\nIuliani scelere comperto dimissa expeditione Parthorum dum\nad ciuile bellum reuertitur, in itinere inter Ciliciam Cappadociamque\ndefunctus est.\nita ille qui discissa paee et unitate\nfidei catholicae Christianos aduersum Christianos armans oiuili,\nut ita dicam, bello Ecclesiae membra dilacerauerat, totum\ninquieti tempus imperii molestissimumque spatium uitae suae.\nbellis. oiuilibus etiam per propinquos et consanguineos excitatis\nexercuit exegit expendit.\nAnno ab Vrbe condita MCXVI Iulianus dudum Caesar, post\nautem tricesimus sextus ab Augusto rerum potitus anno uno\net mensibus octo imperii summam solus obtinuit.\nChristianam\nreligionem arte potius quam potestate insectatus, ut negaretur\nfides Christi et idolorum cultus susciperetur, honoribus magis\nprouocare quam tormentis cogere studuit.\naperto tamen praeoepit\n\n\n\n\n\n\n\n\n\nedicto, ne quis Christianus docendorum liberalium studiorum\nprofessor esset. sed tamen, sicut a maioribus nostris compertum\nhabemus, omnes ubique propemodum praecepti condiciones\namplexati officium quam fidem deserere maluerunt.\nInlianns\nautem bellum aduersum Parthos parans cum Romanas uires\ncontractas undique ad destinatam secum traheret perditionem,\nChristianorum sanguinem dis suis uouit, palam persecuturus\necclesias, si uictoriam potuisset adipisci.\nnam et amphitheatrum\nHierosolymis extrui iussit, in quo reuersus a Parthis episcopos\nmonachos omnesque eius loci sanctos bestiis etiam arte\nsaeuioribus obiceret spectaretque laniandos.\nitaque postquam a\nCtesiphonte castra mouit, dolo cuiusdam transfugae in deserta\nperductus, cum ni sitis et ardore solis atque insuper labore\nharenarum confectus periret exercitus, imperator tanto rerum\npericulo anxius dum per uasta deserti incautius euagatur, ab\n\n\n\n\n\n\n\n\n\nobuio quodam hostium equite conto ictus interiit. sic misericors\nDeus impia consilia impii morte dissoluit.\nAnno ab Vrbe condita MCXVII Iouianus tricesimus septimus\nimperator in summo rerum discrimine ab exercitu creatus\ncum et locorum iniquitate captus et hostibus circumsaeptus\nnullam euadendi facultatem nancisceretur, foedus cum Sapore\nPersarum rege, etsi parum ut putant dignum, satis tamen\nnecessarium pepigit:\nquippe, ut tutum et incolumem Romanum\nexercitum non solum ab incursu hostium uerum etiam a\nlocorum periculo liberaret, Nisibi oppidum et partem superioris\nMesopotamiae Persis concessit.\ninde dum ad Illyricum rediens\nper Galatiam iter agit, cum in cubiculum quoddam nouum\nsese cubitum recepisset, calore prunarum et nidore parietum\nnuper calce inlitorum adgrauatus et suffocatus, octauo demum\nmense quam imperare coeperat uitam finiuit.\nAnno ab Vrbe condita MCXVIII Valentinianus tricesimus\noctauus apud Nicaeam consensu militum imperator creatus\nest mansitque in eo annis undecim.\nqui cum Christianus integra\nfide sacramentum militiae gereret sub Iuliano Augusto tribunus\nscutariorum, iussus ab imperatore sacrilego aut immolare\nidolis aut militia excedere, fideliter sciens et graniora Dei esse\nindicia et meliora promissa, sponte discessit.\nita parua interiecta\nmora Iuliano interfecto ac mox Iouiano mortuo qui pro nomine\nChristi amiserat tribunatum, retribuente Christo in locum\npersecutoris sui accepit imperium:\nqui postea fratrem suum\nValentem participem fecit imperii , Procopium tyrannum\npluresque postea satellites eius occidit.\nterrae motus per totum\nOrbem factus ita turbatum quoque pelagus excussit, ut per\nuicinas terrarum campestrium partes refuso mari plurimae\ninsularum urbes concussae et subrutae perisse referantur.\nValens\nab Eudoxio episcopo, Arriani dogmatis assertore, et baptizatus\net persuasus, in saeuissimam haeresim declinauit; sed malignam\n\n\n\n\n\n\n\n\n\ninsectationem diu texit nec uoluntati potestatem admiscuit,\nquoad uiuentis fratris auctoritate conpressus est.\ncontemplabatur\nenim de eo, quantam uim in ulciscenda fide imperator posset\nexerere, qui tantam constantiam pro retinenda quondam miles\nhabuisset.\nHorum anno imperii tertio Gratianus Yalentiniani filius\nimperator est factus. eodem anno apud Atrebatas uera lana\nde nubibus pluuiae mixta defluxit.\nPraeterea Athanaricus rex Gothorum Christianos in gente\nsua crudelissime persecutus, plurimos barbarorum ob fidem\ninterfectos ad coronam martyrii sublimauit, quorum tamen\nplurimi in Romanum solum non trepidi, uelut ad hostes, sed\ncerti, quia ad fratres, pro Christi confessione fugerunt.\nYalentinianus Saxones, gentem in Oceani litoribus et paludibus\n\n\n\n\n\n\n\n\n\n\n\n\n\ninuiis sitam, uirtute atque agilitate terribilem, periculosam\nRomanis finibus eruptionem magna mole meditantes in ipsis\nFrancorum finibus oppressit.\nBurgundionum quoque nonorum\nhostium nouum nomen ., qui plus quam octoginta milia, ut\nferunt, armatorum ripae Rheni fluminis insederunt.\nhos quondam\nsubacta interiore Germania a Druso et Tiberio, adoptiuis filiis\nCaesaris, per castra dispositos in magnam coaluisse gentem\natque ita etiam nomen ex opere praesumpsisse, quia crebra per\nlimitem habitacula constituta burgos uulgo uocant, eorumque\nesse praeualidam et perniciosam manum, Galliae hodieque\ntestes sunt, in quibus praesumpta possessione consistunt;\nquamuis\nprouidentia Dei Christiani omnes modo facti catholica fide\nnostrisque clericis, quibus oboedirent, receptis blande mansuete\ninnocenterque uiuant, non quasi cum subiectis Gallis sed uere\ncum fratribus Christianis.\nAnno autem undecimo imperii sui Valentinianus, cum Sannatae\nsese per Pannonias diffudissent easque uastarent, bellum in\neos parans apud Brigitionem oppidum subita effusione sanguinis,\nquod Graece apoplexis uocatur, suffocatus et mortuus est.\nPost quem Gratianus filius Occidentis imperium tenuit,\nValente patruo in Orientis partibus constituto; Valentinianum\netiam, fratrem suum paruum admodum, socium creauit imperii\nAnno ab Yrbe condita MCXXVIII Valens tricesimus nonus\nimperium quattuor annis Valentiniano mortuo tenuit, cui soli,\ncum impie ageret, potuisset erubescere. ilico uelut effrenata\nlibertatis audacia legem dedit, ut monachi, hoc est Christiani\nqui ad unum fidei opus dimissa saecularium rerum multimoda\n\n\n\n\n\n\n\n\n\n\n\nactione se redigunt, ad militiam cogerentur.\nuastas illas tunc\nAegypti solitudines harenasque diffusas, quas propter sitim ac\nsterilitatem periculesissimamque serpentum abundantiam connersatio\nhumana non nosset, magna habitantium monachorum\nmultitudo compleuerat.\nhnc tribuni et milites missi, qui sanctos\nac ueros milites Dei alio nomine persecutionis abstraherent. interfecta\nsunt ibi agmina multa sanctorum.\nquae autem per\ndiuersas ubique prouincias his similibusque iussis aduersus\necclesias catholicas et rectae fidei populos gesta sint, satis\nsignificatum ipsa reticendi electione sufficiat.\nInterea in Africae partibus Firmus sese excitatis Maurorum\ngentibus regem constituens Africam Mauretaniamque uastauit;\nCaesaream urbem nobilissimam Mauretaniae dolo captam,\ndeinde caedibus incendiisque conpletam barbaris in praedam\ndedit.\nigitur comes Theodosius, Theodosii qui post imperio\n\n\n\n\n\n\n\n\n\npraefuit pater, a Valentiniano missus effusas Maurorum gentes\nmultis proeliis fregit, ipsum Firmum afflictum et oppressum\ncoegit ad mortem.\npost cum experientissima prouidentia totam\ncum Mauretania Africam meliorem pristinis reddidisset, instimulante\net obrepente inuidia iussus interfici, apud Carthaginem\nbaptizari in remissionem peccatorum praeoptauit ac postquam\nsacramentum Christi quod quaesierat adsecutus est, post.\ngloriosam saeculi uitam etiam de uitae aeternitate securus\npercussori iugulum ultro praebuit.\nQratianus interea imperator admodum iuuenis cum inaeatimabilem\nmultitudinem hostium Romanis infusam finibus cerneret,\nfretus Christi potentia, longe inpari militum numero sese in\nhostem dedit et continuo apud Argentariam, oppidum Galliarum,\nformidulosissimum bellum incredibili felicitate confecit. nam\nplus quam triginta milia Alamannorum minimo Romanorum\ndetrimento in eo proelio interfecta narrantur.\nTertio decimo autem anno imperii Valentis, hoc est paruo\ntempore postea quam Valens per totum Orientem ecclesiarum\n\n\n\n\n\n\n\n\n\nlacerationes sanctorumque caedes egerat, radix illa miseriarum\nnostrarum copiosissimas simul frutices germinauit.\nsiquidem\ngens Hunorum, diu inaccessis seclusa montibus, repentina rabie\npercita exarsit in Gothos eosque passim conturbatos ab antiquis\nsedibus expulit. Gothi transito Danuuio fugientes, a Valente sine\nulla foederis pactione suscepti ne arma quidem, quo tutius\nbarbaris crederetur, tradidere Romanis.\ndeinde propter into-\nlerabilem | auaritiam Maximi ducis fame et iniuriis adacti\nin arma surgentes, uicto Valentis exercitu per Thraciam sese,\nmiscentes simul omnia caedibus incendiis rapinisque, fuderunt.\nValens egressus de Antiochia cum ultima infelicis belli\n\n\n\n\n\n\n\n\n\n\n\nsorte traheretur, sera peccati maximi paenitentia. stimulatus.\nepiscopos ceterosque sanctos reuocari de exiliis imperauit.\nItaque quinto decimo imperii sui anno lacrimabile illud\nbellum in Thracia cum Gothis iam tunc exercitatione uirium\nrerumque abundantia instructissimis gessit. ubi primo statim\nimpetu Gothorum perturbatae Romanorum equitum turmae\nnuda peditum deseruere praesidia.\nmox legiones peditum\nundique equitatu hostium cinctae ac primum nubibus sagittarum\nobrutae, deinde, cum amentes metu sparsim per deuia\ncogerentur, funditus caesae gladiis insequentum contisque\nperierunt.\nipse imperator cum sagitta sauoius uersusque in\nfugam aegre in cuiusdam uillulae casam deportatus lateret,\nab insequentibus hostibus deprehensus, subiecto igne consumptus\nest et, quo magis testimonium punitionis eius et diuinae\nindignationis terribili posteris esset exemplo, etiam communi\ncaruit sepultura.\nConsoletnr se, sed in hoc solo, peruicacia miseriaque gentilium,\nquia temporibus et regibus Christianis tantae simul congestae\nclades pressam reipublicae onerauere ceruicem: euersae prouinciae,\ndeletus exercitus, imperator incensus. magnum reuera\nhoc est ad nostrum dolorem magisque miserum quo magis\nnouum.\nsed quid hoc ad consolationem proficit paganorum,\nqui palam peruident et in his quoque persecutorem ecclesiarum\nfuisse punitum? unus Deus unam fidem tradidit, unam\necclesiam toto Orbe diffudit: hanc aspicit, hanc diligit, hanc\ndefendit; quolibet se quisquis nomine tegat, si huic non\nsociatur, alienus, si hanc inpugnat, inimicus est.\nconsolentur\nse gentiles, in quantum uolunt, Iudaeorum haereticorumque\nsuppliciis, tantum et unum Deum esse et eundem personarum\nacceptorem non esse uel ex hac potissimum Valentis extincti\nprobatione fateantur.\nGothi antea per legatos supplices poposcerunt,\nut illis episcopi, a quibus regulam Christianae fidei\ndiscerent, mitterentur. Valens imperator exitiabili prauitate\ndoctores Arriani dogmatis misit. Gothi primae fidei rudimento\n\n\n\n\n\n\n\n\n\nquod accepere tenuerunt. itaque iusto iudicio Dei ipsi eum\nuiuum incenderunt, qui propter eum etiam mortui uitio erroris\narsuri sunt.\nAnno abVrbe condita MCXXXII Gratianus quadragesimus ab\nAugusto post mortem Valentis sex annis imperium tenuit,\nquainuis iamdudum antea cum patruo Valente et cum Valentiniano\nfratre regnaret.\nqui cum acum ac paene conlapsum\nreipublicae statum uideret, eadem prouisione, qua quondam\nlegerat Nerua Hispanum uirum Traianum, per quem respublica\nreparata est, legit et ipse Theodosium aeque Hispanum uirum\net restituendae reipublicae necessitate apud Sirmium purpura\ninduit Orientisque et Thraciae simul praefecit imperio,\nin hoc\n\n\n\n\n\n\n\n\n\n\n\nperfectiore iudicio, quia, cum in omnibus humanae uitae\nuirtutibus iste par fuerit, in fidei sacramento religionisque\ncultu sine ulla comparatione praecessit; siquidem ille persecutor,\nhic propagator Ecclesiae.\nita illi ne unus quidem proprios filius,\nquo successore gauderet. indultus est; huius autem Orienti\nsimul atque Occidenti per succiduas usque ad nunc generationes\ngloriosa propago dominatur.\nitaque Theodosius adflictam rempublicam\nira Dei reparandam credidit misericordia Dei; omnem\nfiduciam sui ad opem Christi conferens maximas illas Scythicas\ngentes formidatasque cunctis maioribus, Alexandro quoque illi\nMagno, sicut Pompeius Corneliusque testati sunt, euitatas,\nnunc autem extincto Romano exercitu Romanis equis annisque\n\n\n\n\n\n\n\n\n\ninstructissimas, hoc est Alanos Hunos et Gothos, incunctanter\nadgressus magnis multisque proeliis uicit.\nurbem Constantinopolim\nuictor intrauit et ne paruam ipsam Romani exercitus\nmanum adsidue bellando detereret, foedus cum Athanarioo\nGothorum rege percussit.\nAthanaricus autem continuo ut\nConstantinopolim uenit, diem obiit. uniuersae Gothorum\ngentes rege defuncto aspicientes uirtutem benignitatemque\nTheodosii Romano sese imperio dediderunt.\nin isdem etiam\ndiebus Persae, qui Iuliano interfecto aliisque imperatoribus\nsaepe uietis, nunc etiam Valente in fugam acto recentissimae\nuictoriae satietatem cruda insultatione ructabant, ultro Constantinopolim\nad Theodosium misere legatos pacemque supplices\n\n\n\n\n\n\n\npoposcerunt; ictumque tunc foedus est, quo uniuersus Oriens\nusque ad nunc tranquillissime fruitur.\ninterea cum Theodosius\nin Oriente subactis barbarorum gentibus Thracias tandem ab\nhoste liberas reddidisset et Arcadium filium suum consortem\nfecisset imperii, Maximus, uir quidem strenuus et probus atque\nAugusto dignus nisi contra sacramenti fidem per tyrannidem\nemersisset, in Britannia inuitus propemodum ab exercitu\nimperator creatus in Galliam transiit:\nubi Gratianum Augustum\nsubita incursione perterritum atque in Italiam transire meditantem\ndolis oircumuentum interfecit fratremque eius Valentinianum\nAugustum Italia expulit. Valentinianus in Orientem\nrefugiens a Theodosio paterna pietate susceptus, mox etiam\nimperio restitutus est.\nAnno ab Vrbe condita Mcxxxvm Theodosius quadragesimus\nprimus interfecto per Maximum Gratiano imperium Romani\norbis obtinuit mansitque in eo annis undecim, cam iam in\nOrientis partibus sex annis Gratiano uiuente regnasset.\nitaque\niustis necessariisque causis ad bellum ciuile permotus, cum e\nduobus Augustis fratribus et ultionem unius interfecti sanguis\nexigeret et restitutionem miseria alterius exulantis oraret,\nposuit in Deo spem suam seseque aduersus Maximum tyrannum\nsola fide maior — nam longe minor uniuersa apparatus bellici\nconparatione — proripuit.\nAquileiae tunc Maximns uictoriae\nsuae spectator insederat. Andragathius comes eius summam\nbelli administrabat: qui cum largissimis militum copiis ipsamque\nmagnarum copiarum fortitudinem praecellente consilio omnes\n\n\n\n\n\n\n\n\n\nincredibiliter Alpium ac fluminum aditus communisset, ineffabili\nindicio Dei, dum nauali expeditione incautum hostem praeuenire\net obruere parat, sponte eadem quae obstruxerat claustra\ndeseruit.\nita Theodosius nemine sentiente, ut non dicam repugnante,\nuacuas transmisit Alpes atque Aquileiam inprouisus\nadueniens hostem illum magnum, Maximum, trucem et ab\ninmanissimis quoque Germanorum gentibus tributa ac stipendia\nsolo terrore nominis exigentem, sine dolo et sine controuersia\nclausit cepit occidit.\nValentinianus recepto Italiae potitus\nimperio est. Andragathius comes cognita Maximi nece praecipitem\nsese e naui in undas dedit ac suffocatus est. Theodosius\nincruentam uictoriam Deo procurante suscepit.\nEcce regibus et temporibus Christianis qualiter bella ciuilia.\ncum uitari nequeunt, transiguntur. ad uictoriam peruentum\nest, inrupta est ciuitas, correptus tyrannus. et hoc parum\nest. ecce parte alia uictus hostilis exercitus atque ipso tyranno\ntruculentior comes tyranni ad mortem coactus, tantae dissolutae\nelusaeque insidiae, tanti apparatus exinaniti sunt:\net tamen\n\n\n\n\n\n\n\n\n\nnullus dolos struxit, nullus aciem disposuit, postremo nullus,\nsi dici licet, gladium de uagina extulit. formidulosissimum\nbellum sine sanguine usque ad uictoriam et in uictoria duorum\nmorte confectum est.\net, ne hoc quisquam casu factum putet,\nquo magis potentia Dei, qua et dispensantur et iudicantur\nuniuersa, propalato sui testimonio declarata obstrepentium\nmentes uel ad confusionem uel ad fidem cogat, dico rem et\nignotam omnibus et omnibus notam:\npost hoc bellum, quo\nMaximus interfectus est, multa utique, sicut omnes recognoscimus,\nTheodosium filiumque eius Honorium usque ad nunc\net externa bella et ciuilia consecuta sunt, et tamen omnia\npaene usque in hodiernum diem et quidem cum fructu simplicis\nsanctaeque uiotoriae uel nullo uel minimo sanguine quieuerunt.\nIgitur Yalentinianus iunior regno restitutus extincto Maximo\neiusque filio Victore, quem imperatorem Gallis Maximus\n\n\n\n\n\n\n\n\nreliquerat, ipse in Galliam transiit: ubi cum tranquilla\nrepublica in pace ageret, apud Viennam dolo Arbogastis comitis\nsui, ut ferunt, strangulatus atque, ut uoluntariam sibi consciuisse\nmortem putaretur, laqueo suspensus est mortuo Valentiniano\nAugusto Arbogastes Eugenium tyrannum mox creare ausus\nest legitque hominem, cui titulum imperatoris inponeret;\nipse acturus imperium uir barbarus. animo consilio mann\naudacia potentiaque nimius, contraxit undique innumeras\ninuictasque copias, uel Romanorum praesidiis uel auxiliis\nbarbarorum alibi potestate alibi cognatione subnixus.\nhistoriam\nnotam etiam oculis plurimorum, quam melius qui spectauere\nnouerunt, dilatari uerbis non opus est potentia Dei non fiducia\nhominis uictorem semper extitisse Theodosium, Arbogastes iste\npraecipuum in utroque documentum est. qui et tunc, cum\n\n\n\n\n\n\n\n\n\nTheodosio paruit, tantis instructum praesidiis Maximum ipse\nminimus cepit et nunc, cum aduersus eundem Theodosium\ncollectis Gallorum Francorumque uiribus exundauit, nixus\netiam praecipuo culto idolorum, magna tamen facilitate\nsuccubuit.\nEngenius atque Arbogastes instructas acies campis\nexpedierant, arta Alpium latera atque ineuitabiles transitus\npraemissis callide insidiis occuparant, etiamsi numero ac\nuiribus inpares forent, sola tamen belli dispositione uictores.\nat uero Theodosius in summis Alpibus constitutus expers cibi\nac somni, sciens quod destitutus suis, nesciens quod clausus\nalienis, Dominum Christum solus solum, qui posset omnia,\ncorpore humi fusus, mente caelo fixus orabat.\ndehinc postquam\ninsomnem noctem precum continuatione transegit et testes\npropemodum quas in pretium praesidii caelestis adpenderat\nlacrimarum lacunas reliquit, fiducialiter arma corripuit solus,\n\n\n\n\n\n\n\n\n\n\n\n\n\n\nsciens se esse non solum. signo crucis signum proelio dedit\nac se in bellum, etiamsi nemo sequeretur, nictor futurus,\ninmisit.\nprima salntis nia extitit Arbitio, hostilium partium\ncomes: qui cum ignarum imperatorem circumpositis excepisset\ninsidiis, conuersus ad reuerentiam praesentis Augusti, non\nsolum periculo liberauit uerum etiam instruxit auxilio.\nat ubi\nad contigua miscendae pugnae spatia peruentum est, continuo\nmagnus ille et ineffabilis turbo uentorum in ora hostium ruit.\nferebantur per aera spicula missa nostrorum atque ultra\nmensuram humani iactus per magnum inane portata nusquam\npropemodum cadere, priusquam inpingerent, sinebantur.\nporro\nautem turbo continuus ora pectoraque hostium nunc inlisis\ngrauiter scutis euerberabat, nunc inpreesis pertinaciter obstructa\n\n\n\n\n\n\n\n\n\nclaudebat, nunc auulsis uiolenter destituta nudabat, nunc oppositis\niugiter in terga trudebat; tela etiam, quae ipsi uehementer\nintorserant, excepta uenti impetu supinato ac retrorsum coacta\nipsos infeliciter configebant.\nprospexit sibi humanae conscientiae\npauor, nam continuo sese parua suorum manu fusa uictori\nTheodosio hostilis prostrauit exercitus; Eugenius captus atque\ninterfectus est; Arbogastes sua se manu perculit. ita et hic\nduorum sanguine bellum ciuile restinctum est, absque illis\ndecem milibus Gothorum, quos praemissos a Theodosio\nArbogastes delesse funditus fertur: quos utique perdidisse\nlucrum et uinci uincere fuit.\nnon insulto obtreotatoribus\nnostris. unum aliquod ab initio Vrbis conditae bellum proferant\ntam pia necessitate susceptum, tam diuina felicitate confectum,\ntam clementi benignitate sopitum, ubi nec pugna grauem\ncaedem nec uictoria cruentam exegerit ultionem, et fortasse\nconcedam, ut non haec fidei Christiani ducis concessa uideantur;\nquamuis ego hoc testimonio non laborem, quando unus ex\nipsis, poeta quidem eximius sed paganus peruicacissimus,\n\n\n\n\n\n\n\n\n\n\n\nhuiusmodi uersibus et Deo et homini testimonium tulit,\nquibus ait:\nO nimium dilecte Deo! tibi militat aether,Et coniurati ueniunt ad classica uenti.\nIta caelitus iudicatum est inter partem etiam sine praesidio\nhominum de solo Deo humiliter sperantem et partem adrogantissime\nde uiribus suis et de idolis praesumentem.\nTheodosius autem conposita tranquillataque republica apud\nMediolanium constitutus diem obiit.\nAnno ab Vrbe condita MCXLVIIII Arcadius Augustus, cnins\nnunc filius Theodosius Orientem regit, et Honorius Augustus\nfrater eius, cui nunc respublica innititur, quadragensimo secundo\nloco commune imperium duuisis tantum sedibus tenere coeperunt;\nuixitque Arcadius post patris excessum annis duodecim\n\n\n\n\n\n\n\n\n\nimperiique summam Theodosio filio paruo admodum moriens\ntradidit.\ninterea Gildo comes, qui in initio regni eorum Africae\npraeerat, simul ut defunctum Theodosium comperit, siue (ut\nquidam ferunt) quadam permotus inuidia Africam orientalis\nimperii partibus iungere molitus est,\nsine (ut alia tradit opinio)\nminimam in paruulis spem fore arbitratus — praesertim cum\nabsque his non facile antea quisquam pusillus in imperio\nrelictus ad maturitatem uirilis aetatis euaserit istique propemodum\nsoli inueniantur, quos ob egregiam patris ac suam\nfidem et diuisos et destitutos Christi tutela prouexerit —\nAfricam excerptam a societate reipublieae sibi usurpare ausus\nest, gentili magis licentia contentus quam ambitu regiae affectationis\ninflatus.\nhuic Mascezel frater fuit, qui nouarum\nrerum molitiones in fratre perhorrescens, relictis apud Africanam.\nmilitiam duobus filiis adulescentibus in Italiam rediit. Gildo,\net absentiam fratris et praesentiam filiorum eius suspectam\n\n\n\n\n\n\n\n\n\nhabena, adulescentes dolo circumuentos interfecit.\nad hunc iam\nut hostem bello insequendum Mascezel frater missus est, quem\nidoneum procurandae reipublicae fore propriae orbitatis recens\ndolor pollicebatur. igitur Mascezel, iam inde a Theodosio sciens,\nquantum in rebus desperatissimis oratio hominis per fidem\nChristi a clementia Dei impetraret, Caprariam insulam adiit,\nunde secum sanctos seruos Dei aliquot permotos precibus suis\nsumpsit: cum his orationibus ieiuniis psalmis dies noctesque\ncontinuans sine bello uictoriam meruit ac sine caede uindictam.\nArdalio fluminis nomen est, quod fluit inter Theuesten et\nAmmederam ciuitates; ubi cum parua manu, hoc est cum\nquinque milibus (ut aiunt) militum, contra septuaginta milia\nhostium castra metatus, cum interiecta mora excedere loco\noppositasque praeiacentis uallis angustias transgredi uellet:\nincurrente nocte beatum Ambrosium episcopum Mediolani\npaulo ante defunctum per somnium sibi uidere uisus est\nsignificantem manu et inpacto ad humum ter baculo dicentem:\nhic, hic, hic. quod ille prudenti coniectura intellexit merito\nadnuntiantis fidem uictoriae, uerbo locum, numero diem significare.\nsnbstitit ac tertio demum die post noctem orationibus\nhymnisque peruigilem ab ipsis caelestium sacramentorum\nmysteriis in hostem circumfusum processit;\net cum ad eoe,\nqui primi occurrerant, pia pacis uerba iactaret, signiferum\nquendam insolenter obsistentem et iamiamque pugnam excitantem\ngladio percussit in bracchio eumque manu debilem\nipso uulnere coegit pronum inclinare uexillum.\nquo uiso\nreliquae cohortes deditionem iam fieri priorum existimantes\ncertatim sese ad Mascezelem signis tradidere conuersis. barbari,\nquorum magnam multitudinem Gildo ad bellum deduxerat,\ndefectu militum destituti in diuersa fugerunt.\nGildo et ipse\nfugam molitus arrepta naui ut in altum prouectus ac deinde\nreuocatus in Africam est, post aliquot dies strangulatus interiit.\npericlitaremnr sub tantorum miraculoram relatu quasi praesumpta\nmentiendi inpudentia, nisi adhuc uocem nostram\nconscientia eorum, qui interfuere, praecurreret. nullae aguntur\ninsidiae, nulla corruptio; septuaginta milia hostium uincuntur\npaene sine pugna; fugit uictus ad tempus, ne plus audeat\nuictor iratus; transportatur in diuersum locum, ut nesciat\nfrater occidi, quo uindicatur occiso.\nsane idem Mascezei elatus\nrerum secundarum insolentia, posthabito sanctorum consortio,\ncum quibus antea Deo militans uicerat, etiam ecclesiam\ntemerare ausus est atque ex ea quosdam non dubitauit extrahere. secuta est poena sacrilegum. nam isdem superstitibus atque\ninsultantibus, quos ab ecclesia ad poenam protraxerat, post\naliquantum tempus solus ipse punitus est probauitque in se\nuno, ad utrumque semper diuinum uigilare iudicium, quando\net, cum sperauit, adiutus et, cum contempsit, occisus est.\nInterea cum a Theodosio imperatore seniore singulis potissimis\ninfantum cura et disciplina utriusque palatii commissa\nesset, hoc est Rufino orientalis aulae, Stiliconi occidentalis\n\n\n\n\n\n\n\n\n\nimperii, quid uterque egerit, quidue agere conatus sit, exitus\nutriusque docuit, cum alius sibi, alius filio suo affectans regale\nfastigium, ut rebus repente turbatis necessitas reipublicae\nscelus ambitus tegeret, barbaras gentes ille inmisit, hic fouit.\ntaceo de Alarico rege cum Gothis suis saepe uicto, saepe\nconcluso semperque dimisso. taceo de infelicibus illis apud\nPollentiam gestis, cum barbaro et pagano duci, hoc est Sauli,\nbelli summa commissa est, cuius inprobitate reuerentissimi\ndies et sanctum pascha uiolatum est cedentique hosti propter\nreligionem, ut pugnaret, extortum est: cum quidem, ostendente\nin breui indicio Dei et quid fauor eius possit et quid-ultio\nexigeret, pugnantes uicimus, uictores uicti sumus.\ntaceo de\nipsorum inter se barbarorum crebris dilacerationibus, cum se\ninuicem Gothorum cunei duo, deinde Alani atque Huni uariis\n\n\n\n\n\n\n\ncaedibus populabantur.\nRadagaisus, omnium antiquorum praesentiumque\nhostium longe immanissimus, repentino impetu\ntotam inundauit Italiam. nam fuisse in populo eius plus\nquam ducenta milia Gothorum ferunt.\nhic supra hanc incredibilem\nmultitudinem indomitamque uirtutem paganus et\nScytha erat: qui, ut mos est barbaris huiusmodi gentibus,\nomnem Romani generis sanguinem dis suis propinare deuouerat.\nhoc igitur Romanis arcibus imminente fit omnium paganorum\nin Vrbe concursus, hostem esse cum utique copia uirium tum\nmaxime praesidio deorum potentem, Vrbem autem ideo destitutam\net mature perituram, quia deos et sacra perdiderit.\nmagnis querellis ubique agitur, et continuo de repetendis sacris\ncelebrandisque tractatur, feruent tota Vrbe blasphemiae, uulgo\nnomen Christi tamquam lues aliqua praesentium temporum\nprobris ingrauatur.\nitaque ineffabili iudicio Dei factum est,\nuti, quoniam in permixto populo piis gratia, poena impiis debebatur\noportebatque permitti hostes, qui insuadibilem in\nplurimis et contradicentem ciuitatem seuerioribus solito flagris\ncoarguerent, non tamen eos, qui indiscrete cunctos intemperata\ncaede delerent â€” duo tunc Gothorum populi cum duobus potentissimis\nregibus suis per Romanas prouincias bacchabantur:\nquorum unns Christianus propiorque Romano et, ut res docuit,\ntimore Dei mitis in caede, alius paganus barbarus et uere\nScytha, qui non tantum gloriam aut praedam quantum inexsaturabili\ncrudelitate ipsam caedem amaret in caede, et hic\n\n\n\n\n\n\n\niam sinu receptus Italiae Romam e proximo trementem terrore\nquassabat.\nitaque si huic ultionis potestas permitteretur, quem\nRomani ob hoc praecipue timendum arbitrabantur, quia fauorem\ndeorum sacrificiorum obsequiis inuitaret, et immoderatior\ncaedes sine fructu emendationis arsisset et error nouissimus\npeior priore creuisset; quandoquidem in pagani et idololatrae\nmanus incidisse, non solum paganis residuis de instaurando\ncultu idolorum esset indubitata persuasio sed etiam Christianis\npericulosa confusio, cum et hi terrerentur praeiudicio et\nilli confirmarentur exemplo.\nquamobrem iustus dispensator\nhumani generis Deus perire paganum hostem uoluit et Christianum\npraeualere permisit, ut pagani blasphemantesque Romani\net illo confunderentur perdito et hoc punirentur immisso;\nmaxime cum imperatoris Honorii admiranda in rege continentia\net sanctissima fides non parum diuinae misericordiae mereretur\nconceduntur quidem aduersus immanissimum illum hostem\nRadagaisum aliorum hostium cum copiis suis inclinati ad auxilium\nanimi. adsunt Vldin et Sarus, Hunorum et Gothorum\nduces, praesidio Romanorum; sed non sinit Deus rem potentiae\n\n\n\n\n\n\n\nsuae uirtutem hominum ac maxime hostium uideri.\nconterritum\ndiuinitus Radagaisum in Faesulanos montes cogit eiusque\n— secundum eos qui parcissime referunt — ducenta\nmilia hominum inopum consilii et cibi in arido et aspero\nmontis iugo, urguente undique timore concludit agminaque,\nquibus dudum angusta uidebatur Italia, latendi spe in unum\nac paruum uerticem trudit. quid multis morer ?\nnon disposita\nin bellum acies fuit, non furor timorque incerta pugnae praetulit,\nhon caedes acta, non sanguis effusus est, non postremo\n- quod felicitatis loco deputari solet â€” damna pugnae euentu\ncompensata uictoriae : edentibus bibentibus ludentibusque\nnostris tanti illi tamque immanes hostes esurientes sitientes\nlanguentesque confecti sunt.\nparum hoc est, nisi captum et\nsubiugatum sciant, quem timuere Romani, illumque idololatram\n15 suum, cuius sacrificia se magis pertimescere quam arma\nfingebant, sine proelio uictum ac uinctum sub iugo catenisque\ndespiciant. igitur rex Radagaisus solus spem fugae sumens\n\n\n\n\n\n\n\n\n\nclam suos deseruit atque in nostros incidit: a quibus captus\net paulisper retentus ac deinde interfectus est.\ntanta uero multitudo\ncaptiuorum Gothorum fuisse fertur, ut uilissimorum pecudum\nmodo singulis aureis passim greges hominum uenderentur.\nsed nihil superesse Deus de eodem populo sinit. nam\nilico cunctis qui emebantur morientibus quod improbi emptores\neorum non impenderunt turpiter pretiis, expenderunt misericorditer\nsepulturis.\nigitur ingrata Roma, quae sicut nunc\nsensit non ad remittendam sed ad reprimendam idololatriae\npraesumptionem iudicis Dei obliquam misericordiam, ita continuo\npropter uiuorum mortuorumque sanctorum piam recordationem\nDei iram passura non plenam, si forte confusa\npaeniteat et per experientiam fidem discat, ab incursu Alarici\nregis et hostis sed Christiani aliquantulo ad tempus spatio\ndiffertur.\nInterea comes Stilico, Vandalorum inbellis auarae perfidae\n\n\n\n\n\n\n\n\n\net dolosae gentis genere editus , parui pendens quod sub imperatore\nimperabat, Eucherium filium suum, sicut a plerisque\ntraditur, iam inde Christianorum. persecutionem a puero\npriuatoque meditantem, in imperium quoquo modo substituere\nnitebatur.\nquamobrem Alaricum cunctamque Gothorum gentem,\npro pace optima et quibuscumque sedibus suppliciter ac\nsimpliciter orantem, occulto foedere fouens, publice autem et\nbelli et pacis copia negata, ad terendam terrendamque rempublicam\nreseruauit.\npraeterea gentes alias copiis uiribusque\nintolerabiles, quibus nunc Galliarum Hispaniarumque prouinciae\npremuntur, hoc est Alanorum Sueborum Vandalorum\nipsoque simul motu inpulsorum Burgundionum, ultro in arma\nsollicitans, deterso semel Romani nominis metu suscitauit.\neas interim ripas Rheni quatere et pulsare Gallias uoluit,\n\n\n\n\n\n\n\n\n\nsperans miser sub hac necessitatis circumstantia, quia et\nextorquere imperium genero posset in filium et barbarae gentes\ntam facile comprimi quam commoueri ualerent.\nitaque ubi\nimperatori Honorio exercituique Romano haec tantorum scelerum\nscaena patefacta est, commoto iustissime exercitu occisus\nest Stilico, qui ut unum puerum purpura indueret, totius\ngeneris humani sanguinem dedidit;\noccisus Encherius, qui ad\nconciliandum sibi fauorem paganorum restitutione templorum\net euersione ecclesiarum inbuturum se regni primordia minabatur,\npaucique cum isdem satellites tantarum molitionum\npuniti sunt. ita minimo negotio paucorumque poena ecclesiae\nChristi cum imperatore religioso et liberatae sunt et uindicatae.\nItaque post haec tanta augmenta blasphemiarum nullamque\npaenitentiam ultima illa diuque suspensa Vrbem poena consequitur.\nadest Alaricus, trepidam Romam obsidet turbat inrumpit\n\n\n\n\n\n\n\n\n\n\ndato tamen praecepto prius, ut si qui in sancta loca praecipueque\nin sanctorum apostolorum Petri et Pauli basilicas confugissent,\nhos inprimis inuiolatos securosque esse sinerent,\ntum deinde in quantum possent praedae inhiantes a sanguine\ntemperarent.\naccidit quoque, quo magis illa Vrbis inruptio\nindignatione Dei acta quam hostis fortitudine probaretur, ut\nbeatus Innocentius, Romanae urbis episcopus, tamquam iustus\nLoth subtractus a Sodomis occulta prouidentia Dei apud Rauennam\ntunc positus, peccatoris populi non uideret excidium.\ndiscurrentibus per Vrbem barbaris forte unus Gothorum idemque\npotens et Christianus sacram Deo uirginem iam aetate\nprouectam, in quadam ecclesiastica. domo reperit, cumque ab\nea aurum argentumque honeste exposceret,\nilla fideli constantia\nesse apud se plurimum et mox proferendum spopondit ac protulit,\ncumque expositis opibus attonitum barbarum magnitudine\npondere pulchritudine, ignota etiam uasorum qualitate intellegeret,\nuirgo Christi ad barbarum ait :\nhaec Petri apostoli\n\n\n\n\n\n\n\n\n\n\n\nsacra ministeria sunt. praesume, si audes; de facto\ntu uideris. ego quia defendere nequeo, tenere non\naudeo.\nbarbarus uero ad reuerentiam religionis timore Dei\net fide uirginis motus ad Alaricum haec per nuntium rettulit:\nqui continuo reportari ad apostoli basilicam uniuersa ut erant\nuasa imperauit, uirginem etiam simulque omnes qui se adiungerent\nChristianos eodem cum defensione deduci. ea domus\na sanctis sedibus longe ut ferunt et medio interiectu Vrbis\naberat.\nitaque magno spectaculo omnium disposita per singnlos\nsingula et super capita elata palam aurea atque argentea uasa\nportantur; exertis undique ad defensionem gladiis pia pompa\nmunitur;\nhymnum Deo Romanis barbarisque concinentibus\npublice canitur; personat late in excidio Vrbis salutis tuba\nomnesque etiam in abditis latentes inuitat ac pulsat;\nconcurrunt\nundique ad uasa Petri uasa Christi, plurimi etiam\npagani Christianis professione etsi non fide admiscentur et per\nhoc tamen ad tempus, quo magis confundantur, euadunt;\nquanto copiosius adgregantur Romani confugientes, tanto\n\n\n\n\n\n\n\nauidius circumfunduntur barbari defensores.\nO sacra et ineffabilis\ndiuini iudicii discretio! O sanctum istud et salutare flumen,\nquod parua exortum domo, dum beato alueo in sanctorum\nsedes tendit, oberrantes periclitantesque animas in salutis\nsinum pia rapacitate peruexit!\nO praeclara illa Christianae\nmilitiae tuba, quae generaliter cunctos dulcissimo ad uitam\nmodulamine inuitans, quos ad salutem inoboedientes non suscitauit,\ninexcusabiles reliquit ad mortem.\nmysterium hoc,\nquod in transferendis uasis, dicendis hymnis, ducendis populis\nfuit, tamquam magnum cribrum fuisse arbitror, per quod ex\ncongregatione populi Romani tamquam ex magna massa frumenti\nper omnia ex uniuerso ambitu ciuitatis latebrarum foramina\neffluxere grana uiua siue occasione siue ueritate commota;\nomnia tamen de praesenti salute credentia ex horreo dominicae\npraeparationis accepta sunt, reliqua uero uelut stercora et uelut\npaleae, ipsa uel incredulitate uel inoboedientia praeiudicata, ad\nexterminium atque incendium remanserunt. quis haec perpendere\nplenis miraculis, quis praedicare dignis laudibus queat?\nTertia die barbari quam ingressi Vrbem fuerant sponte\n\n\n\n\n\n\n\n\n\n\n\ndiscedunt, facto quidem aliquantarum aedium incendio sed ne\ntanto quidem quantum septingentesimo conditionis eius anno\ncasus effecerat.\nnam si exhibitam Neronis imperatoris sui\nspectaculis inflammationem recenseam, procul dubio nulla\nconparatione aequiperabitur secundum id, quod excitauerat\nlasciuia principis, hoc, quod nunc intulit ira uictoris.\nneque\nnero Gallorum meminisse in huiusmodi conlatione debeo, qui\ncontinuo paene anni spatio incensae euersaeque Vrbis adtritos\ncineres possederunt.\net ne quisquam forte dubitaret ad\ncorreptionem superbae lasciuae et blasphemae ciuitatis hostibus\nfuisse permissum, eodem tempore clarissima Vrbis loca\nfulminibus diruta sunt, quae inflammari ab hostibus nequiuerunt..\nAnno itaque ab Vrbe condita MCLXIIII inruptio Vrbis per\nAlaricum facta est: cuius rei quamuis recens memoria sit,\ntamen si quis ipsius populi Romani et multitudinem uideat\net uocem audiat, nihil factum, sicut etiam ipsi fatentur,\n\n\n\n\n\n\n\n\n\narbitrabitur, nisi aliquantis adhuc existentibus ex inoendio ruinis\\'\nforte doceatur.\nin ea inrutione Placidia, Theodosii principis\nfilia, Arcadii et Honorii imperatorum soror, ab Athaulfo,\nAlarici propinquo, capta atque in uxorem adsumpta, quasi eam\ndiuino iudicio uelut speciale pignus obsidem Roma tradiderit,\nita iuncta potentissimo barbari regis coniugio multo reipublicae\ncommodo fuit.\nInterea ante biennium Romanae inruptionis excitatae per\nStiliconem gentes Alanorum, ut dixi, Sueborum Vandalorum\n\n\n\n\n\n\n\n\n\nmultaeque cum his aliae Francos proterunt, Rhenum transeunt,\nGallias inuadunt directoque impetu Pyrenaeum usque perueniunt:\ncuius obice ad tempus repulsae, per circumiacentes\nprouincias refunduntur.\nHis per Gallias bacchantibus apud Britannias Gratianus,\nmuniceps eiusdem insulae, tyrannus creatur et occiditur.\nhuius loco Constantinus ex infima militia propter solam spem\nnominis sine merito uirtutis eligitur: qui continuo, ut inuasit\nimperium, in Gallias transiit. ibi saepe a barbaris incertis\nfoederibus inlusus, detrimento magis reipublicae fuit.\nmisit\nin Нispanias iudices: quos cum prouinciae oboedienter accepissent,\nduo fratres iuuenes nobiles et locupletes Didymus\net Verinianus non assumere aduersus tyrannum quidem\n\n\n\n\n\n\n\ntyrannidem sed imperatori iusto aduersus tyrannum et barbaros\ntueri sese patriamque suam moliti sunt. quod ipso\ngestae rei ordine patuit.\nnam tyrannidem nemo nisi celeriter\nmaturatam secrete inuadit at publice armat , cuius\nsumma est assumpto diademate ac purpura uideri antequam\nsciri; hi uero plurimo tempore seruulos tantum suos ex propriis\npraediis colligentes ac uernaculis alentes sumptibus nec\ndissimulato proposito absque cuiusquam inquietudine ad\nPyrenaei claustra tendebant.\naduersus hos Constantinus Constantem\nsilium suum, — pro dolor! — ex monacho Caesarem\nfactum, cum barbaris quibusdam, qui quondam in foedus\nrecepti atque in militiam allecti Honoriaci uocabantur, in\nHispanias misit. hinc apud Нispanias prima mali labes.\nnam interfectis illis fratribus, qui tutari priuato praesidio\nPyrenaei Alpes moliebantur, his barbaris quasi in pretium\n\n\n\n\n\n\n\n\n\nuictoriae primum praedandi in Pallentinis campis licentia data,\ndehinc supra dicti montis claustrorumque eius cura permissa\nest remota rusticanorum fideli et utili custodia.\nigitur Honoriaci\ninbuti praeda. et inlecti abundantia, quo magis scelus\ninpunitum foret atque ipsi sceleri plus liceret, prodita Pyrenaei\ncustodia claustrisque patefactis cunctas gentes, quae per\nGallias uagabantur, Hispaniarum prouinciis inmittunt isdemque\nipsi adiunguntur:\nubi actis aliquamdiu magnis eruentisque\ndiscursibus, post graues rerum atque hominum uastationes, de\nquibus ipsos quoque modo paenitet, habita sorte et distributa\nusque ad nunc possessione consistunt.\nMulta nunc mihi de huiuscemodi rebus loquendi facultas\nforet, si non secundum omnes homines apud unius cuiusque\nmentem conscientia secreta loqueretur.\ninrnptae sunt Hispaniae,\ncaedes uastationesque passae sunt: nihil quidem nouum, hoc\n\n\n\n\n\n\n\nenim nunc per biennium. illud, quo hostilis gladius saeuiit,\nsustinuere a barbaris, quod per ducentos. quondam annos\npassae fuerant a Romanis, quod etiam sub Gallieno imperatore\nper annos propemodum duodecim Germanis euertentibus exceperunt.\nuerumtamen quis non se, qui sui suorumque actuum\nuel etiam cogitationum conscius indicia Dei metuit, iuste\nomnia passum uel etiam parua sustinuisse fateatur? aut qui\nse non intellegit Deumque non metuit, quomodo non iuste\nista et quidem parua sustinuit ?\nquae oum ita sint, illud\ntamen clementia. Dei eadem pietate, qua dudum praedixerat,\nprocurauit, ut secundum euangelium suum, quo incessabiliter\ncommonebat, cum uos persecuti fuerint in una ciuitate,\nfugite in aliam, quisque egredi atque abire uellet,\nipsis barbaris mercennariis ministris ac defensoribus uteretur.\nhoc\ntunc ipsi ultro offerebant; et qui auferre omnia interfectis\nomnibus poterant, particulam stipendii ob mercedem seruitii\nsui et transuecti oneris flagitabant. et hoc quidem a plurimis\nfactum est.\nqui autem non crediderunt enangelio Dei quasi\ncontumaces, uel si etiam non audierunt dupliciter contumaces,\n\n\n\n\n\n\n\nnon dederunt locum irae, iuste a superueniente ira conprehensi\net oppressi sunt.\nquamquam et post hoc quoque continuo\nbarbari exsecrati gladios suos ad aratra conuersi sunt residuosque\nRomanos ut socios modo et amicos fouent, ut inueniantur\niam inter eos quidam Romani, qui malint inter barbaros\npauperem libertatem, quam inter Romanos tributariam\nsollicitudinem sustinere.\nquamquam si ob hoc solum barbari\nRomanis finibus inmissi forent, quod uulgo per Orientem et\nOccidentem ecclesiae Christi Hunis Suebis Vandalis et Burgundionibus\ndiuersisque innumeris credentium populis replentur,\nlaudanda et adtollenda misericordia Dei uideretur, quandoquidem,\netsi cum labefactione nostri, tantae gentes agnitionem\nueritatis acciperent, quam inuenire utique nisi hac occasione\nnon possent.\nquid enim damni est Christiano ad uitam aeternam\ninhianti, huic saeculo quolibet tempore et quoquo pacto\nabstrahi? ..quid autem lucri est pagano in medio Christianorum\naduersus fidem obdurato, si paulo diutius diem protrahat,\nquandoque morituro, cui desperata conuersio est?\nEt quia ineffabilia eunt iudicia Dei, quae neo scire omnia\nnec explicare quae scimus possumus, breuiter expresserim,\ncorreptionem iudicis Dei, quoquo pacto accidat, iuste sustinere\nqui sciunt, iuste sustinere qui nesciunt.\nAnno ab Vrbe condita MCLXV Honorius imperator, uidens\ntot oppositis tyrannis nihil aduersus barbaros agi posse, ipsos\nprius tyrannos deleri iubet. Constantio comiti huius belli\nsumma commissa est.\nsensit tunc demum respublica et quam\nutilitatem in Romano tandem duce receperit et quam eatenus\nperniciem per longa tempora barbaris comitibus subiecta.\ntolerarit.\nigitur Constantius comes in Galliam cum exercitu\nprofectus, Constantinum imperatorem apud Arelatem ciuitatem\nclausit cepit occidit.\n\nlam hinc, ut de catalogo tyrannorum quam breuissime.\nloquar, Constantem Constantini filium Gerontius comes suus,\nuir nequam magis quam probus, apud Viennam interfecit\natque in eius locum Мaximum quendam substituit. ipse uero\nGerontius a suis militibus occisus est.\nMaximus exutus purpura\ndestitutusque a militibus Gallicanis, qui in Africam traiecti,\ndeinde in Italiam reuocati sunt, nunc inter barbaros in\nHispania egens exulat.\nIouinus postea uir Galliarum nobilissimus\nin tyrannidem mox ut adsurrexit et cecidit. Sebastianus\nfrater eiusdem hoc solum, ut tyrannus moreretur, elegit: nam\ncontinuo ut creatus occisus est.\nquid de infelicissimo Attalo\nloquar, cui occidi inter tyrannos honor et mori lucrum fuit ?\nin hoc Alaricus imperatore facto infecto refecto ac defecto,\ncitius his omnibus actis paene quam dictis, mimum risit et\n\n\n\n\n\n\n\n\n\nludum spectauit imperii;\nnec mirum si iure hac pompa miser\nlusus est, cuius ille umbratilis consul Tertullus ausus est in\ncuria dicere loquar uobis, patres conscripti, consul\net pontifex, quorum alterum teneo, alterum spero,\nsperans ab eo qui spem non habebat et maledictus utique\nquia spem suam posuerat in homine.\nAttalus itaque tamquam\ninane imperii simulacrum cum Gothis usque ad Hispanias\nportatus est, unde discedens naui incerta moliens in mari\ncaptus et ad Constantium comitem deductus, deinde imperatori\nHonorio exhibitus truncata manu uitae relictus est.\nHeraclianos interea Africae comes missus, cum idem Attalus\numbram gestaret imperii, Africam strenue aduersum indices\nab eo missos tutatus, consulatum adsecutus est;\nquo elatus\nsapercilio Sabinum domesticum suum, uirum ingenio callidum\nindustriaque sollertem et sapientem nominandum si animi\nuires tranquillis studiis adeommodauisset, generum allegit ;\ncum quo quorundam periculorum suspiciones dum patitur fecit\natque, aliquamdiu Africana annona extra ordinem detenta,\n\n\n\n\n\n\n\n\n\nipse tandem cum inmensa, certe temporibus nostris satis incredibili\nclasse nauium Romam contendit.\nnam habuisse tunc\ntria milia septingentas naues dicitur, quem numerum ne apud\nXerxen quidem praeclarum illum Persarum regem et Alexandrum\nMagnum uel quemquam alium regum fuisse historiae\nferunt.\nis simnl ut cum agmine milltum ad Vrbem pergens\nlitore egressus est, occursu comitis Marini territus et in fugam\nuersus, arrepta naui solus Carthaginem rediit atque ibi continuo\nmilitari manu interfectus est. Sabinus gener eius Constantinopolim\nfugit, unde post aliquantum temporis retractus\nexilioque damnatus est.\nHunc omnem catalogum, ut dixi, uel manifestorum tyrannoram\nuel inoboedientium ducum optima Honorius imperator\nreligione et felicitate meruit, magna Constantius comes industria\net celeritate confecit:\nmerito sane, quia in his diebus\npraecipiente Honorio et adiuuante Constantio pax et unitas\nper uniuersam Africam Ecclesiae catholicae reddita est et\ncorpus Christi, quod nos sumus, redintegrata discissione sanatum\nest, imposita exsecutione sacri praecepti Marcellino\ntribuno, uiro inprimis prudenti et industrio omniumque bonorum\nstudiorum appetentissimo.\nquem Marinus comes apud\n\n\n\n\n\n\n\nCarthaginem — incertum zelo stimulatus an auro corruptus\n— occidit: qui continuo reuocatus ex Africa factusque priuatus\nuel ad poenam uel ad paenitentiam conscientiae suae dimissus\nest.\nAnno ab Vrbe condita MCLXVIII Constantins comes apud\nArelatem Galliae urbem consistens, magna rerum gerendarum\nindustria Gothos a Narbona expulit atque abire in Hispaniam\ncoegit interdicto praecipue atque intercluso omni commeatu\nnauium et peregrinorum usu commerciorum.\nGothorum tunc\npopulis Athaulfus rex praeerat: qui post inruptionem Vrbis\nac mortem Alarici Placidia, ut dixi, captiua sorore imperatoris,\nin uxorem adsumpta Alarico in regnum successerat.\nis, ut\nsaepe auditum atque ultimo exitu eius probatum est, satis\nstudiose sectator pacis militare fideliter Honorio imperatori\nac pro defendenda Romana republica inpendere uires Gothorum\npraeoptauit.\nnam ego quoque ipse uirum quendam Narbonensem\ninlustris sub Theodosio militiae, etiam religiosum\n\n\n\n\n\n\n\nprudentemque et grauem, apud Bethleem oppidum Palaestinae\nbeatissimo Hieronymo presbytero referentem audiui, se familiarissimum\nAthaulfo apud Narbonam fuisse ac de eo saepe sub\ntestificatione didicisse, quod ille, cum esset animo uiribus\ningenioque nimius, referre solitus esset:\nse inprimis ardenter\ninhiasse, ut oblitterato Romano nomine Romanum omne solum\nGothorum imperium et faceret et uocaret essetque, ut uulgariter\nloquar, Gothia quod Romania fuisset et fieret nunc\nAthaulfus quod quondam Caesar Augustus,\nat ubi multa\nexperientia probauisset neque Gothos ullo modo parere legibus\nposse propter effrenatam barbariem neque reipublicae interdici\nleges oportere, sine quibus respublica non est respublica,.\nelegisse saltim, ut gloriam sibi de restituendo in integrum\naugendoque Romano nomine Gothorum uiribus quaereret habereturque\napud posteros Romanae restitutionis auctor, postquam\nesse non potuerat immutator.\nob hoc abstinere a bello,\nob hoc inhiare paci nitebatur, praecipue Placidiae uxoris suae,\n\n\n\n\n\n\n\nfeminae sane ingenio acerrimae et religione satis probae, ad\nomnia bonarum ordinationum opera persuasu et consilio temperatus.\ncumque eidem paci petendae atque offerendae studiosissime\ninsisteret, apud Barcinonam Hispaniae urbem dolo\nsuorum, ut fertur, occisus est.\nPost hunc Segericus rex a Gothis creatus oum itidem iudicio\nDei ad pacem pronus esset, nihilominus a suis interfectus est.\nDeinde Vallia successit in regnum ad hoc electus a Gothis,\nut pacem infringeret, ad hoc ordinatus a Deo, ut pacem confirmaret.\nhic igitur — territus maxime iudicio Dei, quia cum\nmagna superiore abhinc anno Gothorum manus instructa armis\nnauigiisque transire in Africam moliretur, in duodecim\n\n\n\n\n\n\n\n\n\n\n\n\n\nmilibus passuum Gaditani freti tempestate correpta, miserabili\nexitu perierat, memor etiam illius acceptae sub Alarico cladis,\ncum in Siciliam Gothi transire conati, in conspectu suorum\nmiserabiliter arrepti et demersi sunt â€” pacem optimam cum\nHonorio imperatore, datis lectissimis obsidibus pepigit; Placidiam\nimperatoris sororem honorifice apud se honesteque\nhabitam fratri reddidit;\nRomanae securitati periculum suum\nebtulit, ut aduersus ceteras gentes, quae per Hispanias consedissent,\nsibi pugnaret et Romanis uinceret.\nquamuis et ceteri\nAlanorum Vandalorum Sueborumque reges eodem nobiscum\nplacito depecti forent mandantes imperatori Honorio: tu cum\nomnibus pacem habe omniumque obsides accipe:\nnos nobis confligimus, nobis perimus, tibi uincimus,\nimmortali uero quaestu reipublicae tuae, si\nutrique pereamus.\nquis haec crederet, nisi res doceret ?\n\n\n\n\n\n\n\n\n\nitaque nunc cottidie apud Hispanias geri bella gentium et agi\nstrages ex alterutro barbarorum crebris certisque nuntiis discimus\n, praecipue Valliam Gothorum regem insistere patrandae\npaci ferunt.\nex quo utcumque concesserim, ut licenter Christiana\ntempora reprehendantur, si quid a conditione mundi\nusque ad nunc simili faotum felicitate te doceatur.\nmanifestauimus,\nut arbitror, atque ostendimus non magis uerbo paene\nquam digito innumera bella sopita, plurimos extinctos tyrannos,\nconpressas coangustatas addiotas exinanitasque immanissimas\ngentes minimo sanguine, nullo certamine ac paene sine\ncaede.\nsuperest ut obtrectatores nostros molitionum suarum\npaeniteat ueritatique erubescant Deumque uerum et solum,\nqui potest omnia, credant timeant diligant et sequantur, cuius\nomnia, et quae mala putant, bona esse didicenunt.\nExplicui adiuuante Christo secundttm praeceptum tuum,\nbeatissime pater Augustine, ab initio mundi usque in\n\n\n\n\n\n\n\n\n\n\n\npraesentem diem, hoc est per annos quinque milia sescentos decem\net octo, cupiditates et punitiones hominum peccatorum, conflictationes\nsaeculi et iudicia Dei quam breuissime et quam\nsimplicissime potui, Christianis tamen temporibus propter\npraesentem magis Christi gratiam ab illa incredulitatis confusione\ndiscretis.\nita iam ego certo et solo, quem concapiscere\ndebui, oboedientiae meae fructu fruor; de qualitate autem\nopusculorum tu uideris qui praecepisti, tibi adiudicanda si\nedas, per te iudicata si deleas.\n"};

var sequence = {"name":"Hilary, Saint, Bishop of Poitiers. Tractatus mysteriorum","data":"Multiplex ∗∗∗∗∗\n∗∗∗∗∗ * ∗∗∗∗∗\nipsas illas intellegamus in gestis. illis autem satis est et\naliquam inanis similitudinis speciem coaptasse, cum comparatio\net implenda penitus de consequentibus sit et ex solido de praesentibus\nexpetenda.\nomne autem opus, quod sacris uoluminibus continetur,\naduentum domini nostri Iesu Christi, quo missus a patre\nex uirgine per spiritum homo natus est, et dictis nuntiat et factis\nexprimit et confirmat exemplis.\nnamque hic per omne constituti\nhuius saeculi tempus ueris atque absolutis praefigurationibus in\npatriarchis ecclesiam aut generat aut abluit aut sanctificat aut\neligit aut discernit aut redimit: somno Adae, Noe diluuio, benedictione\nMelchisedech, Abrahae iustificatione, ortu Ysahac, Iacob\nseruitute.\nper omne denique tempus uniuersa prophetia, sacramenti\nmolitio, cognitioni adsumendae ab eo carnis indulta est. et quia\nhoc libello uisum est ostendere omnem in singulis quibusque et\n\n\n\n\n\n\nuiris et temporibus et rebus aduentus sui et praedicationis et\npassionis et resurrectionis et nostrae congregationis tamquam\nin imaginem in speculo praeferri, non transcursim memorabo aliqua.\nsed suis quibusque temporibus uniuersa tractabo ab Adam, ex\nquo humani generis scientia permittitur, inchoaturus, ut, quod\nin domino consummatum est, iam ab initio mundi in plurimis\npraefiguratum esse noscatur.\n\nDE ADAM.\nAdam ipso nomine natiuitatem domini praeformat; nam\nsecundum linguam Hebraicam \\'Adam\\', quod Graece \\'gepyrra\\', id\nLatine \\'terra flammea\\' est et scriptura humani corporis carnem\n\\'terram\\' solita est nuncupare. quae per spiritum in domino nata\nde uirgine, in nouam et alienam a se speciem mutata, conformis\neffecta est gloriae spiritali [est] secundum apostolum: secundus\nhomo de caelo et Adam caelestis, quia Adam terrestris\nimago est futuri. tuto ergo auctore tanto etiam Adae nomen\nnon sine aliqua futuri meditatione suscipimus.\nSequitur, quod obsopito Adam ex latere eius atque osse\nEua gignitur. quo euigilato prophetia quoque talis consequitur:\nhoc nunc os de ossibus meis et caro de carne\nmea haec uocabitur mulier, quia de uiro suo\nsumpta est, et erunt duo in carne una. hic nihil\nmihi laboris est; apostolus enim, cum huius ipsius prophetiae\nmeminisset, ait:\nhoc mysterium magnum est,\nego autem dico in Christo et in ecclesia. sed\nAdae os tantum detractum legimus; et quomodo dicitur \\'caro de\ncarne mea\\'? referri quidem ad praesentium gestorum fidem res\nista poterit, ut, quia os, quod ex latere eius in muliebre corpus\n\n\n\n\n\n\nper cum, qui omnia potest, deum carne uestitum sit, quia 08 ex\ncarne detractum est et rursum carne indutum in corpus extiterit, ut\nos ex osse, ita etiam caro sit ex carne. sed dominus in euangeliis,\ncum repudio dando a Iudaeis temptatus esset, per se potius\nquam per Adam hoc ita dictum fuisse demonstrat dicens: non\nlegistis, quia, qui fecit a b initio, masculum\net feminam fecit ut dixit: propter hoc dimittet\nhomo patrem et matrem et erunt duo\nin carne una? hoc enim post id, quod dictum est caro\nde carne mea. sequitur.\nergo rem, quae in Adam perficiebatur,\nconsecuta est prophetia. cum enim haec dominus, qui fecit\nmasculum et feminam. dixerit, quod ex osse eius os et ex\ncarne ipsius caro est locutus ipse per Adam id, quod totum\nin ipso Adam erat fac tum, nec detraxit fidem rebus et praeformari\nex se id, quod in altero gerebatur, ostendit.\ncum enim uerbum\nfactum sit caro et ecclesia membrum sit Christi, quae ex latere\neius et per aquam nata et uiuificata per sanguinem sit, rursum caro,\nin qua uerbum ante saecula manens, quod est filius dei. natum sit,\nper sacramentum maneat in nobis, absolute docuit in Adam atque\nEua suam et ecclesiae speciem contineri, quam post mortis suae\nsomnum sanctificatam esse carnis suae communione significet.\nloquitur quoque idem per apostolum:\nquoniam Adam\nnon peccauit, sed mulier peccans transgressione\nfuit. saluabitur autem propter filiorum\nprocreationem, si tamen in fide\n\n\n\n\n\n\nmanserint. ecclesia igitur ex publicanis et peccatoribus et gentibus est:\nsolo suo secundo et caelesti Adam non pecccante ipsa peccatrix per\ngenerationem filiorum in fide manentium erit salua. ceterum intellegi\nita 11011 conuenit, quod mulier non sit a peccato suo redempta\nper dominum, et superflue baptizabitur, si magis merito partus\nsit liberanda. sed ne per ipsam quidem filiorum generationem erit\ntuta, cum salua non sit, nisi, qui geniti sunt, fideles perstiterint.\net nescio, qua aequum sit alieno aut peccato reum effici aut merito\ninnocentem.,\nSed tuto spiritalibus spiritalia comparantes ita sentiemus\nmaxime apostolum gesta magni in Adam atque Eua mysterii\nreferre se iam ad Christum atque ecclesiam praedicantem. et haec\nquidem ita nos conuenit ab eo spiritaliter dicta existimare, ut non\nminus ad praesentem doctrinam et ad eorum, quos monebat, institutionem\nsermo referendus sit. namque multiplicem misericordiam\ndei in ea, quae ad Corinthios prima est, in sanctificandis\nper coniugia fidelium infidelibus praedicans hic quoque per procreationem\ncredentium tamen filiorum istiusmodi sanctificationem\ndocuit largiendam, ut, quemadmodum unius fidelis societas prodesset\nper coniugium infideli, ita fidelium procreatio infidelibus subueniret.\nContuendum etiam illud est in Adae somno atque Euac\ncorporatione occulti in Christo et in ecclesia mysterii sacramentum:\nm eo enim corporeae resurrectionis fides et ratio continetur. namque\nin creatione mulieris non iam limus adprehenditur neque terra\nin formam describitur neque dei inspiratione in animam uiuentem\nmateries inanimis commouetur, sed ossi caro adcrescit et carni per-\nfectio corporis datur et perfectionem corporis uigor spiritalis insequitur.\nhunc resurrectionis ordinem per Ezechielem deus locutus\n\n\n\n\n\n\nest docens in his, quae gerenda erant, uirtutis suae potestatem.\nillic enim omnia concurrunt: caro adest, spiritus aduolat, deo\nex operibus Lsuis nullum deperit, cui ad efficientiam corporis\nsui ea, quae non erant, adfuerunt.\nest autem sacramentum\nhoc secundum apostolum absconsum a saeculis in deo:\nesse gentes coheredes et concorporales et\nconparticipes pollicitationis eius in Christo,\nqui potens sit secundum eundem apostolum conforme efficere\ncorpus humilitatis nostrae corpori gloriae\nsuae.\nagnoscit ergo post somnum passionis suae caelesti Adam\nresurgente ecclesia suum os, suam carnem non iam ex limo creatam\nneque ex inspiratione uegetatam, sed adcrescentem ossi et in corpus\nex corpore spiritu aduolante perfectam. qui enim in Christo sunt,\nsecundum Christum resurgent, in quo iam uniuersae carnis consummata\nest resurrectio, ipso illo in carne nostra cum dei, in\nqua ante saecula genitus a patre est, uirtute nascente.\net\nquia Iudaeus et Graecus, barbarus et Scyta, seruus et\nliber, masculus et femina, omnes in Christo unum sunt, cum\ncaro recognita ex carne sit et ecclesia Christi corpus sit et mysterium,\nquod in Adam atque Eua est, in Christum et in ecclesiam praedicetur,\nperfectum iam sub Adam atque Eua in exordio saeculi est,\nquicquid in consummationem temporum per Christum ecclesiae\npraeparatur.\n\nDE CAIN ET ABEL.\nSequuntur primam Christi et ecclesiae praefigurationem\ngesta Cayn et Abel, duum in se populorum praeformantium\n\n\n\n\n\ndiuer-\nsitatem ipsisque et nominibus et officiis mores et studia utriusque\nsignantium. Cayn enim erat terram colens et Abel oues pascens. ex\nfructibus autem suis unusquisque mysterii deo munus exhibuit:\nsed inspiciuntur munera Abel, Cayn autem non uidentur. uerum et\ndies indiscretus sacrificii et locus est et deo omnia contuenti quomodo\naut hoc in conspectu est aut illum extra conspectum? sed\nper hanc significantiam docetur dei conspectum placitarum rerum\nesse indicium et, cum omnia subiecta ei sint, contuitionem tamen\neius in ea adire, quae digna sunt. uerum nihil ante de moribus\nCayn erat dictum, ut eius hostia displiceret. sed in his, quae consecuta\nsunt, dei prouidentia intellegitur sacrificia eius non recipientis,\nqui grassaturus esset in fratrem. futuri enim apud deum\ncognitio fides facti est;\nnam, qui peremturus erat, tamquam iam\nperemisset, dei conspectione non dignus est. in cultura uero terrae\nsignificatio operum carnalium continetur et omnis fructus carnis\nin uitiis est, quae abhorrente deo conspectum a se eius apellunt.\nnon respicitur ergo ad hostiam, quae ex operationibus terrae est.\net solae in adipibus placent ouium primitiae, interni uidelicet fructus\net ipsius conscientiae nostrae sacrificia delectant, quaeque in primitiis\nouium placentia conspectum in se diuinae uoluntatis inuitant.\ncum enim primitiae Christus sit, primogenitus\ncreaturae, primogenitus ex mortuis, princeps\netiam sacerdotum, ut sit in omnibus ipse primatum\ntenens, ipse etiam ouis et secundum corpoream natiuitatem\nunus ex ouibus, sacrificium Abel iam sub sacramento ecclesiae\nprobabile est, quae deinceps esset ex primitiis ouium sancti\n\n\n\n\n\n\ncorporis hostiam praebitura.\ninuidct itaquc plucito displicens et\ncontra dei edictum. ut quiesceret, admonentis probabilis ab improbabili\ninterficitur. reus ad confessionis paenitentiam interrogatur,\nsed ad incrementum criminis negat; desperans resurrectionem sed\nse morte existimat, sed gemens et tremens\nad iudicium ultionis septemplicis reseruatur et ab omni terra sanguinem\nfratris excipiente maledicitur.\ninterpretatio autem nominis\nCayn \\'risus\\' est, Abel autem fletus\\'.\nNumquid non ea, quae superiora sunt, consummantur in\npopulis? oblatio iunioris est placita, ludeus inuidet Christiano, ad\ncaedem eius frustra a prophetis monitus exarsit.\nucniam ne pcr\nipsam quidem confessionem paenitentiae consectatur, sed audax\ndeo commissum scelus abnegat. desperans resurrectionis gloriam\nsubiectusque capta Hierusalem dominantium potestati gemens\net tremens ultionis iudicio reseruatur, per ipsas interpretationes\nnominum discretus a sanctis domino dicente : uae his,\nqui ridunt, quia flebunt! et:beati lugentes,\nquia consolabuntur!\natque ut omnia dominus doceret\npraefigurationi utrisque populi conuenire, dixit : ideo ecce\nego mitto ad uos prophetas et sapientes et\nscribas et ex illis occidetis in synagogis et\npersequemini eos de ciuitate in ciuitatem\nut ueniat super uos omnis sanguis iustus, qui\neffusus est super. terram a sanguine Abel\niusti usque ad sanguinem Zachariae filii\nBarrachihel, quem occidistis inter templum et\naltare.\n∗∗∗∗∗Abel itaque sanguis abeo exquiritur, qui secundum\nCayn praefigurationem iustos est persecutus et maledictus a terra\n\n\n\n\n\n\nest, quae aperiens os suum sanguinem fratris excepit. in corpore\nenim Christi, in quo et apostoli et ecclesia est, omnium sanguinem\nuniuersa eorum caro et posteritas suscepit proclamantibus ipsis:\nsanguis eius super nos et super filios nostros.\nRerum itaque in Cayn gestarum praefigurationem effectorum\nfides est consecuta nec secerni possunt a praeformationis exemplo,\nin quos\\' eiusdem reatus est ultio consecuta. uerum etiam in eo,\nquod dictum est: nonne si recte offeras, recte\nautem non diuidas, peccasti? praeter rei, praesentis\neffectum futuri quoque species continetur;\ndeo enim non placent\nnisi communia et participata et amicata. promissa ergo dei expectans\npopulus per legem, etiamsi. cum praeceptorum obseruantia recte\ndeo offerat, tamen, nisi hanc ipsam dei legem, quae umbra est\nfuturorum, cum gentium congregatione communicet, peccauit.\nrecte ergo non diuidens crimine detenebitur. Cayn namque inuidens\nfratri non participauerat sibi conspectae a deo hostiae gratiam\net peccator, quia non recte diuideret, constitutus est. quo\nexemplo probatas deo fidelium ex gentibus hostias nisi, qui sub\nlege sunt, diuidant, etiam si lege recte utantur, in crimine sunt.\n\nDE LAMECH.\nSed ne in Lamech quidem extra futuri speciem res geruntur.\nhic refertur fuisse duarum uxorum maritus, quarum nominibus\netiam tertiae mulieris, ab eius tamen coniugio liberae, nomen\nadiectum est atque etiam idem Lamech scribitur ista dixisse:\ndixit autem Lamech mulieribus suis Adae\net Sellae: audite uocem meam, mulieres Lamech,\nintuemini uerba mea, quoniam uirum occidi\nin uulnere mihi et iuuenem in liuore meo,\n\n\n\n\n\n\nquoniam septies uindicatum est de Cayn, de\nLamech autem septuagies septies.\net quis hic\nest illo iusto Abel iustior, cuius tanto nunc maiore poena mors\nuindicanda sit? nomen perempti tacetur, uulnus non ad peremptum,\nsed ad peremptorem refertur et liuor caedentis potius docetur esse,\nnon caesi.\ninterfectio iuuenis uxoribus nuntiatur; cum trium mulierum\nnomina contineantur, tantum ad duas sermo est. prophetat\nimpius et ultra Cayn poenam ultionem commissae a se caedis\naccumulat.\nHaec non transcursim audienda sunt, sed in his futurorum\nfiguratio scrutanda est.\nLamech principis sacerdotum habet speciem,\nqui consentientibus sibi Iudaeis et gentibus cruci dominum subfigit;\nnam ex atrio principis sacerdotum ad Herodem idem dominus\nductus est plebe credentium a sceleris communione secreta et\nidcirco duabus tamquam sociis sibi et uxoribus caedem iuuenis\ngloriatur.\net quia nullus de eo sensus est poenae, in se et uulnera et\nliuorem iniuriae et caedis excepit. instinctu etiam prophetico est\nlocutus; nam et tum princeps sacerdotum nesciens prophetauit,\nsicut in euangeliis scriptum est: unus autem ex his\nCayphas nomine, cum esset summus sacerdos\nanni illius, dixit eis: uos nescitis nihil nec\npercipitis, quia expedit nobis, ut unus homo\nmoriatur pro plebe et non uniuersa gens\npereat. hoc autem a se non dixit, sed cum\nesset summus sacerdos anni illius, prophetauit.\nconcurrunt ergo omnia sibi personis, rebus, effectu et\ngestorum fides speciem complectitur futurorum.\nnumerus quoque\nin Cayn et Lamech poenae non sine aliqua significatione perscribitur.\ncum enim secundum prophetas septemplex poena in iniustos\nsit constituta, Petrus, super quem ecclesiam tamquam uiuo\n\n\n\n\n\n\nfundamento (dominus) aedificabat, an peccanti in se secundum\nlegem septies sit remissurus, interrogat; cui dominus, ut septuagies\nsepties indulgeret, respondit per hanc significantiam docens ipsam\nillis, qui credituri essent,; passionis suae poenam remittendam,\ncum, in quantum uindicta eius multiplicata esset. in tantum rursum\nucnia abundaret.\nSeth deinde nascitur et in perempti Abel locum semen in\neo aliud excitatur Eua ita dicente: excitauit mihi deus\nsemen aliud pro Abel, quem occidit Cain.\ninterpretatio autem Seth nominis est \\'fundamentum fidei, et cum\nAbel iustus et cum in locum iusti Seth genitus sit, reseruata semper\na deo sanctorum generatio et per successiones renouata intellegitur\nfidelibus in Petro fundamentis fidem ecclesia sustentatura.\n\nDE NOE.\nQuae erga Noe gesta sunt, negari non possunt plena esse\net uirtutibus dei (et) exemplis futurorum. nam in quantumlibet\naut hebes ingenium sit aut auersa a ueri intellegentia uoluntas.\nat tamen illic dicta gestaque sunt. quae etiam inuitis sensum\nueritatis eliciant. atque, ut in singulis rerum effectibus uirtus\nprophetica intellegatur, quid cui rei sit comparandum.\nbreuiter\nedendum est. Noe enim, quem ex uirgine dominus adsumpsit,\nhominem praefigurat atque, ut id ipsum ex scripturae ipsius uerbis\ncognitum fiat, cuiusmodi de eo prophetia Lamech patris eius fuerit,\nnoscendum est : et Lamech genuit filium et uocauit\nnomen eius Noe dicens : hic requiescere\nfaciet nos ab operibus nostris et a tristitiis\nmanuum nostrarum et a terra, cui maledixit\n\n\n\n\n\n\ndominus deus.\nsed haec, ut arbitror, in cum Noe, de quo\nsermo est, ad perfectum conuenire non possunt. quam enim requiem\nhumano generi adtulit uel a quibus fecit operibus desisti? quin\netiam sub eo uniuersitas hominum deletur, diluuium infunditur; terra\nconspectui eius uiri redditur, in grauioribus etiam postea uirtutibus\nuiuitur. et ubi requies per Noe erit reddita ? in eo autem, qui\nfacturus sit requiem, potestas est designata faciendi.\nporro autem\nnec naturae hominis conuenit nec scriptum legitur nec re ipsa\nintellegitur Noe horum aliquid fecisse, sed plera. quae Noe erant\npropria, scriptura planissime edidit: cum deo probabilis est. cum\niustus inuenitur, cum arcam facere iubetur. cum in cum ingreditur.\ncum coruum emittit, cum columbam et recipit et remittit, cum\negreditur ex arca, cum uineam plantat, cum ex fructu eius ebrius nudatur,\ncum a (\\'Cham inridetur, cum a Sem et Iafeth contegitur.\ncum in unum maledictionem et in duos benedictionis ordinem\nmodumque constituit. haec, ab eo ut sunt gesta, intellegenda sunt.\nSed magnum in his futuri sacramentum continetur ac de\nsingulis suo loco tractabimus, tum cum oporteat sibi inuicem res\npersonasque conferre.\nerit ergo huic Noe dominus noster, qui\nuerbum caro factum est, comparatus, qui et ait in\neuangeliis: uenite ad me omnes, qui laboratis et\nonerati estis, et ego uos reficiam. tollite\niugum meum super uos et discite, quia mitis\nsum et humilis corde, et inuenietis requiem\nanimabus uestris. iugum enim meum suaue\nest et onus meum leue est.\nfacit ergo requiescere et\n\n\n\n\n\n\nanimabus requiem impertit et ob imminens iudicium in doctrinae\net ecclesiae suae arcam filios et genitos et nuncupatos recondit et\nspiritum sanctum tribuit et moritur et inridetur et resurgit et\nhumano generi recte perperamue gestorum poenam sanctificationemque\nconstituit. et in eo quidem, cum arcam ingredi aut\negredi ex ea Noe iubetur, ratio ecclesiae sanctificationis est contuenda.\nscriptum enim Ä—st: introibis autem in arcam\ntu et filii tui et uxor tua et uxores filiorum\ntuorum; et rursum: dixit dominus deus ad Noe\ndicens:\nexi de arca tu et uxor tua et filii tui\n\net uxores filiorum tuorum. sexum arcam ingredientium\ninuicem sociat, uirorum ad uirum, mulierum ad feminam.\ncontinentes scilicet ecclesiam introituros oportere esse significans.\nsui postea unumquemque coniugii copiam recepturum ∗ ∗ ∗ ∗ ∗\n* ∗ ∗ ∗ * * * ∗ ∗ ∗ ∗ ∗ ∗ ∗ ∗ ∗ ∗ * ∗ ∗ * * ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗\ncum ter est emissa.\nEt sequens quidem emissio non incertum est quid praefiguret.\ncum oliuae namque fructuosis foliis reuertitur, non iam manu\nrecipienda, sed reuolans. impletum autem istud est, cum accepto\nsancto spiritu septuaginta discipuli ad praedicandum euangelium\nemissi cum gloria subditorum sibi immundorum spirituum reuertuntur- tuntru,\nfructum misericordiae dei, qui significatus in oliua est,\nsancto spiritu reportante et quia discedentibus his postea a domino\nnullam etiam requiem esset habiturus. cum fructu tamen ad Noe\ncolumba reuolauit significans per id in reditu secundo et subiectis\ndaemoniis sancti spiritus fructum et discedentibus a domino discipulis\nconsistendi adhuc re(quiem nullam). tertia uero emissio\n\n\n\n\n\n\natque euolatio habitationem eius, quae in credente est, praeformat\nspiritu sancto emisso in aeternum (in) fidelium animis permanente.\nIam uero de fructu plantatae uineae ebrietas passionis est\nspecies. uineam enim ex Egypto transtulit et plantauit dominus,\net rursum : uinea d omini Sabaoth domus Israhel\nest. ex operibus enim translati et plantati populi sui passionis est\ncausa. quam Noe ebrietatem si forte quis non pertinere [se] ad speciem\ndominicae mortis existimabit, de consequentibus arguetur, quamquam\npotatus in euangeliis calix mortem passionis ostendat.\ntres\nautem filii cum essent, nuditas patris ridetur ab uno et rursum\ncontegitur a duobus; sed cum duo unianimiter texerint, maledicto\ntertio in duobus tamen operis unius diuersa benedictio est. sub\n\\t his autem tribus filiis uniuersitas hominum monstratur, id est sub\nlege uiuentium et sub gratia iustificatorum et gentium. ex quibus\n\ngentes mortem | domini et nudum dei corpus irridunt, in duobus\nautem contegentibus nuditatem lex et gratia continetur.\nQuia autem Iaphet in domibus Sem collocatur, figuram\ngentium ostendit, quae ad fidem inductae sunt; Sem uero Israhelitici\npopuli personam gerit∗ ∗ ∗ ∗ ∗ ∗ ∗ ∗ ∗ ∗ ∗\n* * * ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗\n∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗\n\nDE ABRAHAM.\n∗ ∗ ∗ ∗ ∗\nSarra etiam ecclesiam signat, Agar synagogam .........\nsemen autem uocatum in Ysaac Christum esse monstrat; in quo\netiam praefiguratio passionis est edita, cum a patre ad hostiam\nuocatur, cum ligna sacrificii suscipit, cum ad consummationem\nhostiae aries assistit. ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗\nIn littera Abrae addita unus est numerus, in ea,\nquae Sarrae accedit, centum habentur et saluator relictis\nnonaginta nouem in montibus abiit unam,\n\nquae errauerat, quaerere. ergo unus numerus\nin littera Abrae additur. unus est enim dominus Iesus\nChristus, natus ex uirgine, et ab illo uno omnia crimina credentium\nmundata sunt. et quod per se explendum erat in Abraam. praefigurat:\nille per adiectionem unius pater gentium nuncupatur, ipse\nper assumptionem unius pater et redemptor gentium constituitur\nreddita Sarrae, id est ecclesiae primitiuae caelestis Ierusalem,\ncentesima oue. * * * * * * * * * * * * * * * * * * * * * * * * *\n\n\n18* Sicut pater ille familias in euangelio trino aduentu infructuosam\nficulneam uisitauit, sic sancta mater ecclesia saluatoris\naduentum annuo recursu per trium septimanarum secretum spatium\n\n\n\n\n\n\n\n\n\n\n\n\n\n\n\n\n\n\n\n\n\n\nsibi indicauit. uenit enim filius hominis quaerere\net saluum facere, quod perierat. uenit ante legem,\nquia per naturalem intellectum, quid unicuique agendum quidue\nsequendum sit, innotuit. uenit sub lege, quia patriarcharum exemplis\net prophetarum praeconiis semini Abrahae legalia confirmauit\ndecreta. uenit tertio post legem per gratiam ad uocationem gentium,\nut a solis ortu usque ad occasum laudare discerent pueri\nnomen domini, quos usque ad finem mundi ad suae maiestatis\ncultum exhortari non desinit. * * * * * ** * * *\n\nDE VSAHAC.\n| ∗ ∗ ∗ ∗ ∗\nRebecca duplicem habet figuram coniugii et partus et in coniugio\necclesiae typum praefert: camelos, id est gentes Christo subditas,\npotat; fidei auditum per inaures docet; armillas manuum ostendit\nboni operis ornatus; de nuptiis interrogata consociandorum Christo\nmore respondet, ut ad uisum perueniat; de domo patris egreditur\nostendens, quia, nisi renuntiauerit quis uitiis et concupiscentiis,\nChristi seruus esse non poterit; duas gentes duos populos signat.\n* ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗\n\n\n\n\n\n\n\n\n\n\n\n\n\nDE JACOB.\n∗ ∗ ∗ ∗ ∗\nproprietatem nominis huius scriptura interpretante. et dixit\nEsau ad Iacob: da mihi gustare de coctura\\'(rufa)\nhac, quia deficio.\npropter hoc appellatum est\nnomen eius Edom. primitiua deinde sua ob cibum uendidit\ndicens: ecce ego morior, et quo mihi hos primatus?\nin primatibus autem haec apud ueteres erat dignitas,\nut domus paternae hereditatem primogenitus optineret fratribus,\nqui deinceps essent, ei subditis. ergo cum in corpore uiuentibus\nprimitiuorum dignitas de uita sit, quam sub praefiguratione\npopuli infidelis Esau ob carnalia desideria uendebat, non utique\nde praesenti primitiuorum honore desperat dicens: ecce ego\nmorior, et quo mihi hos primatus ? — nam ante\nmortem primatus ille, qui hominum est, percipiebatur —, sed quia,\nformam populi in se gerens, primitiuus ipse per legem — prior enim\nhic populus in dei hereditatem fuerat electus — de spe resurrectionis\net gloriae dei excidit, desideriis corporis occupatus suum honorem\ndesperasse se proferebat, quem primogenitum conuenerat sperare\npost mortem.\nDesperante itaque Esau de primitiis suis cetera et secundum\nfacti fidem et secundum praefigurationis uirtutem geruntur.\nYsahac itaque cum esset hebetibus oculis, secundum consuetudinem\nmonet Esau, uti sibi ex uenatione cibum praeparet et ante tempus\nsuae mortis benedicatur ab eo. idque Rebecca cum comperisset,\nIacob adhortatur, escas patri de haedis duobus citus praeparet et\nEsau stola induatur;\nmanus eius, quia leuis sit, atque ceruicem\nilligatis sibi haedorum pellibus mentiatur. quibus gestis\n\n\n\n\n\n\nbenedictionem. quae Esau erat parata, praeripuit. dehinc benedicitur talibus\nuerbis: ecce odor filii mei sicut odor agri pleni,\nquem benedixit dominus. et det tibi dominus\nH rore caeli desusum et ab ubertate terrae\nabundantiam frumenti et uini. et seruiant tibi\ngentes et adorabunt te principes et esto dominus\nfratris tui et adorabunt te filii patris\ntui; et qui maledixerit te, maledictus erit,\net qui benedixerit te, benedictus erit.\nGeritur quidem rl\\'s secundum praesentem in Esau et Iacob\neffectum, sed spiritualis praeformatio ordinem suum optinet.\nuendiderat per desideria corporis primatus suos senior futurorum\nhonorem ob luxum praesentium desperans eosque contra iacturam\npraesentium iunior coemit.\nnumquid non corporaliter gestis spiritualiter\ngerenda succedunt? qui infideles sunt, omne bonum in\nuoluptate positum existimant et anterior populus honorem\nresurrectionis per desideria carnis amisit; credentes autem\nrenuntiant praesentibus gaudiis omnem in futurorum spem suam\nlocantes et ob eam animo et corpore continentes praeripiunt\ndestinata seniori.\nnant Iacob Esau stola induitur, quae pro immortalitatis\nueste commemorari solet etiam in euangelio, ubi\nstolam primam iunior frater et idem accepti patrimonii decoctor\naccepti. et quia ex peccatis esset in nitorem innocentiae transferendus,\nideo Iacob haedorum pellibus tegitur, re quidem ipsa\nfratris speciem imitaturus. sed quia ex peccatore esset dignitatem\noccupatae benedictionis habiturus, in pellibus emortuarum pecudum\nformam peccatoris adsumit.\nIpsa autem benedictionis ratio uerborumque uirtus nihil\nillic secundum gesta praesentia intelligendum esse demonstrat.\nbenedicitur enim Iacob, ut de rore caeli et ubertate terrae abundet\nuino et tritico. contra uero famem periclitatus est et ex Egypto\nfrumenta emit. in seruitutem ei gentes subiciuntur; quin potius\nin ius Pharaonis ipse cum omni sua familia se dedit. adorandus a\nprincipibus dicitur, sed magis dominante Laban seruitutem multi\ntemporis pertulit.\ndominus fratri suo constituitur; at quid fratrcm\nsuum tamquam dominum adorauit? ergo quia scriptura mendacio\nnon periclitatur, licet in Iacob haec dicta sint, in populum tamen.\nquem praeformabat. et significantur l\\'t. aguntur. haec enim omnia\nsecundum prophetica et euangelica promissa fidelibus reseruantur,\nquippe mundum et angelos iudicaturis et in regni caelestis consortium\ndestinatis.\nDenique ipsud illud benedictionis exordium non res praesentes,\nsed futuras perfectasque complectitur. ait enim: ecce\nodor filii mei tamquam odor ari pleni, quum\nbenedixit deus. odor spiritus est praescientia, ager plenus\nperfectio fructuum est. et ager, sicut euangelia docent, pro\nsaeculo nuncupatur; benedictum autem saeculum non utique, quod\ndissoluetur et non erit, sed quod aeternum et perfectis fructibus\nplenum est, significari existimandum est. ergo cum idem sit odor\nIacob, qui agri pleni est, odor autem secundum naturam rerum\npraescientia sit spiritus, cum, quid unaquaeque res sit. ex odoratione\nsentitur, hanc odorari se, id est praescire spiritu, benedictionem\npopuli iunioris Ysahac significat atque aeterni saeculi futuram\nutroque illo, id est et saeculo et qui eo sit usurus, aeterno.\nAtque ut abundantem dei misericordiam in praeformandis\nsub praesentibus futurorum effectibus cerneremus, omnia ita dili-\ngenter edita atque scripta sunt, ut et in rem gestam et in spem\nfuturam unus atque idem historiae ordo concurreret. benedicturus\nenim Ysahac Iacob pro Esau sollicitus est, ne quoquo genere fallatur;\nEsau enim se Iacob esse dicebat. caecus ergo Ysahac cum esset,\n\n\n\n\n\n\ndicebat: accede ad me et pertentabo te, fili, si tu\nes filius meus Esau aut non.\net quamquam iile esset\n\net Esau esset stola indutus et eius speciem pellium adsumptione\nmentitus, tamen non sine suspicione contractatus a caeco est. ait\nenim, cum palparet eum: uox quidem uox Iacob,\nmanus autem manus sunt Esau. ergo per haec\nsollicitus in Esau Ysahac docetur affectus.\nquo postea reuertente\n\nex agro atque uenatu et se patri tamquam primogenitum, ut benedic\nat sibi, ingerente et praereptione benedictionis comperta Ysahac\nnon commouetur; quin potius in benedictionis ipsius confirmatione\npersistit dicens: si dominum illum feci tuum\net omnes fratres eius feci illi seruos, frumento\net uino confirmaui eum, tibi autem quid\nfaciam, fili ?\nquin potius fletu et lacrimis, ut se benediceret,\ndeprecanti ita ait: ecce ab ubertate terrae erit\nhabitatio tua et a rore caeli desusum et in\ngladio tuo uiues et fratri tuo seruies. erit\nautem, cum deposueris iugum ipsius a collo\ntuo.\nUnde igitur haec conuersio uoluntatis est? et cur dissentit\na se hominis affectus, nisi quod sermo scripturae et ad rerum\nefficientiam et ad spei expectationem temperatur? sollicitudinem\n\ninterrogantis! de affectu patrio habuit, demutationem benedictionis\nde spiritali scientia abnegauit.\nillic rem naturae egit, hic praeformationis\nordinem tenuit; illic pater in primogeniti sanctificatione\nsollicitus est, hic in benedictione populi iunioris prophetae spiritu\nperseuerat.\net rem gestam historia loquitur et spem praefiguratam\nsuus ordo non deserit. sed ne in eo quidem prophetica ratio cessauit;\nquin peccator et prior populus benedictionem populi iunioris posset\n30 sperare, si crederet.\nomnibus enim patet aditus ad salutem et iter\n\n\n\n\n\n\nuitae non molestiis suis, quae utique nullae sunt, sed arbitrii nostri\niure difficile est. ad consequendam enim dei misericordiam humanae\nuoluntatis est mora, quod ex hoc ipso, quia de Esau est, sermone\nfit cognitum. benedici enim se poposcerat, sed pater spiritali motu\ninstinctus eum et saeculo reliquit et gladio permisit et seruituti\nfratris addixit. sed ne haec in perpetuum et sine reditu paenitentiae\ndecreta existimarentur, benedictionem, quam postulabat, in id\ndistulit, cum iugum eius dominaturi fratris deposuisset a collo suo.\nsui ergo relinquitur iuris iugum deponere, quia unicuique ad fidem\nius propriae uoluntatis est liberum benedictione tum digno, cum\nse in fidei libertatem ex inreligiositatis seruitute transtulerit.\n\nDE MOVSE.\nEditio rerum in Moyse gestarum coeptae quoque iam ab\nAdam praefigurationis ordinem tenuit. et dignum hoc misericordia\ndei, ut omnium patriarcharum suorum gesta in aliquantum per-\nfectionem eorum, quae in domino nostro consummanda erant,\nimitarentur. ea enim, quae in uno illo et per unum illum expleta sunt,\nper species et tempora et generationes praeformantur ex aliquo.\nneque enim tot saeculorum imitatio consequi potuit id, quod in\nuno illo est ueritatis, sed tamen nihil ita in singulis uel per singulos\ngestum est, ut non ea, quae deinceps aut per eum aut in eo consummata\nsunt, prope ipsam gestorum praesentium imitationem\nloquerentur.\nMoyses etenim natus eo tempore, quo omnes masculini\nsexus editos Pharao necari praeceperat, per lignum aquae innatans\ndux populo reseruatur. odium et metus regis numquid non par\natque idem tempore eo, quo dominus noster secundum hominem est\nnatus, exarsit in eundem nobis hominem, quem adsumpsit per\nsacramentum ligni atque aquae in se, ac sibi ad caelestem gloriam\ndeputatum et regem gentium constitutum? hunc deinde abluenda\n\n\n\n\n\n\nfluuio Pharaonis filia suscepit Moysen. soror cum adesset, nutricem\nex Hebreis optulit. matrem deinde exhibuit, alendum illa suscepit\net Pharao filiae retulit, quae receptum adsumpsit in filium.\nIunge personas, compara effectus, gesta intuere, inuenies\nin praesentium imitatione consequentium ueritatem. sub Moysi\nenim sorore lex usque ad sacramentum ligni atque aquae Christum\nprosecuta est. in Pharaonis uero filia gentium forma est, quae.\nquamuis secundum historiae fidem paruolum uiderit, tamen effectu\nipso uirtutem prophetiae retinuit. lex enim ecclesiae tamquam\nPharaonis filiae synagogam et nutriculam et matrem infantis exhibuit\nac sic spiritalis ordo conseruatus in gestis est. ab hac enim lege id\ndocente nutriri secundum carnem Christum conuenit, ab illa oportuit\nadoptari.\nmagnus factus Moyses detentos in seruitio fratres\nrequirit. deinde dominantem et iniuriam uni eorum inferentem\nAegyptium prosternit ac postea ab eo ipso, quem de Aegyptio erat\nultus, arguitur. nonne Christus consummatae et perfectae aetatis\ncum esset, populum suum, qui secundum carnem ei fratres sunt.\nuisitat ? uenit enim ad oues perditas modus Israhel.\nnonne dominantem eorum diabolum prostrauit et uicit?\nnemo\nenim uasa fortis diripiet, nisi prius fortem alligauerit. nonne\nab his ipsis, quibus et de diabolo ultionem et de seruitio\nlibertatem reddebat, arguitur ? ita consummationem in deo gratiae\nconsequitur ea, quae in latore legis imitatio est.\nRubus in conspectu Moysi conflagrat nec tamen uritur:\necclesia uidelicet ex peccatorum persecutionum et temptationum\nflammis succenditur apostolo dicente: angustiam sustinentes,\ninopiam tolerantes, sed non abrelinquimur. deicimur, sed non perimus, semper\npassiones Iesu in corpore circumferentes,\nut et uita Iesu Christi in corpore nostro\nmanifestetur. ita omnium iniquitatum in nos incendia\ndesaeuiunt nec amburunt.\nPonitur deinde signum fidei uirga in serpentem demutata\net abolita serpens rursus in uirgam.\nsed demutatio ista ad fidei\nconfirmationem est, non ad naturae conuersionem. et quia in\nuirga potestas est regni et in serpente diaboli nuncupatio est, credere\nin cum ammonemur, qui ex deo saeculorum. Beelzebul\nexistimatus est, deinde ex Beelzebul dicto atque existimato per\nresurrectionis demutationem deus saeculorum, id quod erat, agnitus\nest. cuius rei fidem sequens signum specie imitationis expleuit et\nspei satisfaciens et tempori. nam cum insinuata manus candorem\nniuis accepit, in sinu paterno quiescentes nos, id est Abrahae et\nYsahac et Iacob, illuminandos esse significat natura corporis\nnostri in speciem gloriae atque honoris absorta. cum autem rursum\nad id, quod fuerat, manus insinuata reuocatur, id, quod in signo\nfuerat praeformatum, nondum esse docetur in tempore. cum uero\nsigno tertio aqua ex fluuio sumpta et in terram fusa sit sanguis,\nsacramenti ratio miscetur his, siquidem qui per aquam abluti in\ncognitionem sint sanguinis transituri.\nMagnum est in his, quae sub patriarchis gesta sunt, ita rerum\neffectum contineri, ut nihil sibi in his, quae postea in domino expleta\nsunt, nec loco nec tempore nec ratione dissideat. in eo enim abso-\nlutae ueritatis speciem imitatio praemissa consequitur et tamquam\nimago eius formae, cuius est aemula, comparatur. gesta namque\nsibi ipsa quidem ueritas est — secundum enim corporales efficientias\nagebatur —, sed ipsa illa humanorum actuum ueritas diuinae erat\noperationis imitatio et hoc ad ueram spei nostrae ac fidei eruditionem\nita fiebat, cum nihil in dei rebus repperiretur, quod non\ntamquam praemeditatum antea in ipsis hominum et aetatibus et\n\n\n\n\n\n\nmoribus et effectibus cerneretur.\nquamquam enim omni superiore\nsermone ostensum sit usque ad egressum populi ex Egypto Moysi\ngesta cum gestis aut in domino aut per dominum conuenire, tamen\netiam nunc corporeae ueritati imitatio spiritalis adnectitur.\nIn deserto enim populus sitiit, aqua amara est, murmur in\nducem est, lignum ostenditur tinctuque eius aqua dulcis efficitur\net in eo et iustificatio et iudicia et temptatio decernitur.\natque\nexinde ad duodecim fontes aquarum et septuaginta arbores palmarum\nuenitur et apud aquas considitur. auertant licet mentes\nstudia obnitentium et infidelium error inoboedientiae obice sensum\nintellegentiae suae obseret, non tamen tanti operis poterunt ignorare\nuirtutem.\nquid enim in se momenti lignum habebat quamue efficaciam\nin se materies inanimis continebat, ut amaritudinem aboleret,\nut dulcedinem gigneret, ut naturam et inueheret et auferret, dum\nid, quod triste abhorrebat, dulce sentitur?\net quia in eo, quod ad\npraesens gerebatur, efficientia est uirtutis dei in aliud naturam ex\naltero transferentis, tamen non eguisse ligni officio existimandus est,\nut demutationem aquis non nisi eius intercessione praestaret.\nUerum quia omnia deus poterat, arcanum operationis suae\nin tempora reseruatum molitur in praesens. populo namque in\ndeserto moranti.aqua inutilis erat et quidem populos pro aquis\nsaepe nuncupatos repperimus, cum dicitur: uiderunt te\naquae, deus, et timuerunt, et rursum: omnes\naquae, plaudite manibus.\nergo siue ipsae per naturam\nsuam aquae amarae siue omnis populus in deserto manens\net nondum promissionis terram adepturus per murmurationem,\nquae ex contumacia gignitur, amarus ligni sacramento dulcis efficitur.\net non solum ab eo, quod erat, deficit, sed in melius et ultra\nusum necessarium mutatur; non enim solum amara esse desiit,\nsed dulcis est reddita. lignum ergo et in praesentem aquam operatur\net in populis sub aquae nomine nuncupatis sacramento uirtutis\nsuae utile est.\nIn hoc ligno apud eundem Moysen uita omnium pendet,\ncum dicit: uidebitis uitam uestram pendentem\nin conspectu oculorum ucstrorum nocte et die\net timebitis et non credetis uitae uestrae.\nhoc in panem apud Hieremiam inicitur ita: super me cogitauerunt\ncogitationem dicentes :\nuellite, iniciamus\nlignum in panem eius. ex hac materie\nuirga est magos uincens, Pharaonem terrens, Aegyptum conterens.\nmare diuidens, pelagum refundens, fontem eliciens, amaritudinem\nadimens, dulcedinem tribuens; huius enim sacramento mitificantur\ninfidelium corda et ex peccatorum atque impietatis aniaritudine\n\nin fidei dulcedinem transferuntur. ac ne non omnia sacramenti\nlatentis effectibus conuenirent illis, quae tunc gerebantur, scriptura\nsubiecit dicens : ibi posuit deus iustificationes et\niudicia et ibi temptauit eum. \\'ibi\\' cum dicitur, non\nloci significatio est, sed facti. non enim in loco illo ullas dispositiones\niustificationum et iudiciorum et temptationum extare inuenimus.\nContra uero in ligni sacramento, in quo dominus pependit,\nin quo secum omnia, quae humani generis saluti aduersabantur,\nadfixit, et iustificatio est, quia iustus ex fide est, et iudicia sunt,\nquia, qui non credit, iam iudicatus est, et temptatio\nest, quia per scandalum crucis salus est;\ncrux enim pereun-25\n\ntibus stultitia, uirtus autem dei in salutem credentibus. itaque\ncum opprobrium crucis temptatio est fidei, cum infidelitas causa\niudicii, cum fides iustificationis est merces, merito sacramento\nligni aquam ex amaritudine in dulcedinem transferentis et iustificatio\net iudicia et temptatio continetur. 311\n\n\n\n\n\n\n37. Et uenerunt in Elym et erant ibi duodecim\nfontes aquarum et septuaginta arbores\npalmarum. consederunt autem ibi ad aquas.\nconsummatur ergo in rebus gerendis dispositio spiritalis; nam ex\nMerra, loco amaritudinis, in Klym, ubi XII fontes aquarum et\nseptuaginta arbores palmarum erant, uenitur. post cognitionem\n\n\nsacramenti ligni, apostolicae uidelicet euangelicae praroicationis,\nsedes expetitur septuaginta praedicatoribus pro tempore inumbrantibus\net duodecim apostolis in aeternum fluentibus et, quia\nseptuaginta praedicatores euangelii electi infideles postea reperti\nsunt, cum tamen fructum fidei subiectis sibi immundis spiritibus\nrettulissent, apostolis in fidei praedicatione durantibus, facta\nlicet septuaginta arborum cum duodecim fontibus mentione,\n\nsecundum tamen scripturae fidem in solaaquarum ! sede requiescitur.\nIam uero in coturnicum carnibus et mannae cibo quanta\net quam absoluta rei spiritalis est ratio! populus, qui ex Egypto\nfuerat eductus, aduersus duces murmurat; carnes, quibus in Egypto\nuti solebat, desiderat. grex coturnicum uespere aduolans castra\noperit; earum carnibus populus alitur. matutino manna inuenitur.\nsine discrimine aetatis aut sexus unicuique idem mensurae modus\ndecernitur: plus colligens non abundat, minus recondens non eget.\nin his, quae ultra necessitatem erant, uermis ecferbuit. et quod\nde manna in campo relecta erat reliquum, sole incalescente contabuit.\ndie sexto duplum reconditur nec corrumpitur, die septimo manna\nabstinetur, quibusdam tamen in cassum expectantibus. ad postremum\ngomor singulis destinatum uase aureo reconditum futurae\ngenerationi in testimonium reseruatur.\nAtque etiam illud contuendum est, quod manna in temptationem\ndatur: per eius obseruantiam unusquisque, an praeceptis\ndei sit idoneus, probaturus. ita enim scriptum est: dixit d ominus\nad Moysen: ecce ego pluam uobis panes\n\n\n\n\n\n\nde caelo et exiet populus et colliget unius\ndiei in diem, ut temptem eos, si ingrodietur\nin legem meam an non. de carnibus uero ita dictum est:\nad uesperam editis carnem et mane replemini\npane..comestio ad uesperum in carne, expletio autem mane\nsignificatur in manna. ergo quod ad carnem pertinet, illud est,\nquod populus in deserto manens desiderio consuetudinis detinetur;\nnam carnes Aegypti desiderat. assumit ad uesperum, infidelis\nscilicet deo et promissorum eius impatiens usque ad consumma-\ntionem saeculi, quae significatur in uespere, desideriis mundi, qui\nsub Aegypto frequenter significatus sit. denique semel tantum\nhanc carnem populus habuit, ut data non ad usum necessarium,\nsed ad praefigurationis significantiam doceretur. in manna uero\ntemptatio est; temptatur enim per eam populus, utrum oboediens\ndeo futurus sit, id est utrum uerum de caelo panem digni erunt\nsumere, et temptationis huius ratio de consequentibus expetenda est.\nMane inuenitur; hoc enim in resurrectione domini caelestis\ncibi tempus est. idem uniuersae aetati et sexui praestituitur; secundum\nnaturam humanam contrarium — quando enim tantundem cibi\n\nparuolo et uiro necessarium est? —, sed secundum spiritalem praeformationem\naptissimum est aequaliter uniuersis caelesti cibo\nimpertiendo, ad uirtutem partibus indiscreto — sacramentum enim\nscientibus loquimur — non abundante quoquam de maioribus neque\nindigente de minimis, aequaliter scilicet omnibus ex eo, quod discretum\n\npartibus sumebatur, expletis. in his autem, quae collecta\nultra mensuram sunt et in mane exuberauerunt, quod et uermis\net putor est, non ambiguum est eis, qui ultra caeleste munus et\ndoctrinam spiritalem non necessaria congregauerint, esse ea et\n\n\n\n\n\n\nsensu faetida, id est a ueritate corrupta, et daemoniorum uitiis\necferuescentia, scilicet uermibus inquieta, sole incalescente, id est\nChristo, qui sol iustitiae est, ad iudicium reuertente quondam soluenda\nde liquido.\nIn duplici autem die sexto ob septimi requiem mannae congregatione\nspiritalium operum accumulata praeparatio admonetur\npraeparatis bonis tum, cum requies adsit, usuris. denique quod de\nsexto die superest, non corrumpitur. cum, quod extra mensuram\nceterorum dierum sit, faeteat.\nita et his, quae extra praeseriptum\nsint, praesumpta corruptio est. in hoc igitur aetatis nostrae tempore\noperandum est, quo uti possimus in requie. tempus autem\nhuius sexti millesimi anni est, quod sub numero diei sexti significatur\npropheta dicente: quia anni mille in c o nspectu\ndomini tamquam dies una.\nalitur ergo populus\ndie septimo, id est requie domini, cibis pridie conditis et his,\nquae praeparauerat, utitur non reperturus septimo, quo ali possit,\nmultis in campum prodeuntibus et nihil repperientibus, conclusis\nscilicet temporibus saeculorum nihil aliud in usum requiei nostrae,\nquam quod ante a nobis sit praeparatum et conditum, reperturi.\nReseruari deinde uase aureo in progenies futuras gomor\nmannae in conspectu domini iubetur. sed ubi tandem hoc uas est et\nubi est manna, quae condita est post frequentes populi captiuitates?\npost gemina excidia urbis et templi non extat, quod repositum est.\net quid ?\nergo ignorasse deum manna non posse in progeniem reseruari\nexistimamus? non utique ipsa futura hominum consilia prouidens\nignorasse credendus est, sed per speciem aurei uasis et\nmannae in conspectu dei conditae et in futuras generationes reseruatae\npretiosum eum et aeternum futurum, qui acceptam corpore\n\n\n\n\n\n\nsuo tamquam uase aureo mannam reseruaturus esset, ostendit deo\nsuscepti huius a nobis spiritalis cibi incontaminatam custodiam\ncontuente.\nDE OSEE. Et in libro prophetarum ad Osee et alius domini sermo\nlegitur: uade, accipe tibi uxorem fornicationis,\nquoniam fornicando fornicabitur terra a domino.\net post multa, quae media sunt plena maledictionis in eam,\net post partum Israhel et Non-dilectae et Non-populi-mei haec\ncognoscuntur: disponam autem illis ea die testamentum\ncum bestiis agri et uolatilibus caeli\net serpentibus terrae et arcum et frameam\net bellum conteram de terra et conlocabo te in\nspe (et sponsabo te mihi) ipsi in aeternum.\nsponsabo te mihi in iustitia et fide et cognosces\ndominum. et erit in illa die, dicit dominus:\nexaudiam caelo et caelum (exaudiet)\nterrae et terra exaudiet frumentum et uinum\net oleum eaque audiet Israhel. et seminabo\neam mihi super terram et diligam Non-dilectam\ne t dicam Non-populo-meo:\nPopulusmeustu.\net quantum arbitror, nullus cunctandi locus est, quin\npraefiguratam hic ecclesiae praefigurationem intellegamus, cum\nquando apostolus id, quod superius de huius fornicariae filiis ad\n\n\n\n\n\n\nOsee erat dictum, referendum esse ad fidelium populum existimauerit\ndicens ad Corinthios: uocauit nos non tantum\nex Iudeis, sed etiam ex nationibus,\nsicut et in Osee dicit : uocabo eum, qui Nonpopulus-meus.\nPopulus - meus et Non-dilectam\nDilectam. et erit in loco, quocumque uocabuntur\nNon-poputus-meus, illic uocabuntur\nfilii dei uiui.\nQuod igitur in propheta corporaliter gerebatur, id est\nconiugium at que generatio —namex fornicaria tres geniti sunt, quorum\nprimus ex praecepto dei Israhel nuncupatus est, sequens nata\nDilecta dicta est, tertius Non-populus-mcus uocitatus —, id per deum\nad spiritalem intellegentiam et confirmatur et geritur.\nhanc enim fornicariam\niunctam prophetae sponsam sibi dominus in iustitia et fide\neffecit testamentum disponens cum bestiis agri, id est cum hominibus\niure saeculi inmanibus, et cum uolatilibus caeli, scilicet\nsub inanitate mundi huius et uacuitate uiuentibus, et cum serpentibus\nterrae, nempe uenenato animo atque fallente in corpore constitutis,\narcum in serpentibus, frameam in uolatilibus, bellum\ncontriturus in bestiis, ex genere telorum et animantium nominibus\ndiuersos humanae mentis instinctus edomiturus in pace, bella\nbestiarum, iacula uolantium, uenena serpentium.\nExaudiens quoque caelo caelum et terrae terra significat\nin eo, qui audiat et qui audiatur, diuersitatem in numero,\nid ipsum tamen, quod audiat audiaturque, esse demonstrans,\ncum caelo caelum exaudiat et terrae terra, significatio uero et\ndiuinitatis in caelo et corporalitatis in terra. et quia dominus\nex deo homo natus est et nos ex homine sumus conformes\ndeo futuri, idcirco caelo caelum et terrae audiet terra.\nin\n\nfrumento uero et uino et oleo, quod audiet, cum utique his\n\n\n\n\n\ninsen-\nsibilibus sensus audientiae nullus sit, tamen sub sacramcnto unctionis\net corporis se esse, qui in his sit auditurus, ostendit. per quae\naudiente Israhel desponsatam sibi in spem fornicariam seminauit\npraetermisso eo, qui nuncupatus est Israhel, ceteris\\' honorem\ndemutationis impertiens, ut, qui non populus suus erat, populus suus\nsit et, quae non erat dilecta, Dilecta sit.\nIsrahel namque. in Abrahanr patre suo electus ex gentibus\nest, ut in Psalmis dictum est: domus Iacob de populo\nbarbaro. sed peccatis immorans et uanis religionibus deditus\net promissis dei infidelis promissorum effectus capere non meruit\net prior electus in dei populum honorem electionis amisit. tacetur\nenim de Israhel prius ex fornicaria edito et omnis de postea genitis\ndei sermo est reiectis antea et ab affectu ac proprietate summotis\nnatis ad non diligendum, genitis ad non utendum. sed primum\nfornicaria in sponsam deo fidei et iustitiae electa; dehinc qui non\ndilecti, qui non sui, qui de fornicariae partu, hi uiuentis dei filii nuncupantur.\net hic quidem dei sermo, quo propheta\nuxorem accipere fornicariam iubetur, idcirco commemorandus fuit,\nut, quia praeformari omnia per gesta ueteris testamenti eaque in\ndomino et per dominum gerenda esse docemur, hoc ipso, quod prophetae\nfornicaria iungitur, intellegeremus ostendi gentilem ignorantiam\ndoctrinis prophetalibus copulari, ex quibus geniti ex non\ndilectis dilecti, ex non populo populus, ex fornicaria matre dei\nfilii uocarentur.\n\nDE HIESU NAUE.\nEt hoc quidem quamuis utile fuerit ad cognoscendam spiritalium\ngestorum significantiam tractasse, tamen hac uel maxime\ncausa hic locus commemoratus a nobis est, ut, quia futurus nobis\n\n\n\n\n\n\nde Raab sermo esset, per quem praeformari in ea ecclesiam ostenderemus,\ntuto comparationem hanc ecclesiae atque meretricis pro\nsensus nostri intellegentia poneremus, cum quando fornicaria prophetae\niuncta ad ecclesiae praeformationem in spem aeternam\niustitiae et fidei et cognitionis dei repperiretur esse desponsa.\net\nin eo quidem, quod sub Hiesu omnia in ea gesta sunt, maxima uirtus\nest prophetiae. in Hiesu enim cognominato absoluta futuri sacramenti\nratio monstrata est. namque post multum dei ad Moysen sermonem,\ncum dictum ei esset, ut omnia secundum speciem, quam in monte\nuidisset, faceret in terra, Hiesum, qui Auses antea uocitabatur, cognominauit\nducem populo ad terram repromissionis pergenti futurum.\nad speciem caelestis uisionis iussus Moyses uniuersa disponere\nillud duci futuro nomen adiecit, quod erat aeterno duci iam in\ncaelestibus praeparatum.\nNam ut hic synagogae princeps, ita ille ecclesiae. ut hic\ndux promissae terrae optinendae, ita ille dux terrae hereditandae,\nde qua dominus ait: beati mites, quoniam ipsi\nhereditabunt terram.\nut hie post Moysen, ita ille post\nlegem. ut huic iterata cultello petrino circumcisio praecepta,\nita a domino, qui et uerbum acutum est penetrans\nusque ad diuisionem animae et lapis angularis, circumcisio cordis spiritaliter innouata est. ut hic diuidens\naquas, ita ille diuidens populos; ait enim: non ueni pacem\nmittere, sed diuisionem.\nut hic lapides duodeofm in\ntestimonium aeternum et ex profundo in terram reserauit et ex\nterra in profundo collocauit, ita ille apostolicam doctrinam et ex\nsynagoga protulit et in synagoga dereliquit etiam nunc ea, si\nuellet. usura, cum ad testimonium aeternum in duodecim\nlapidibus apostolica doctrina et prolata esset ex lege et tamen\nrepperiretur in lege.\nDiuisio autem ipsa aquarum quam euidens quamque absoluta\nest, cum pars integra et plena constiterit, altera arefacto\nalueo in mare omnis effluxerit media tamen area domini cum\nsacerdotibus constituta! qua significatione intelligitur partem populi\na cursu peccatorum et mortis suae in aduentu arcae dei, id est\naduentu corporeo, destituram cetera in mare, hoc est in dampnationem\nsaeculi huius et consortium, defluente.\nSub hoc igitur Hiesu quae a Raab et in Raab gesta sunt,\ncontuendum est. exploratores namque duo ad speculandam\nterram et in Hiericho ciuitatem ad meretricis huius domum\ndeuerterunt. hos suscipit et occultat; rege ab ea deditionem eorum\npostulante reuersos esse mentitur. deinde ipsis domi conditis ait\nscire se, quod omnia urbis eius ipsis dominus tradiderit deumque\neorum esse susum in caelo et in terra deorsum.\nut se atque omnem domum suam tempore capiendae urbis conseruent,\nprecatur. exploratores pollicentur, quicquid intra domum\neius repertum esset, incolume mansurum, sibi ipsum (reum)\nfuturum, quisque domo esset egressus; esse autem signum pen-\ndentis de fenestra restis coccineae constituunt remque omnem\nHiesu nuntiant. ad urbem deinde acceditur. hanc sacerdotes cum\narca domini sex diebus circumeunt, septimo autem die cum septies\ncircumissent, tuba canente ciuitatis muri conciderunt et cunctis,\nqui in urbe erant, peremtis sola Raab ab Hiesu cum [cum] omni\ndomo sua conseruatur.\nHic ordo rerum magnis spiritaliter gerendorum sacramentis\nconexus est. duos ab Hiesu missos terrae exploratores meretrix domi\n\n\n\n\n\n\nsuscepit: legem et prophetiam ad explorandam hominum fidem\nmissam peccatrix ecclesia recepit, per quam confitetur deus et\nin caelo susum et in terra deorsum. post spiritalem\neius generationem natiuitatem contestatam corpoream didicit\nenim in his: post hoc in terris uisus est et inter\nhominum conuersatus. est.\nab hisdem etiam signum\nsalutis accepit in coccino, colore scilicet pro dignitate regio et pro\ncorporatione sanguineo, quod utrumque in passione conuenit, cum\net tali habitu dominus indutus est et sanguis ei fluxit e latere.\nhoc\ncoccinum et Manasses accepit in signo, hoc sanguine et consignatae\nin Aegypto domus tutae sunt et testamenti liber conspersus est\net sanctificatus est populus. quisque autem de familia extra domum\nrepertus esset, sibi reus est constitutus docens eos, qui extra\necclesiam fuissent, causam sibi mortis futuros.\nHiericho autem in huius mundi speciem posita sex diebus\ncircuitur, septimo ad uocem tubae concidit et domus Raab per\nHiesum integra reseruatur.\nsex milium enim annorum in sex diebus\ntempus ostenditur, quo circa mundum est oberratum et quodam\ngenerationum circulo circumcursatum, eodem ipso mundo ad tubae\nuocem in tempore septimo millesimo resoluendo, sola ecclesia per\nexploratorum susceptionem, per dei in corpore confessionem, per signum\ncoccini per Hiesum decretum, cum omni sua familia reseruanda.\nAdmonuimus frequenter eam lectioni diuinarum scripturarum\ndiligentiam adhiberi oportere, quae sollicito examine et\niudicio non inani posset discernere, quando rerum gestarum commemoratio\nuel simpliciter esset intellegenda uel typice, ne intemperanter\natque imperite utroque abusi utrumque inutile\n\n\n\n\n\n\n\n\naudientibus redderemus, si aut simplicium cognitio inani praefigurationum\nassertione corrumperetur aut uirtus praefigurationum sub\nsimplicium opinione ignoraretur, quamquam ita se diuinae scripturae\nsermo habeat, ut, ut nihil illic inane nihilque extra causam\nalicuius necessitatis, nihil non sub discrimine consectandae a nobis\nintellegentiae editum repperiatur.\nNamque dum creatio orbis refertur, deus cognoscitur in\ncreando; dum Enoch translatus auditur posse effici; homo intellegitur\naeternus; dum Loth perustis quinque ciuitatibus reseruaturus, curam\ndeo esse innocentium discimus: dum contra edictum dei retro\nrespiciens uxor eius in columnam salis demutatur, ad oboedientiam\nconstitutionum dei exempli metu erudimur; dum peccata Amorreorum\nexpectantur impleri, et misericordiam dei et iustitiam\ncognoscimus. cum et expectatione eius desinendi nobis a peccatis\ntempus prorogetur et in consummationem scelerum ultio dilata\ndecernitur.\nIam uero generationum ordo, Abrahae electio, patriarcharum\nprocreatio. populi seruitus, Egyptiorum cladl\\'s, maris diuisio,\nmannae irroratio. legis constitutio, sacrificiorum distinctio, iudicum\ntempus, regnorum cognitio, populi in captiuitatem transmigratio,\nsanctorum uisio, admonitio prophetarum in quantum ad cognitionem\n\nnecessaria est! in omnibus enim memoratis superius deus\npater et deus filius et ex deo patre deus filius, deus et homo Iesus\nChristus, agnoscitur, dum in creatione mundi deus iubet et deus\nefficit, dum homo ad communis imaginis speciem formatur, dum\npluit sulphur et ignem dominus a domino-nam nec sibi quis iuberet,\nut faceret, nec communionem suam ad alterum solus extenderet\nnec sibi daret atque a se unus acciperet —, dum homo ab Abraham\nuidetur et deus adoratur, dum in Iacob lucta ab homine deus\n\n\n\n\n\n\nuidetur, dum hominem tenens bi-nedici se a domino postulat. dum\na Nabuchodonosor tribus tantum pueris in caminum missis\nsimilis dei filio quartus aspicitur, dum parit uirgo Emmanuhel\neum, qui nobiscum deus est.\nHaec ergo ab omnibus significata in uno illo cognita et\nexpleta reseruari in memoriam scriptis et consignatis uoluminibus\nconuenit, ut posteritas successionum gestis temporis anterioris\ninstructa et praesentia etiam in praeteritis contemplaretur et\npraeterita nunc quoque in praesentibus ueneraretur.\nnanique eadem\ncum perfecta ueritatis cognitio est, si ueritas ex ratione intelligatur —\nomnia enim ad cognitionem nostram atque ad firmissimam iudicii\nnostri fidem scripta sunt —, neque haec, quae ex sententia dei in\nlibros relata sunt, cognitione posteritatis eguerunt.\nsed cognitione\nscripturarum posteritas indigebat, ut ueritatem disceret, ut doctrinam\nueritatis ex ratione susciperet, ut scientiam uitae tamquam\nab ipsis cunis prouectam sequeretur, scilicet non ambigeret deum\nex deo, cum dominus plueret a domino, non ignoraret deum unum\ninnascibilem, cum deus iuberet, non nesciret deum unigenitum, cum\ndeus faceret, non ambigeret, quod duo unum sint, cum unum\ncommunis imaginis in homine conderetur exemplum, non negaret.\nquod deus in hominem ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ .\n∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗ ∗\n∗ ∗∗ ∗ ∗ ∗ ∗\n∗ ∗ ∗ ∗ ∗\n∗ ∗ ∗ ∗ ∗\npatribus genitos. et promptum est audire Paulum gloriantem,\nquod ex Hebreis Israhelita sit de tribu Beniamin. ergo\ncum Heliae officium sit conuertere corda patrum ad filios,\n\n\n\n\n\n\nperfectae ei praedicationis mysterium reseruatur, ut ad eam fidem\npatres conuertat, quam iam eiusdem spiritus prophetiae confirmauit\nin filiis.\n"};

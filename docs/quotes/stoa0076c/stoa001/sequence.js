var sequence = {"name":"Cassian, John. Conlationes Patrum (Collationibus)","data":"Cum in heremo Sciti, ubi monachorum probatissimi patres\net omnis commorabatur perfectio, abbatem Moysen, qui inter\nillos egregios flores suauius non solum actuali, uerum etiam\ntheoretica uirtute fragrabat, institutione eius fundari cupiens\nexpetissem una cum sancto abbate Germano (cum quo mihi\nab ipso tirocinio ac rudimentis militiae spiritalis ita indiuiduum\ndeinceps contubernium tam in coenobio quam in heremo fuit,\nut cuncti ad significandam sodalitatis ac propositi nostri parilitatem\npronuntiarent unam mentem atque animam duobus in-\nBe corporibus), pariterque ab eodem abbate aedificationis\\'\nsermonem fusis lacrimis posceremus (quippe cuius hunc animi\nrigorem manifestissime noueramus, ut nisi fideliter desiderantibus\net cum omni cordis contritione quaerentibus nequaquam\nadquiesceret ianuam perfectionis aperire, ne scilicet, si passim\nuel nolentibus eam uel tepide sitientibus exhiberet, res necessarias\net quae solis perfectionem cupientibus debent esse\n\n\n\n\nconpertae, indignis et fastidiose suscipientibus pandens aut iactantiae\nuitium aut proditionis crimen uideretur incurrere), tandem\nfatigatus precibus nostris ita exorsus est.\nOmnes, inquit, artes ac disciplinae scopon quendam, id\nest destinationem, et telos, hoc est finem proprium habent,\nad quem respiciens uniuscuiusque artis industrius adpetitor\ncunctos labores et pericula atque dispendia aequanimiter\nlibenterque sustentat. nam et agricola nunc torridos solis\nradios, nunc pruinas et glaciem non declinans terram infatigabiliter\nscindit et indomitas agri glaebas frequenti subigit uomere,\ndum scopon seruat, ut eam cunctis sentibus expurgatam uniuersisque\ngraminibus absolutam in modum solubilis harenae\nexercendo comminuat, finem, id est perceptionem copiosarum\nfrugum et exuberantiam segetum non alias adepturum se esse\nconfidens, quo uel ipse deinceps uitam securus exigere uel\nsuam possit amplificare substantiam.\nrefertJ, etiam frugibus\nhorrea libenter exhaurit easque putribus sulcis instanti labore\ncommendat, praesentem deminutionem futurarum messium\ncontemplatione non sentiens. illi etiam, qui negotiationum\nsolent exercere commercia, non incertos pelagi timent casus,\nnon ulla discrimina perhorrescunt, dum ad finem quaestus spe\npraepeti prouocantur. nec non etiam hi qui militiae mundialis\nambitione flammantur, dum prospiciunt honorum ac potentiae\nfinem, peregrinationum exitia ac pericula non sentiunt nec\npraesentibus aerumnis bellisque franguntur, dum propositum\nsibi dignitatis finem cupiunt obtinere.\nhabet ergo et nostra\nprofessio scopon proprium ac finem suum, pro quo labores\ncunctos non solum infatigabiliter, uerum etiam gratanter inpendimus,\nob quem nos ieiuniorum inedia non fatigat, uigiliarum\nlassitudo delectat, lectio ac meditatio scripturarum\ncontinuata non satiat, labor etiam incessabilis nuditasque et\nomnium rerum priuatio, horror quoque huius uastissimae\n\n\n\n\nsolitndinis non deterret. ob quem uos ipsi procul dubio parentum\nspreuistis affectum et patrium solum ac delicias mundi tot\npertransitis regionibus despexistis, ut ad nos homines rusticos\net idiotas atque in hoc heremi squalore degentes peruenire\npossetis. propter quod respondete, inquit, mihi quae sit destinatio\nuestra uel finis, qui ad haec omnia libentissime sustinenda\nnos prouocat.\nEt cum persisteret nostram elicere super hac interrogatione\nsententiam, respondimus regni caelorum causa haec\ncuncta tolerari.\nAd quod ille: Bene, inquit: argute de fine dixistis.\nqui uero debeat esse scopos noster, id est destinatio, cui iugiter\ninhaerentes finem ualeamus adtingere, prae omnibus nosse\ndebetis. et cum ignorationem confessi simpliciter fuissemus,\nadiecit: in omni ut dixi arte ac disciplina praecedit quidam\nseopos, id est animae destinatio siue incessabilis mentis intentio.\nquam nisi quis omni studio perseuerantiaque seruauerit, nec\nad finem desiderati fructus poterit peruenire.\nnam ut dixi\nagricola finem habens secure copioseque uiuendi in prouentu\nsegetum fecundarum scopon, id est destinationem gerit agrum\nsuum cunctis sentibus expurgare eumque uniuersis infructuosis\nuacuare graminibus, nec aliter se quieti finis opulentiam adepturum\nesse confidit, nisi id, quod usu obtinere desiderat,\nquadam prius operis ac spei suae ratione possideat. negotiator\nquoque conparandarum mercium desiderium non deponit, per\nquod possit quaestuosius diuitias congregare, quia frustra\nconcupisceret lucrum, nisi uiam qua ad id tenderet elegisset.\net qui certis quibusque dignitatibus Mundi huius cupiunt\nhonorari, cui se officio uel ordini debeant mancipare ante\nproponunt, ut per legitimum spei tramitem finem quoque\nualeant desideratae dignitatis adtingere.\nitaque et uiae nostrae\n\n\n\n\nfinis quidem est regnum dei. quid uero sit scopos debet\ndiligenter inquiri: qui si nobis similiter conpertus non foent,\nfrustra nitendo fatigabimur, quia sine uia. tendentibus labor\nest itineris, non profectus. ad quod obstupescentibus nobis\nsenex intulit: finis quidem nostrae professionis ut diximus\nregnum dei seu regnum caelorum est, destinatio uero, id est\nscopos, puritas cordis, sine qua ad illum finem inpossibile est\nquempiam peruenire.\nin hac ergo destinatione deiigentes nostrae\ndirectionis obtutus uelut ad certam lineam cursum rectissimum\ndirigemus, ac si paululum quid ab hac cogitatio nostra deflexerit,\nad contemplationem eius ilico recurrentes rursus eam uelut\nad quandam normam rectissime corrigemus, quae semper omnes\nconatus nostros ad unum hoc reuocans signum arguet statim,\nsi a proposita directione mens nostra uel paululum deuiauerit.\nQuemadmodum hi, quibus usus est bellica tela tractandi,\ncum ante regem mundi huius artis suae cupiunt peritiam\ndemonstrare, in paruissima quaedam scutula, quae depicta in\nse continent praemia, iacula uel sagittas intorquere contendunt,\ncerti quod non alias nisi destinationis suae linea ad finem\npossint desiderati praemii peruenire, quo tum demum utique\npotientur, cum propositum scopon ualuerint obtinere: qui si\nforte ab eorum fuerit subtractus intuitu, quantumlibet a recto\ntramite cassa imperitorum deerret intentio, excidisse se tamen\nab illius disciplinatae lineae directione non sentient, quia\nnullum habent certum signum quod uel peritiam directionisprobet\nuel arguat prauitatem. et ideo cum inutiles in aera\nuacuumque fuderint iactus, in quo peccauerint quoue decepti\nsint diiudicare non possunt, quippe quos nullum accusat indicium\nquantum a directione discesserint, nec quo deinceps\n\n\n\n\ncorrigere uel reuocare debeant lineam disciplinae docere potest\npassiuus obtutus.\nita igitur et nostri propositi finis quidem\nsecundum apostolum uita aeterna est, ita eodem pronuntiante:\nhabentes quidem fructum uestrum in sanctificationem,\nfinem uero uitam aeternam, scopos uero est\npuritas cordis, quam sanctificationem non inmerito nuncupauit,\nsine qua praedictus finis non poterit adprehendi, acsi dixisset\naliis uerbis: habentes quidem scopon uestrum in cordis puri..\ntate, finem uero uitam aeternam. de qua destinatione docens\nnos idem beatus apostolus ipsum nomen, id est scopon, significanter\nexpressit ita dicens: quae posteriora sunt obliuiscens,\nad ea uero quae in ante sunt extendens\nme, ad destinatum persequor, ad brauium supernae\nuocationis domini.\nquod euidentius in Graeco ponitur\nzατὰϭϰοπὸν ϭ̀ιώϰω , id est secundum destinationem persequor,\ntamquam si dixisset: hac destinatione qua illa quae posteriora\nsunt obliuiscor, id est anterioris hominis uitia, ad finem brauii\ncaelestis peruenire contendo. quidquid ergo nos ad hunc scopon,\nid est puritatem cordis potest dirigere, tota uirtute sectandum\nest, quidquid autem ab hac retrahit, ut perniciosum ac noxium\ndeuitandum. pro hac enim uniuersa agimus atque toleramus,\npro hac parentes, patria, dignitates, diuitiae, deliciae mundi\nhuius et uoluptas uniuersa contemnitur, ut scilicet puritas\ncordis perpetua retentetur.\nhac itaque nobis destinatione proaposita\nsemper actus nostri et cogitationes ad eam obtinendam\nrectissime dirigentur. quae si prae oculis nostris iugiter\nstatuta non fuerit, non solum cunctos labores nostros uacuos\npariter atque instabiles reddens in cassum eos ac sine ullo\n\n\n\n\n\n\nemolumento conpellet effundi, sed etiam cogitationes omnes\ndiuersas sibique contrarias suscitabit. necesse est enim mentem\nquo recurrat cuiue principaliter inhaereat non habentem\nper singulas horas atque momenta pro incursuum uarietate\nmutari atque ex his quae extrinsecus accedunt in illum statum\ncontinuo transformari qui sibi primus occurrerit.\nHinc namque est quod nonnullos mundi huius maximas\nfacultates et non solum multa auri atque argenti talenta,\nuerum etiam praediorum magnificentiam contemnentes post\nhaec uidimus pro scalpello, pro graphio, pro acu, pro calamo\ncommoueri. qui si contemplationem cordis mundi fixam tenerent,\nnumquam utique pro paruis rebus admitterent, quod ne pro\nmagnis ac pretiosis incurrerent opibus, easdem penitus abicere\nmaluerunt.\nnam et plerumque nonnulli tanto zelo codicem\nseruant, ut eum ne leuiter quidem legi uel contingi ab aliquo\nsinant, et inde occasiones inpatientiae ac mortis incurrunt,\nunde monentur stipendia patientiae et caritatis adquirere,\ncumque omnes diuitias suas pro Christi amore disperserint,\npristinum tamen cordis affectum in rebus minimis retentantes et\npro ipsis nonnumquam mobiliter irascentes, ueluti qui nou habeant\napostolicam caritatem, ex omnibus infructuosi sterilesque redduntur.\nquod in spiritu beatus apostolus praeuidens et si\ndistribuero, inquit, in cibos pauperum omnes facultates\nmeas et tradidero corpus meum ut ardeam,\ncaritatem autem non habuero, nihil mihi prodest-\nunde liquido conprobatur perfectionem non statim nuditate\nnec priuatione omnium facultatum seu dignitatum abiectione\ncontingi, nisi fuerit caritas illa cuius apostolus membra describit,\nquae in sola cordis puritate consistit. nam quid est\n\n\n\n\n\n\naliud non aemulari, non inflari, non inritari, non agere perperam,\nnon quaerere quae sua sunt, non super iniquitate gaudere,\nnon cogitare malum et reliqua, nisi cor perfectum atque\nmundissimum deo semper offerre et intactum a cunctis perturbationibus\ncustodire?\nOmnia igitur huius gratia gerenda adpetendaque sunt\nnobis. pro hac solitudo sectanda est, pro hac ieiunia, uigilias,\nlabores, corporis nuditatem, lectionem ceterasque uirtutes debere\nnos suscipere nouerimus, ut scilicet per illas ab uniuersis\npassionibus noxiis inlaesum parare cor nostrum et\nconseruare possimus et ad perfectionem caritatis istis gradibus\ninnitendo conscendere, et non propter has obseruantias, si forte\nhonesta ac necessaria occupatione praeuenti sollemnitatem\ndistrictionis nostrae non potuerimus implere, incidamus in\ntristitiam uel iram siue indignationem, ob quae expugnanda\nillud quod praetermissum est fueramus acturi.\nnon enim tantum\nest lucrum ieiunii quantum irae dispendium nec tantus lectione\ncapitur fructus quantum contemptu fratris incurritur detrimentum.\nea igitur quae sequentia sunt, id est ieiunia, uigiliae,\nanachoresis, meditatio scripturarum, propter principalem scopon,\nid est puritatem cordis, quod est caritas, nos conuenit exercere\net non propter illa principalem hanc proturbare uirtutem,\nqua in nobis integra inlaesaque durante nihil oberit, si aliquid\neorum quae sequentia sunt pro necessitate fuerit praetermissum:\nsiquidem nec proderit uniuersa fecisse adempta hac qua diximus\nprincipali causa, cuius obtentu sunt omnia peragenda.\nob hoc\nenim quis ferramenta cuiuslibet artis instituere sibimet ac\n\n\n\n\npraeparare festinat, non ut ea possideat otiosa nec ut emolumenti\nillius fructum qui speratur ex ipsis in nuda instrumentorum\npossessione constituat, sed ut eorum ministerio peritiam\nfinemque illius disciplinae cuius haec adiumenta sunt efficaciter\nadprehendat. igitur ieiunia, uigiliae, meditatio scripturarum,\nnuditas ac priuatio omnium facultatum non perfectio, sed\nperfectionis instrumenta sunt, quia non in ipsis consistit disciplinae\nillius finis, sed per illa peruenitur ad finem.\nin cassum\nigitur haec exercitia molietur, quisque his uelut summo bono\ncontentus intentionem sui cordis huc usque defixerit et non\nad capiendum finem, propter quem haec adpetenda sunt, omne\nstudium uirtutis extenderit, habens quidem disciplinae illius\ninstrumenta, finem uero, in quo omnis fructus consistit, ignorans.\nquidquid igitur potest istam mentis nostrae puritatem tranquillitatemque\nturbare, quamuis utile ac necessarium uideatur,\nut noxium deuitandum est. hac enim norma et errorum peruagationumque\nomnium dispersiones poterimus euadere et desideratum\nfinem linea certae directionis adtingere.\nHic ergo nobis principalis debet esse conatus, haec\nimmobilis destinatio cordis iugiter adfectanda, ut diuinis rebus\nac deo mens semper inhaereat. quidquid ab hac diuersum est,\nquamuis magnum, secundum tamen aut etiam infimum seu\ncerte noxium iudicandum est. huius mentis uel actus figura\netiam in euangelio per Martham et Mariam pulcherrime designatur.\ncum enim Martha sancto utique ministerio deseruiret,\nutpote quae ipsi domino eiusque discipulis ministrabat, et Maria\nspiritali tantummodo intenta doctrinae Iesu pedibus inhaereret,\nquos osculans bonae confessionis liniebat unguento, praefertur\ntamen a domino, quod et meliorem elegerit partem et eam\nquae ab ea non possit auferri.\nnam cum laboraret Martha pia\n\n\n\n\nsollicitudine ac dispensatione distenta, solam se uidens ad tantum\nministerium non posse sufficere adiutorium sororis a domino\npostulat dicens: non tibi sedet quia soror mea reliquit\nme solam ministrare? dic ergo ei ut me adiuuet.\nutique non ad uile opus, sed ad laudabile eam ministerium\nprouocabat. et tamen quid audit a domino? Martha, Martha,\nsollicita es et turbaris erga plurima: paucis uero\nopus est aut etiam uno. Maria bonam partem elegit,\nquae non auferetur ab ea. uidetis ergo principale bonum\nin theoria sola, id est in contemplatione diuina dominum\nposuisse.\nunde ceteras uirtutes, licet necessarias et utiles\nbonasque pronuntiemus, secundo tamen gradu censendas esse\ndecernimus, quia uniuersae huius unius patrantur obtentu.\ndicens enim dominus: sollicita es et turbaris erga\nmulta, paucis uero opus est aut etiam uno, summum\nbonum non in actuali quamuis laudabili opere et multis fructibus\nabundanti, sed in sua contemplatione quae uere simplex\net una est collocauit, paucis opus esse pronuntians ad perfectam\nbeatitudinem, id est illa theoria quae prius in paucorum seruabatur\nconsideratione sanctorum. a quorum contemplatione conscendens\nis qui adhuc in profectu positus est ad illud quoque\nquod unum dicitur, id est dei solius intuitum ipso adiuuante\nperueniet, ut scilicet etiam sanctorum actus ac ministeria\nmirifica supergressus solius dei iam pulchritudine scientiaque\npascatur.\nMaria ergo bonam partem elegit, quae non\nauferetur ab ea. et hoc diligentius intuendum est. nam\ncum dicit Maria bonam partem elegit, licet taceat de\nMartha et nequaquam eam uituperare uideatur, illam tamen\nlaudans hanc inferiorem esse pronuntiat. rursum cum dicit\nquae non auferetur ab ea, ostendit quod ab hac sua\n\n\n\n\n\n\nportio possit auferri (nec enim ministerium corporale eam\nhomine poterit iugiter permanere), illius uero studium nullo\nprorsus aeuo docet posse finiri.\nAd quod nos ualde permoti: Quid ergo? diximus :\nlabor ieiuniorum, lectionis instantia, opera misericordiae,\niustitiae, pietatis et humanitatis auferentur a nobis et non\npermanebunt com auctoribus suis, praesertim cum ipse dominus\nretributionem regni caelorum his operibus repromittat dicens:\nuenite benedicti patris mei, possidete paratum\nnobis regnum a constitutione mundi. esuriui enim\net dedistis mihi manducare, sitiui et dedistis mihi\nbibere, et cetera? quomodo ergo auferentur haec quae introducunt\nfactores suos in regnum caelorum ?.\nMOVSES: Nec ego dixi mercedem boni operis auferendam\ndicente eodem domino: qui potum dederit uni ex minimis\nistis calicem aquae frigidae tantum in nomine\ndiscipuli, amen dico nobis, non perdet mercedem\nsuam, sed actionem dico, quam uel necessitas corporalis uel\ninpugnatio carnis seu mundi huius inaequalitas administrari\nexigit, auferendam. nam lectionis instantia uel ieiuniorum\nadflictio ad emundationem cordis et castigationem carnis in\npraesenti tantummodo utiliter exercentur, donec caro concupiscit\naduersus spiritum. quae nonnumquam ab his,\nqui labore nimio seu aegritudine corporis senioue defessi sunt,\netiam in praesenti uidemus auferri nec ab homine posse iugiter\nexerceri.\nquanto magis ergo haec in futuro cessabunt, cum\ncorruptibile hoc induerit incorruptionem corpusque\nistud quod nunc animale est surrexerit spiritale et coeperit\ncaro non esse iam talis ut aduersus spiritum concupiscat.\nde quibus etiam beatus apostolus manifeste pronuntiat\n\n\n\n\n\n\ncorporalis, inquiens, exercitatio ad modicum utilis est:\npietasautem (quae sine dubio caritas intellegitur) ad omnia\nutilis est, promissionem habens uitae quae nunc\nest et futurae. quae ergo dicitur ad modicum esse utilis,\nmanifeste pronuntiatur nec per omne tempus exerceri nec\nsummam perfectionis per se solam laboranti posse conferre.\nmodicam quippe ad utrumque referri potest, id est uel ad\nbreuitatem temporis, quod scilicet homini tam in praesenti\nquam in futuro exercitatio corporalis coaeterna esse non possit,\nuel certe ad paruitatem utilitatis quae de carnali exercitatione\nconquiritur, eo quod adflictio corporalis initia quaedam profectus,\nnon ipsam perfectionem pariat caritatis, quae promissionem\nhabet uitae praesentis et futurae. et idcirco exercitia\naeram praedictorum necessaria esse censemus, quia sine ipsis\nad caritatis fastigia non possit ascendi.\nhaec etiam quae dicitis\nopera pietatis ac misericordiae necessaria sunt in hoc tempore,\ndum adhuc inaequalis diuersitas dominatur: quorum ne hic\nquidem expectaretur operatio, nisi inopum, indigentum infirmoramque\npars maxima redundaret, quae iniquitate hominum facta\nest, eorum scilicet, qui ea quae omnibus a communi creatore\nconcessa sunt in suos tantum occupata usus nec tamen utenda\ntenuerunt.\ndonec ergo in hoc mundo inaequalitas ista grassatur,\nerit haec actio necessaria et utilis exercenti, restituens\nquidem bono affectui et piae uoluntati retributionem hereditatis\naeternae: ipsa uero in futuro saeculo parilitate regnante\ncessabit, cum iam non fuerit inaequalitas propter quam haec\ndebeant exerceri, sed cuncti ab hac multiplici, id est actuali\noperatione ad caritatem dei et diuinarum rerum contemplationem\nperpetua cordis puritate transibunt. cui se hi, quibus\ncura est uel scientiae uel emundationi mentis insistere, iam\nin hoc saeculo constituti elegerunt omni conatu ac uiribus\nmancipare, illi scilicet semet ipsos officio adhuc in carne\n\n\n\n\n\n\n\n\ncorrnptionis positi deputantes, in quo erunt corruptione deposita\npermansuri, peruenientes ad illam promissionem domini\nsaluatoris qua dicitur: beati mundo corde, quoniam\nipsi deum uidebunt.\nEt quid miramini si illa officia superius conprehensa\ntransibunt, cum sanctus apostolus etiam sublimiora spiritus\nsancti charismata transitura describat, solam uero caritatem\ndesignet sine fine mansuram sine, inquiens, prophetiae.\neuacuabuntur: sine linguae, cessabunt: siue\nscientia, destruetur, de hac autem: caritas numquam\nexcidit omnia namque dona pro usu ac necessitate tribuuntur\nad tempus, consummata dispensatione mox procul dubio\ntransitura, caritas uero nullo intercipietur tempore. nen solum\nenim in praesenti mundo utiliter operatur in nobis, sed etiam\nin futuro sarcina corporeae necessitatis abiecta efficacior multo\natque excellentior permanebit, nullo umquam corrumpenda\ndefectu, sed per incorruptionem perpetuam flagrantius deo atque\nintentius adhaesura.\nGEBMANVS: Quis ergo potest fragili carne circumdatus\nita esse huic theoriae semper adfixus, ut numquam cogitet\nde fratris aduentu, de uisitatione infirmi, de opere manuum,\ncerte de humanitate peregrinis uel aduenientibus exhibenda?\npostremo quis non interpelletur corporis ipsius prouisione uel\ncura? aut quemadmodum mens uel in quo illi inuisibili et\ninconprehensibili deo ualeat cohaerere, cupimus edoceri.\nMOVSES: Inhaerere quidem deo iugiter et contemplationi\neius quemadmodum dicitis inseparabiliter copulari inpossibile\nest homini ista carnis fragilitate circumdato. uerum oportet\n\n\n\n\n\n\nnos scire ubi nostrae mentis intentionem debeamus habere\ndefixam et ad quam destinationem semper animae nostrae\nreuocemus intuitum: quam cum potuerit obtinere mens, gaudeat\net a qua distractam se doleat atque suspiret totiensque se a\nsummo bono sentiat reccidisse, quotiens se ab illo intuitu .\ndeprehenderit separatam, fornicationem iudicans uel momentaneum\na Christi contemplatione discessum.\na quo cum deuiaaerit\npaululum noster obtutus, rursus ad eum cordis oculos\nleiorquentes uelut rectissima linea mentis aciem reuocemus.\ntotum namque in animae consistit recessu, unde expulso diar\nbolo ac nequaquam in ea iam regnantibus uitiis consequenter\nregnum dei fundatur in nobis dicente euangelista: regnum\ndei non ueniet cum obseruatione, neque dicent:\necce hic aut eeoe illic est: amen enim dico uobis\nquia regnum dei intra nos est. intra nos uero nihil\naliud esse potest quam scientia, ant ignoratio ueritatis et uel\nuitiorum amicitia uel uirtutum, per quae aut diabolo aut\nChristo regnum paramus in corde.\ncuins etiam regni qualitatem\ndescribit apostolus ita dicens: non enim regnum dei\nest esca et potus, sed iustitia et pax et gaudium\nin spiritu sancto. itaque si regnum dei intra nos est et\nipsum regnum dei iustitia et pax et gaudium est, ergo qui\nin istis commoratur sine dubio in regno dei est, et e contrario\nilli qui in iniustitia et discordia et tristitia mortem operante\nuersantur, in regno diaboli et in inferno ac morte sunt constituti.\nbia enim indiciis uel dei uel diaboli discernitur regnum. et re\nuera si sublimi mentis intuitu consideremus statum illum, in\nquo degunt caelestes supernaeque uirtutes quae uere in regno\ndei sunt, qui alius esse credendus est quam perpetua iugisque\n\n\n\n\n\n\n\n\n\nlaetitia?\nquid enim tam proprium uerae beatitudini tamque\nconueniens quam tranquillitas iugis et gaudium sempiternum ?\net ut hoc ipsum quod dicimus ita esse non mea coniectura,\nsed ipsius domini auctoritate certius instruaris, audi eum qualitatem\net statum mundi illius apertissime describentem: ecce,\ninquit, ego creo caelos nouos, et terram nonam: et\nnon erunt in memoria priora, neque ascendent super\ncor. sed gaudebitis et exultabitis usque in sempiternum\nin his, quae ego creo. etrursum: gaudium et\nlaetitia inuenietur in ea, gratiarum actio et uox\nlaudis. et erit mensis ex mense, et sabbatum ex\nsabbato. et iterum: gaudium et laetitiam obtinebunt,\nfugiet dolor et gemitus.\net si adhuc clarius de illa conuersatione\net ciuitate sanctorum uultis agnoscere, adtendite\nquae ad ipsam Hierusalem uoce domini dirigantur: et ponam,\ninquit, uisitationem tuam pacem, et praepositos tuos\niustitiam. non audietur ultra iniquitas in terra\ntua, uastitas et contritio in terminis tuis, etoccupabit\nsalus muros tuos, et portas tuas laudatio.\nnon erit tibi amplius sol ad lucendum per diem,\nnec splendor lunae inluminabit te: sed erit tibi\ndominus in lucem sempiternam, et deus tuus in\ngloriam tuam. non occidet ultra sol tuus, et luna\ntua non minuetur: sed erit dominus in lucem sempiternam,\net conplebuntur dies luctus tui.\net idcirco\nbeatus apostolus non generaliter neque simpliciter omne gaudium\nregnum dei esse pronuntiat, sed signanter ac specialiter\nillud solum quod in spiritu sancto est. nouit enim esse aliud\nquoque uituperabile gaudium, de quo dicitur: mundus iste\ngaudebit, et: uae uobis qui ridetis, quia plorabitis.\n\n\n\n\n\n\nregnum sane caelorum tripliciter accipiendum est: aut quod\nngnatori sint caeli, id est sancti in aliis subditis secundum\niJIud: esto tu super quinque ciuitates, et tu super\ndecem, illudque quod dicitur ad discipulos: sedebitis super\nsedes duodecim iudicantes duodecim tribus Israhel,\nant quod ipsi caeli incipiant a Christo regnari, cum scilicet\nomnibus ei subiectis coeperit esse omnia in omnibus deus,\nuel certe quod sancti in caelis sint cum domino regnaturi.\nQuamobrem in hoc corpore constitutus iam nouerit\nunusquisque illi se regioni uel ministerio deputandum, cuius\nin hac uita semet ipsum participem cultoremque praebuerit,\nilliusque se etiam in illo perenni saeculo consortem futurum\nesse non ambigat, cui nunc ministrum se sociumque maluerit\nexhibere, secundum sententiam domini ita dicentis: si quis\nmihi ministrat, me sequatur, et ubi sum ego, illic\net minister meus erit. nam quemadmodum diaboli regnum\nper coniuentiam suscipitur uitiorum, ita regnum dei per exercitationem\nuirtutum puritate cordis ac spiritali scientia possidetur.\nubi autem regnum dei est, ibi procul dubio et nita\nhabetur aeterna, et ubi regnum diaboli est, ibi mortem atque\ninfernum esse non dubium est. in quo qui fuerit, nec laudare\ndominum potest secundum prophetae sententiam dicentis: non\nmortui laudabunt te, domine: neque omnes, qui\ndescendunt in infernum (sine dubio: peccati). sed nos,\ninquit, qui uiuimus (non uitiis scilicet nec mundo huic,\nsed deo), benedicamus dominum, ex hoc nunc et usque\nin saeculum. non enim est in morte qui memor\n\n\n\n\n\n\nest dei: in inferno autem (peccati) quis confitebitur domino P id est nemo. nullus enim, tametsi milies semet ipsum\nuel Christianum esse profiteatur uel monachum, cum peccat\nconfitetur deum, nullus admittens ea quae dominus execratur\nreminiscitur dei, nec seruum se ueraciter illius profitetur, cuius\npraecepta contumaci temeritate contemnit. in qua morte illam\nuiduam quae est in deliciis beatus apostolus esse pronuntiat\nuidua, inquiens, quae in deliciis est, uiuens mortua\nest. sunt ergo multi qui uiuentes in hoc corpore mortui sunt\net in inferno iacentes deum laudare non possunt, et e contrario\nsunt qui cum mortui sint corpore, deum spiritu benedicunt\natque conlaudant secundum illud: benedicite spiritus et\nanimae iustorum dominum, et: omnis spiritus laudet\ndominum.\netin Apooalypsi animae occisorum non solum\nlaudare deum, sed etiam interpellare dicuntur. in euangelio\nquoque euidentius dominus ad Sadducaeos non legistis,\ninquit, quod dictum est a deo dicente uobis: ego sum\ndeus Abra.ham et deus Isaac et deus Iacob? non\nest deus mortuorum sed uiuentium. omnes enim ei\nuiuunt. de quibus et apostolus propter quod, inquit, non\nconfunditur deus uocari deus eorum: parauit enim\nillis ciuitatem. nam quia nec otiosae sint post separationem\nhuius corporis neque nihil sentiant, etiam euangelii\nparabola quae de illo paupere Lazaro et diuite purpurato profertur\nostendit, quorum unus beatissimam sedem, id est sinus\nAbrahae requiem promeretur, alius intolerabili ardore aeterni\nignis exuritur.\nsi autem et illud quod dicitur ad latronem:\n\n\n\n\n\n\nkodie mecum eris in paradiso uoluerimus intendere,\nquid aliud manifeste significat quam perdurare in animabus\nnon solum pristinos intellectus, sed etiam uicissitudine eas\ncongrua pro meritorum actuamque suorum perfrui qualitate?\nhoc enim illi nequaquam dominus promisisset, si eius animam\nnosset, post separationem carnis uel priuandam sensu uel in\nnihilum resoitendam. non enim caro eius in paradiso, sed\nanima erat ingressura cum Christo.\ncauenda sane, immo toto\nhorrore est detestanda prauissima haereticorum illa distinctio,\nqui dum non credunt Christum potuisse eodem die quo in\ninferna descendit etiam in paradiso repperiri, ita distingunt\namen dico tibi hodie, et interposita distinctione inferunt\nmecum eris in paradiso, ut scilicet haec promissio non\nstatim post transitum uitae huius inpleta, sed post reeurrectionis\naduentum intellegatur inplenda, non intellegentes illud\nquod ante resurrectionis suae diem protulit ad Iudaeos, qui\neum ut semet ipsos credebant humanis angustiis et carnali\ninfirmitate concludi: nemoascendit in caelum nisi qui\nde caelo descendit, filius hominisqui est in caelo.\nquibus manifeste probatur animas defunctorum non solum suis\nsensibus non priuari, sed ne istis quidem affectibus, id est\nspe atque tristitia, gaudio ac metu carere, et ei eis quae sibi\nin illo generali examine reseruantur quiddam eas iam incipere\npraegustare, nec secundum opinionem quorundam infidelium\nin nihilum eas resolui post huius commorationis excessum,\nsed uiuacius subsistere deique laudibus intentius inhaerere.\net re aera, ut sequestratis paulisper testimoniis scripturarum\nde ipsius animae natura secundum mediocritatem sensus nostri\npaneis aliqua disputemus, nonne ultra omnis ineptiae non\ndicam fatuitatem, sed insaniam est uel leuiter suspicari illam\npretiosiorem hominis portionem, in qua etiam imago dei\n\n\n\n\n\n\nsecundum beatum apostolum ac similitudo consistit, deposita hac\nqua retunditur in praesenti sarcina corporali insensibilem fieri,\nquae omnem rationis uim in se continens etiam mutam atque\ninsensibilem materiam carnis participatione sui facit esse\nsensibilem, cum utique consequens sit et hoc rationis ipsius\nordo contineat, ut exuta mens ista carnali qua nunc hebetatur\npinguedine intellectuales uirtutes suas in melius reparet et\npuriores eas ac subtiliores recipiat potius quam amittat.\nin\ntantum autem hoc quod dicimus beatus apostolus uerum esse\ncognoscit, ut etiam optet ab hac carne discedere, ut separatione\neius enixius ualeat domino copulari, dicens: desiderium\nhabeo dissolui et cum Christo esse, multo enim\nmelius, quoniam dum sumus in corpore peregrinamur\na domino. et idcirco audemus et bonam uoluntatem\nhabemus magis peregrinari a corpore et\npraesentes esse ad dominum. propter quod etiam\ncontendimus siue absentes siue praesentes placere\nilli, commorationem scilicet animae quae in hac carne est\nperegrinationem a domino atque absentiam a Christo esse\npronuntians eiusque ab hac carne separationem atque discessum\npraesentiam esse ad Christum tota credulitate confidens.\net\neuidentius iterum super hoc ipso uiuacissimo animarum statu\nidem apostolus sed accessistis, inquit, ad Sion montem\net ciuitatem dei uiuentis, Hierusalem caelestem,\net ad multorum milium angelorum frequentiam,\net ecclesiam primitiuorum qui conscripti sunt in\ncaelis, et spiritus iustorum perfectorum. de quibus\nspiritibus in alio loco deinde patres, inquit, carnis\nnostrae habuimus eruditores et reuerebamur:\n\n\n\n\n\n\nnon multo magis subiciemur patri spirituum et\nuiuemus?\nContemplatio uero dei multifarie concipitur. nam deus\nnon sola inconprehensibilis illius substantiae suae admiratione\ncognoscitur, quod tamen adhuc in spe promissionis absconditum\nest, sed etiam creaturarum suarum magnitudine uel aequitatis\nsuae consideratione uel cotidianae dispensationis auxilio pernidetur:\nquando scilicet quae cum sanctis suis per singulas\ngenerationes egerit mente purissima perlustramus, cum potentiam\nipsius qua uniuersa gubernat, moderatur ac regit,\ncum inmensitatem scientiae eius et oculum quem secreta cordium\nlatere non possunt tremente corde miramur, cum harenam\nmaris undarumque numerum dimensum ei et cognitum\ncogitamus, cum pluuiarum guttas, cum saeculorum dies et\nhoras, cum praeterita futuraue uniuersa obstupescentes scientiae\neius adsistere contemplamur:\ncum ineffabilem clementiam\neius, qua innumera flagitia, quae singulis quibusque momentis\nsub ipsius committuntur aspectu, indefessa longanimitate\nsustentat, cum uocationem, qua nos nullis praecedentibus\nmeritis gratia suae miserationis adsciuit, cum denique quot\noccasiones salutis tribuit adoptandis cum quodam admirationis\nintuemur excessu: quod ita nos nasci praecepit, ut ab ipsis\ncunabulis gratia nobis legisque suae notitia traderetur, quod\nipse aduersarium uincens in nobis pro solo bonae uoluntatis\nadsensu aeterna beatitudine ac perpetuis nos praemiis muneratur,\ncum postremo dispensationem incarnationis suae pro\nnostra salute suscepit ac mirabilia mysteriorum suorum in\ncunctis gentibus dilatauit.\nsunt autem aliae quoque huiusmodi\ninnumerae contemplationes, quae pro qualitate uitae ac puritate\n\n\n\n\ncordis in nostris sensibus oriuntur, quibus deus uel uidetur\nmundis obtutibus uel tenetur. quas profecto nullus perpetuo\nretentabit, in quo adhuc aliquid carnalium uiuit affectuum,\nquia non poteris, ait dominus, uidere faciem meam:\nnon enim uidebit me homo et uiuet, scilicet mundo\nhuic affectibusque terrenis.\nGERMANVS : Quid ergo est quod etiam nolentibus,\nimmo uero etiam nescientibus nobis ita superfluae cogitationes\nsubtiliter ac latenter inrepunt, ut non solum eas expellere,\nuerum etiam intellegere ac deprehendere difficultatis inmodicae\nsit P potest ergo mens aliquando ab istis uacua repperiri\net numquam huiuscemodi inlusionibus incursari?\nMOVSES: Mentem quidem non interpellari cogitationibus\ninpossibile est, suscipere uero eas siue respuere omni\nstudenti possibile est. quemadmodum igitur ortus earum non\nomnimodis pendet a nobis, ita reprobatio uel electio consistit\nin nobis. nec tamen ex eo quod diximus inpossibile esse\nmentem cogitationibus non adiri, totum uel incursui uel illis\nspiritibus tribuendum est qui eas nobis nituntur ingerere.\nalioquin nec liberum in homine maneret arbitrium nec in\nnobis staret nostrae correctionis industria.\nsed est, inquam,\nnostrum magna ex parte, ut cogitationum qualitas emendetur\net uel sanctae ac spiritales in cordibus nostris uel terrenae\ncarnalesque concrescant. ideo namque frequens lectio et iugis\nadhibetur meditatio scripturarum, ut exinde nobis spiritalis\nmemoriae praebeatur occasio, idcirco decantatio crebra psalmorum,\nut adsidua nobis exinde conpunctio ministretur, idcirco\nuigiliarum ac ieiuniorum orationumque sedulitas adhibetur, ut\nextenuata mens non terrena sapiat, sed caelestia contempletur.\nquibus rursum neglegentia inrepente cessantibus necesse est\n\n\n\n\n\n\nut mens uitiorum squalore concreta in carnalem partem mox\ninclinetur et eonruat.\nQuod exercitium cordis non incongrue molarum\nsimilitudini conparatur, quas meatus aquarum praeceps impetu\nrotante prouoluit. quae nullatenus quidem cessare possunt ab\nopere suo aquarum inpulsibus circumactae: in eius uero qui\npraeest situm est potestate, utrumnam triticum malit an\nhordeum loliumue comminui. illud quippe est procul dubio\nconmolendum, quod ingestum ab illo fuerit cui operis illius\ncura commissa est.\nita igitur etiam mens per uitae praesentis\nincursus undique ingruentibus temptationum torrentibus circumacta\nuacua quidem cogitationum aestibus esse non poterit:\nquales uero uel amittere uel parare sibi debeat, studii ae\ndiligentiae suae prouidebit industria. si enim ut diximus ad\nsanctarum scripturarum meditationem iugiter recurramus ac\nmemoriam nostram ad recordationem spiritalium rerum et\ndesiderium perfectionis spemque futurae beatitudinis erigamus,\nnecesse est ut ortae cogitationes exinde spiritales in his quae\nmeditati sumus mentem faciant inmorari.\nsin uero desidia\nseu neglegentia superati uitiis et otiosis confabulationibus\noccupemur seu curis mundanis et superfluis sollicitudinibus inpIieemur,\nconsequenter exinde uelut quaedam zizaniorum species\ngenerata operationem quoque nostro cordi noxiam ministrabit,\net secundum sententiam domini saluatoris ubi fuerit\nthesaurus operum seu intentionis nostrae, ibi et cor nostrum\nnecessario permanebit.\nIIIud sane prae omnibus nosse debemus tria cogitationum\nnostrarum esse principia, id est ex deo, ex diabolo\net ex nobis. et ex deo quidem sunt, cum spiritus sancti\n\n\n\n\n\n\ninlustratione nos uisitare dignatur, erigens nos ad sublimiorem\nprofectum, et in quibus uel minus adquisiuimus uel desidiose\nagentes superati sumus saluberrima conpunctione castigat,\nuel cum reserat nobis caelestia sacramenta et propositum\nnostrum ad meliores actus uoluntatemque conuertit. ut ibi\ncum rex Asuerus castigatus a domino libros annales instigatur\ninquirere, quibus Mardochaei beneficia recordatus summi eum\ngradu honoris exaltat ac protinus crudelissimam super nece\ngentis Iudaeae sententiam reuocat.\nuel cum propheta commemorat:\naudiam quid loquatur in me dominus deus.\nalius quoque et dixit, inquit, angelus, qui loquebatur\nin me. uel cum dei filius uenturum se una. cum patre et\nmansionem apud nos facturum esse promittit. et: non estis\nuos qui loquimini, sed spiritus patris uestri qui\nloquitur in uobis. et uas electionis: experimentum\nquaeritis eius qui in me loquitur Christi.\nex diabolo\nuero cogitationum nascitur series, cum subuertere nos tam\nuitiorum oblectatione quam etiam occultis conatur insidiis,\nsubtilissima calliditate mala pro bonis fraudulenter ostentans\net transfigurans se nobis in angelum lucis. uel cum euangeiista\nrefert: et cena facta cum diabolus iam misisset\nin corde Iudae Simonis Scariotae ut traderet\ndominum. et iterum post buccellam, inquit, introiuit\nin illum Satanas. Petrus quoque ad Annaniam quare,\nait, temptauit Satanas cor tuum, mentiri te spiritu\nsancto. et illud quod in euangelio multo ante per\n\n\n\n\n\n\nEcclesiasten praedictum legimus: si spiritus potestatem habentis\nascenderit super te, locum tuum ne dimittas.\nillud quoque quod dicitur ad deum contra Achab in tertio\nRegnorum libro ex persona spiritus inmundi: egrediar et\nsero spiritus mendax in ore omnium prophetarum\neius. ex nobis autem oriuntur, cum eorum quae gerimus uel\ngessimus uel audiuimus naturaliter recordamur. de quibus\nbeatus Dauid cogitaui, inquit, dies antiquos, et annos\naeternos in mente habui, et meditatus sum, nocte\ncum corde meo exercitabar, et scobebam spiritum\nmeum. et iterum: dominus scit cogitationes hominum,\nquoniam uanae sunt, et: cogitationes iustorum\niudicia. in euangelio quoque dominus ad Pharisaeos:\nquid cogitatis mala in cordibus uestris?\nHanc igitur tripertitam rationem oportet nos iugiter\nobseruare et uniuersas cogitationes quae emergunt in corde\nnostro sagaci discretione discutere, origines earum et causas\nauctoresque primitus indagantes, ut quales nos eis praebere\ndebeamus ex illorum merito qui eas suggerunt considerare\npossimus, ut efficiamur secundum praeceptum domini probabiles\ntrapezitae. quorum summa peritia est ac disciplina probare\nquodnam sit aurum purissimum et ut uulgo dicitur obrizum\nquodue sit minus purgatione ignis excoctum, aereo quoque\nuilique denario, si pretiosum nomisma sub colore auri fulgentis\nimitetur, prudentissima discretione non falli, et non solum\nnomismata tyrannorum uultus exprimentia sapienter agnoscere,\nsed etiam illa, quae sunt ueri quidem regis imagine, sed non\nlegitime figurata, peritia sagaciore discernere, deinde ne quid\n\n\n\n\n\n\nillis a legitimo pondere deminutum sit censura trutinae diligenter\ninquirere.\nquae omnia nos quoque spiritaliter obsernare\ndebere euangelicus sermo sub huius nominis demonstrat exemplo:\nprimum ut quidquid cordibus inrepserit aostris vel si quod\nnobis dogma fuerit intromissum, utrumne sit diuino illo et\ncaelesti spiritus sancti igne purgatum an ad Iudaicam superstitionem\npertinens seu de saecularis philosophiae tumore\ndescendens in superficie tantum praeferat pietatem, diligentissime\nperscrutemur. quod ita poterimus implere, si illud apostolicum\nfecerimus: nolite omni spiritui credere, sed probate\nspiritas si ex deo sint.\nqao genere illi quoque\ndecepti sunt, qui post professionem monachi nitore sermonis\net quibusdam sunt philosophorum dogmatibus inlecti, quae\nprima fronte piis quibusdam sensibus ac religioni consonis\naudientes uelut auri fulgore fallentia, quos semel superficie\ninlexerant, uelut noaismatibus aereis falsisque deceptos perpetuo\nnudos ac miseros reddiderunt, uel ad saeculi eos strepitum\nreuocantes uel ad haereticos errores ac praesumptiones\ntumidas pertrahentes. quod etiam Achor in libro Iesu Naue\nlegimus fuisse perpessum, qui de castris ALiophylorum ligulam\nauream concupiscens atque furatus anathemate percuti atque\naeterna meruit morte damnari.\nsecundo sollicite nos explorare\nconueniet, ne auro purissimo scripturarum praua interpretatio\ncoaptata metalli pretiositate nos fallat. in quo etiam domino\nsaluatori callidissimus diabolus uelut homini simplici temptauit\ninponere, dum ea, quae generaliter sunt super omnium iustorum\nintellegenda personis, maliuola interpretatione conrumpens\n\n\n\n\n\n+++\nsperialiter huie qui angelorum custodia non egebat conatur\naptare dicens: quia angelis suis mandabit de te, ut\nenstodiant te in omnibus uiis tuis: et in manibus\nportabunt te, ne forte offendas ad lapidem pedem\ntuum: pretiosa scilicet eloquia scripturarum callida adsumptione\nconuertens et ad contrarium sensum noxiumque detorquens,\net imaginem tyrannici uultus sab colore nobis auri fallentis\nobiciat. siue cum paracharaximis nos conatur inludere, quoddam\nscilicet pietatis opus admonens adfeetandum, quod non\ndelegitima seniorum procedens moneta sub praetextu uirtutum\nducit ad uitia, uel inmoderatis inconpetentibusque ieiuniis seu\nuigiliis nimiis uel orationibus inordinatis uel incongrua lectione\ndecipiens ad noxium pertrahit finem.\nuel cum interoessiones\nac uisitationes pias persuadet inpendere, quibus nos a spiritalibas\nmonasterii claustris et secreto amicae quietis excutiat,\nsollicitudines etiam curasque suscipere religiosarum ac destitutarum\nsuggerit feminarum, ut huiusmodi laqueis monachum\ninextricabiliter inretitum perniciosarum sollicitudinum occupati..\none distendat. vel certe cum desiderare sanctum clericatus\nofficium sub praetextu aedificationis multorum et amore lucri\nspiritalis instigat, per quod nos ab humilitate propositi huius\nac districtione diuellat.\nquae omnia oum sint nostrae salnti\nprofessionique contraria, tamen uelamine quodam misericordiae\nac religionis obtecta facile inperitos incautosque decipiunt.\nimitantur enim nomismata ueri regis, quia uidentur ad prae-\n9ens plena pietatis, sed non sunt a legitimis monetariis, id est\nprobatis et catholicis patribus figurata nec de cardinali ac publica\n\n\n\n\n\n\nconlationis eorum prodeunt officina, sed furtim fraude daemonum\nfabricata non sine detrimento inperitis quibusque et ignorantibus\ningeruntur. quae quamuis utilia ac necessaria uideantur\nad praesens, tamen si soliditati professionis nostrae incipiant\npost haec esse contraria et totum quodammodo corpus nostri\nlabefactare propositi, tamquam necessarium quidem, sed\nscandalizans membrum et quod dextrae manus uel pedis agere\nuideatur officium proici a nobis atque abscidi salubre est.\nsatius enim est absque unius praecepti membro, id est operatione\nuel fructu in ceteris sanum firmumque durare et tamquam\ndebilem introire in regnum caelorum, quam cam soliditate\nmandati incidere in aliquod scandalum, quod perniciosa consuetudine\nseparans nos a districtionis regula atque adrepti propositi\ndisciplina inducat in tale dispendium, quod nequaquam\nfutura detrimenta conpensans omnes praeteritos fructus totumque\noperationis nostrae corpus gehennae faciat ignibus concremari.\nde his generibus inlnsionum etiam in Fronerbiis eleganter\nexprimitur: sunt uiae quae uidentur rectae esse uiro,\nnouissima autem earum uenient in profundum inferi,\net iterum: malignus nocet cum se commiscuerit\niusto, id est diabolus decipit cum fuerit colore sanctitatis\nobtectus. odit autem sonum tutelae, id est discretionis\nuim quae de seniorum uerbis ac monitione procedit.\nIn quo etiam -abbatem Iohannem, qui Lyci commoratur,\nnouimus nuper inlusum. nam cum exhausto corpore atque\ndefecto perceptionem cibi biduano ieiunio distulisset, accedenti\nei ad refectionem die postero ueniens diabolus in figura Aethiopis\n\n\n\n\n\n\nfaetri atque ad eius genua prouolutus, indulge, inquit, mihi,\nquia ego tibi hunc laborem indixi. itaque ille uir tantus et\nin discretionis ratione perfectus sub colore continentiae incongraenter\nexercitae intellexit se ob hoc calliditate diaboli\ncircumuentum talique distentum ieiunio, ut lassitudinem non\nnecessariam, immo etiam spiritui nocituram fatigato corpori\nsuperponeret, paracharaximo scilicet inlusus nomismate, dum\nin illo ueri regis imaginem ueneratus parum discutit an esset\nlegitime figuratum.\nultima uero obseruatio huius probabilis\ntrapezitae, quam de inquisitione ponderis esse praediximus,\ntaliter inplebitur, si quidquid gerendum cogitatio nostra\nsuggesserit omni scrupulo retractantes atque in nostri pectoris\ntrutina conlocantes aequilibratione iustissima perpendamus, an\nplenum sit \\'honestate communi, an timore dei sit graue, an\nintegrum sensu, an humana ostentatione aut aliqua nouitatis\npraesumptione sit lene, an meriti eius pondus inanis cenodoxiae\nnon inminuerit uel adroserit gloria. et sic ea protinus ad\nexamen publicum trutinantes, id est ad prophetarum et\napostolorum actus ac testimonia conferentes uel tamquam integra\natque perfecta et illis conpensantia teneamus, uel tamquam\ninperfecta atque damnosa nec illorum ponderi consonantia\nomni cautione ac diligentia refutemus.\nErit ergo hoc quadripertito quo diximus modo necessaria\nnobis ista discretio, id est ut primum materia nos\nauri ueri fucatiue non lateat, secundo ut has easdem cogitationes\nquae mentiuntur opera pietatis tamquam adulterina nomismata\net paracharaxima reprobemus, utpote quae falsam imaginem\nregis non legitime signata contineant, uel illa, quae in auro\n\n\n\n\n\n\n\n\npretiosissimo scripturarum uitioso et haeretico sensu non ueri\nregis, sed tyranni praeferunt uultum, similiter discernentes\nrefutare possimus, siue illa, quorum pondus ac pretium aerugo\nuanitatis adrodens exagio seniorum non sinit adaequari, ut\nnomismata lenia atque damnosa minusque pensantia recusemus,\nne in illud incidentes, quod obseruare tota uirtute praecepto\ndomini commonemur, cunctis laborum nostrorum meritis stipendiisque\nfraudemur: nolite thesaurizare nobis thesauros\nin terra, ubi aerugo et tinea demolitur, et\nubi fures effodiunt et furantur.\nquidquid enim contemplatione\nhumanae gloriae fecerimus, in terra nos thesaurizare\nsecundum domini sententiam nouerimus, et consequenter illud\ntamquam humi reconditum in terramque defossum uel diuersis\ndaemoniis depopulandum uel edaci cenodoxiae aerugine consumendum\nuel ita superbiae tineis deuorandum, ut ad nullam\nrecondentis utilitatem emolumentumque respiciat. omnes igitur\ncordis nostri recessus iugiter perscrutandi sunt et ascendentium\nin eos uestigia indagatione sagacissima retractanda, ne qua\nforte intellectualis ibidem bestia, uel leo uel draco, pertransiens\nperniciosa uestigia latenter inpresserit, quibus accessus etiam\nceteris in adyta pectoris nostri per cogitationum neglegentiam\npraebeatur. et ita per singulas horas atque momenta terram\ncordis nostri euangelico aratro, hoc est iugi dominicae crucis\nrecordatione sulcantes uel noxiarum ex nobis ferarum cubilia\nuel uirulentorum serpentium exterminare latibula poterimus.\nAd haec obstupefactos nos intuens senex et ad uerba\nnarrationis suae inexplebili ardore succensos, pro admiratione\ndesiderii nostri paulisper sermone suspenso rursus adiecit:\nquoniam nos, o filii, ad disputationem tam longam uestra\nsedulitas prouocauit et ignis quidam conlationi nostrae feraentiores\nsensus pro uestro desiderio subministrat, ut ex hoc\netiam ipso manifeste contempler in ueritate uos perfectionis\nsitire doctrinam, uolo uobis adhuc super discretionis eximietate\nuel gratia, quae inter cunctas uirtutes arcem ac primatum\ntenet, pauca disserere excellentiamque eius et utilitatem non\nsolum cotidianis exemplis, sed etiam antiquis patrum consultationibus\nac sententiis adprobare.\nfrequenter namque memini\nnonnullis huiusmodi sermonem cum gemitu lacrimisque poscentibus\nme quoque aliquid eis doctrinae conferre cupientem\nnullatenas potuisse et ita in me non solum sensus, uerum\netiam ipsum eloquium defecisse, ut non inuenirem quemadmodum\neos uel cum leui consolatione dimitterem. quibus\nindiciis euidenter agnoscitur domini gratiam pro merito ac\ndesiderio audientium disputantibus adspirare sermonem. quem\nquia breuissimum istud quod superest noctis spatium non\noccurrit explere, indulgentes illud potius quieti corporeae,\ncui necesse est totum persolui, si id quod modicum est fuerit\ndenegatum, plenum narrationis ordinem integro futuri diei\nseu noctis examini reseruemus.\ndecet namque diacretionis\noptimos consultores in hoc primum patefacere suae mentis\nindustriam et utrum sint uel esse possint eius capaces hoc\nindicio ac patientia conprobare, ut de illa quae moderationis\ngeneratrix est uirtute tractantes nequaquam uitium quod ipsi\ncontrarium est nimietatis incurrant, uim rationis ac naturae\neius quam uerbis excolunt effectu atque opere uiolantes. in\nhoc ergo nobis discretionis bonum, de qua, quantum dominus\n\n\n\n\n\n++\ndederit, adhuc indagare disponimus, primitus prosit, ut nos\nde ipsius excellentia et mode ratione, quae prima eidem uirtus\ninesse cognoscitur, disserentes disputationis quoque uel temporis\nmodum non permittat excedere.\nHis itaque beatus Moyses conlationi nostrae dans finem adhuc\nnos auidos ac de suo ore pendentes degustare somnum paulisper\nhortatus est, isdem ipsis quibus insidebamus psiathiis admonens\nincubare, embrimiis pariter capiti nostro ceruicaiium uice subpositis,\nquae crassioribus papyris in longos gracilesque fasciculos\ncoactis sesquipedali interuallo pariter conligata nunc\nquidem humillimum sedile ad scabilli uicem fratribus in synaxi\nconsidentibus praestant, nunc uero subiecta ceruicibus dormientium\npraebent capiti non nimie durum, sed tractabile aptumque\nfulmentum.\nad quos monachorum usus haec idcirco uel maxime\noportuna habentur et congrua, quod non solum sint aliquatenus\nmollia paruoque et opere praeparentur et pretio, utpote passim\npapyro per ripas Nili fluminis emergente, sed etiam quod ad\nremouendum seu cum necesse fuerit admouendum habilis\nmateriae leuisque naturae sint. atque ita praecepto senis\ntandem sumus ad degustationem somni onerosa quiete conpositi,\ntam digestae conlationis inflammati gaudio quam repromissae\ndisputationis expectatione suspensi.\nDegustato itaque matutino sopore cum ortum lucis tandem\nnobis claruisse gaudentes repromissam narrationem reposcere\ncoepissemus, beatus Moyses ita exorsus est: cum uideam uos\ntanto desiderii ardore ftammatoB, ut ne ipsum quidem paruissimum\nquietis momentum, quod spiritali conlationi subtrahens\n\n\n\n\nrefectioni carnis malueram deputare, ad requiem credam uestri\ncorporis profecisse, mihi quoque hunc uestrum consideranti\nferuorem sollicitudo maior incumbit. necesse est enim etiam\nme in persoluendo debito tanto maiorem deuotionis curam\ngerere, quanto uos id adtentius uideo postulare, secundum\nillam sententiam: si sederis cenare ad mensam potentis,\nsapienter intellege quae adponuntur tibi, et inmitte\nmanum tuam, sciens quia talia te oportet\npraeparare.\nquamobrem de bono discretionis eiusque uirtute\ndicturi, in quam sermo nocturnae conlationis ingressus finem\nnostrae disputationi dedit, congruum credimus excellentiam\neius patrum primo consignare sententiis, ut cum patuerit quid\nde illa senserint uel pronuntiauerint maiores nostri, tum prolatis\ntam antiquis quam recentibus ruinis et casibus diuersorum,\nqui pro eo quod minus eam fuerant adsecuti pernicioso deiecti\nsunt lapsu, in quantum possumus utilitates eius et commoda\nretractemus: quibus discussis quemadmodum expetere eam\natque excolere debeamus efficacius instruamur, considerantes\nmeriti eius et gratiae dignitatem.\nest enim non mediocris\nquaedam uirtus nec quae humana passim ualeat industria\nconprehendi, nisi diuina fuerit largitate conlata, siquidem inter\nnobilissima spiritus sancti dona hanc quoque ita legamus ab\napostolo numerari: alii datur perspiritum sermo sapientiae,\nalii sermo scientiae secundum eundem\nspiritum, alii fides in eodem spiritu, alii gratia\nsanitatum in uno spiritu, et post pauca: alii discretio\nspirituum. deinde conpleto omni catalogo spiritalium charismatum\nsuMit: omnia autem haec operatur unus atque\nidem spiritus, diuidens unicuique prout uult.\nuidetis ergo non terrenum nee paruum esse discrationis munus,\nsed diuinae gratiae maximum praemium. quam nisi monachus\nomni intentione fuerit adsecutus et ascendentium in sese\nspirituum discretionem certa ratione possederit, necesse eat\neum uelut in nocte caeca taetrisque tenebris obeorrntem non\nsolum perniciosis foueis ae praeruptis incidere, sed etiam in\nplanis ae directis frequenter offendere. J\nMemini igitur quondam in annis adhuc pueritiae constitutus\nin partibus Thebaidos, ubi beatus Antonius morabatur,\nseniores ad eum perfectionis inquirendae gratia conuenisse.\ncumque a uespertinis horis usque ad lucem fuisset protracta\nconlatio, quaestionem hanc maximum noctis spatium consumpsisse.\nnam diutissime quaerebatur quaenam uirtus uel obseruantia\nmonachum possit a diaboli laqueis ac deceptionibus\ncustodire semper inlaesum uel certe recto tramite firmoque\ngressu ad perfectionis culmen euehere.\ncumuque pro captu\nmentis suae proferret unusquisque sententiam et alii quidem\nhoc in ieiuniorum uigiliarumque studio eonlocarent, quod his\nuidelicet extenuata mens ac puritatem cordis et corporis adsecuta\ndeo facilius uniretur, alii in contemptu uniuersarum\nrerum, quibus mens si penitus nudaretur, tamquam nullis\ndeinceps retinentibus laqueis ad deum expeditior perueniret,\nalii anachoresin necessariam, id est remotionem et heremi\nsecreta censerent, in qua commanens quis familiarius interpellare\ndeum eique possit peculiarius inhaerere, nonnulli sectanda\ncaritatis, id est humanitatis officia definirent, quod bis\nregna caelorum daturum se dominus in euangelio uelut specialius\nrepromittat dicens: uenite benedicti patris mei,\npossidete paratum uobis regnum a constitutione\n\n\n\n\n\n\nnundi. esuriui enim et dedistis mihi manducare,\nsitiui et dedistis mihi bibere et cetera.:, cumque in\nhoc modum diuersis uirtutibuÂ» aditum certiorem ad deum\npanri posse decernerent essetque noctis mazinuim tempus\nhac inquisitione consumptum, intulit demum beatus Antonius:\nomnia quidem haec quae dixistis necessaria sont et utilia\nsitientibus deum atque ad eum cupientibus peruenire. sed his\nprincipalem tribuere gratiam nequaquam nos innumeri multorum.\ncasus et experimenta permittunt. nam saepenumero\nacerrime ieiuniis seu uigiliis incubantes ae mirifice in solitudine\nMcedentes, priuationem quoque omnium facultatum ita sectantes,\nut ex ipeis ne unius quidem diei motam sibimet unumue\ndenarium superesse paterentur, humanitatis etiam studia tota\ndeuotione conplentes ita uidimus repente deceptos, ut arreptum\nopus non potuerint congruo exitu terminare summumque feruorem\net conuersationem laudabilem detestabili fine concluserint.\nquamobrem quid principaliter ducat ad deum manifeste poterimus\nagnoscere, si ruinae ac deceptionis illorum causa diligentius\na nobis fuerit indagata.\nin illis namque oum exuberarent\npraedietarum opera uirtutum, discretio sola deficiens usque ad\nfinem ea durare non sinit. nec enim alia lapsus eorum causa\ndeprehenditur, nisi quod minus a senioribus instituti nequaquam\npotuerunt rationem discretionis adipisci, quae praetermittens\nutramque nimietatem uia regia monachum docet semper incedere\net nec dextra uirtutum permittit extolli, id est feruoris\nexcessu iustae continentiae modum inepta praesumptione transcendere,\nnec oblectatum remissione deflectere ad uitia sinistra\nconcedit, hoc est sub praetextu gubernandi corporis contrario\nspiritus tepore lentescere.\nhaeo namqae est discretio, quae\noculus et lucerna corporis in euangelio nuncupatur secundum\nillam sententiam saluatoris: lucerna corporis tui est\n\n\n\n\n\noculus tuus: quodsi oculus tuus simplex fuerit,\ntotum corpus tuum lucidum erit: si autem oculus\ntuus nequam fuerit, totum corpus tuum tenebrosum\nerit, eo quod ipsa cogitationes hominis uniuersas actusque\ndiscernens cuncta quae gerenda sunt peruideat atque perlustret:\nquae si in homine nequam fuerit, id est non uero iudicio et\nscientia communita seu quolibet errore ac praesumptione\ndecepta, totum corpus nostrum faciat tenebrosum, hoc est\nomnem aciem mentis actusque nostros reddat obscuros, caecitate\nscilicet uitiorum et perturbationum tenebris inuolutos. si enim\ninquit lumen quod in te est tenebrae sunt, tenebrae\nipsae quantae erunt! nulli namque dubium est errante\niudicio cordis nostri et ignorationis nocte possesso cogitationes\nquoque et opera nostra, quae ex discretionis deliberatione\ndescendunt, maioribus peccatorum tenebris inplicari.\nDenique ille, qui primus iudicio dei regnum populi\nIsrahelis emeruit, quia hunc discretionis oculum nequaquam\nhabuit, uelut toto corpore tenebrosus etiam ipso deiectus est\nregno, dum lucernae huius tenebris atque errore deceptus\nacceptabiliora deo sacrificia sua quam praecepti Samuhelis\noboedientiam iudicauit atque ex illa magis parte causam\noffensionis incurrit, ex qua repropitiandam sibi diuinam\nsperauerat maiestatem.\nhuius, inquam, discretionis ignoratio\nAchab regem Israhel post illum sublimissimae uictoriae\ntriumphum, qui ei fuerat dei fauore concessus, conpulit credere\nmeliorem esse misericordiam suam quam diuini seuerissimam\nexsecutionem praecepti et quemadmodum ipsi uidebatur crudelis\n\n\n\n\n\n\nimperii. qua consideratione mollitus dum mauult cruentam\nuictoriam clementia temperare, ob indiscretam misericordiam\nuelut; toto corpore redditus tenebrosus inreuocabili morte\ndamnatur.\nHaec est discretio, quae non solum lucerna corporis,\nsed etiam sol ab apostolo nuncupatur secundum illud: so1\nnon occidat super ir\\'acundiam uestram. haec etiam\nuitae nostrae dicitur gubernatio secundum illud: quibus non\nest gubernatio, cadunt ut folia. haec consilium rectissime\nnominatur, sine quo nihil agere omnino scripturae auctoritate\npermittimur, ita ut ne ipsum quidem spiritale uinum, quod\nlaetificat cor hominis, sine ipsius sinamur moderatione\npercipere secundum illud: cum consilio omnia fac, cum\nconsilio uinum bibe, et iterum: sicut ciuitas muris\ndiruta et non circumdata, sic est uir qui non cum\nconsilio aliquid agit.\ncuius priuatio quam perniciosa sit\nmonacho, testimonii huius exemplum ac figura declarat, dirutae\neum ac sine muris comparans ciuitati. in hac sapientia, in hac\nintellectus sensusque consistit, sine quibus nec interior nostra\naedificari domus nec spiritales poterunt diuitiae congregari\nsecundum illud: cum sapientia aedificatur domus, et\ncum intellectu iterum erigitur: cum sensuinplentur\ncellaria omnibus diuitiis pretiosis et bonis.\nhaec, inquam, est solidus cibus, qui nisi a perfectis tantum\nac robustis non potest sumi secundum illud: perfectorum\nautem est solidus cibus, eorum qui pro consuetudine\nexercitatos habent sensus ad discretionem\nboni et mali. quae in tantum utilis nobis ac necessaria\nconprobatur, ut etiam uerbo dei eiusque uirtutibus coaptetur\nsecundum illud: uiuus est enim sermo dei et efficax\n\n\n\n\n\n\net penetrabilior omni gladio ancipiti et pertingens\nusque ad diuisionem animae ae spiritus, conpagum\nquoque ac medullarum, et discretor cogitationum\net intentionum cordis.\nquibus manifestissime declaratur\nnnUam sine discretionis gratia perfecte posse uel perfici uel\nstare uirtutem. et ita tam beati Antoni quam uniuersorum\nsententia definitum est discretionem esse, quae fixo gradu\nintrepidum monachum perducat ad deum praedictasque uirtutes\niugiter conseruet inlaesas, cum qua ad consummationis excelsa\nfastigia minore possit fatigatione conscendi et sine qua multi\netiam propensius laborantes perfectionis nequiuerint culmen\nadtingere. omnium namque uirtutum generatrix, custos\nmoderatrixque discretio est.\nEt ut hanc eandem definitionem antiquitus a sancto\nAntonio et ceteris patribus promulgatam recens quoque sicut\npromisimus confirmet exemplum, recolite id quod nuper gestum\noculorum uestrorum uidistis obtutibus, senem uidelicet Heronem\nante paucos admodum dies inlusione diaboli a summis ad ima\ndeiectum, quem quinquaginta annis in hac heremo conmoratom\nsingulari districtione rigorem continentiae tenuisse meminimus\net solitudinis secreta ultra omnes hic commorantes miro feruore\nsectatum.\nhic igitur. quo pacto quaue ratione post tantoe\nlabores ab insidiatore delusus grauissimo conruens lapsu cunctos\nin hac heremo constitutos luctuoso dolore percussit ? nonne quia\nminus discretionis uirtute possessa suis definitionibus regi\nquam consiliis uel conlationibus fratrum atque institutis\nmaiorum maluit oboedire? siquidem tanto rigore inmutabilem\nieiunii continentiam semper exercuit et solitudinis cellaeque\nita iugiter secreta sectatus est, ut ab eo participationem ineundi\ncum fraternitate conuiuii ne ueneratio quidem diei\npaschalis aliquando potuerit obtinere.\nin qua fratribus cunctis\n\n\n\n\npro anniuersaria sollemnitate in ecclesia retentatis solus non\npoterat adgregari, ne quantulumcumque perceptione leguminis\npsrni a suo uideretur proposito relaxasse. qua praesumptione\ndeceptus angelum Satanae uelut angelum lucis cum summa\nueneratione suscipiens eiusque praeceptis prono oboediens\nfamulatu semet ipsum in puteum, cuius profunditatem oculorum\nnon adtingit intuitus, praecipitem dedit, de angeli uidelicet\nsui sponsione non dubitans, qui eum pro merito uirtutum\nae laborum suorum nequaquam posse firmauerat ulli iam\ndiscrimini subiacere.\ncuins rei fidem ut experimento suae\nsospitatis euidentissime conprobaret, supra dicto ee puteo nocte\nintempesta inlusus iniecit, magnum scilicet uirtutis suae meritum\nprobaturus, cum inde exisset inlaesus. de quo cum paene\niam exsanguis ingenti fratrum labore fuisset extractus, uitam\ndie tertia finiturus, quod his deterius est, ita in deceptionis\nsuae obstinatione permansit, ut ei ne experimento quidem\nmortis suae potuerit persuaderi, quod fuisset daemonum calliditate\ndelusus.\nquamobrem pro meritis laborum tantorum et\nannorum numerositate qua in heremo perdurauit hoc miseratione\net humanitate summa ab his qui eius conpatiebantur\nexitio uix a presbytero abbate Pafnutio potuit obtineri, ut non\ninter biothanatos reputatus etiam memoria et oblatione pausantiQm\niudicaretur indignus.\nQuid dicam de illis duobus fratribus, qui cum ultra\nillam heremum Thebaidos, ubi quondam fuerat beatus Antonius,\nhabitarent, minus cauta discretione permoti euntes per extentam\nsolitudinis uastitatem nullam escam penitus sumere decreuerunt,\nnisi quam per semet ipsum illis dominus praestitisset.\nGumque errantes eos per deserta et defioientes iam fame a\nlonge Mazices conspexissent (quae gens cunctis paene nationibus\nferis inmanior atque crudelior est: non enim eos ad effusionem\n\n\n\n\n\n\nsanguinis, ut nonnullas gentes, desiderium praedae, sed sola\nferocitas mentis instigat) eisque contra naturam feritatis suae\ncum panibus occurrissent, unus ex eis subueniente discretione\nuelut a domino sibi porrectos cum gaudio et gratiarum actione\nsuscepit, reputans escam sibi diuinitus ministrari nec sine\ndeo factum, ut hi qui semper hominum cruore gauderent deficientibus\niam ac tabescentibus uitae substantiam largirentu:,\nalius uero recusans cibum uelut ab homine sibi oblatum\ninediae defectione consumptus est.\nquorum lioet initia ex\nreprehensibili persuasione descenderint, unus tamen subueniente\ndiscretione id quod temere incauteque conceperat emendauit,\nalius autem in stulta praesumptione perdurans ac penitus\ndiscretionis ignarus mortem quam dominus auertere uoluit\nsibi ipse consciuit, nequaquam credens instinctu factum diuino,\nquod inmites barbari propriae feritatis obliti panes eis pro\ngladiis obtulissent.\nQuid etiam de illo commemorem, cuius nominis quia\nadhuc superest nolumus facere mentionem, qui dum longo\ntempore daemonem in angeli suscipit claritate, reuelationibus\neius innumeris saepe deceptus credidit nuntium esse iustitiae ?\nnam exceptis his etiam per omnes noctes in cella eius lumen\nabsque ullius lucernae praebebat officio. ad extremum iubetur\na daemone, ut deo filium suum qui cum eo pariter in monasterio\ncommanebat offerret, ut scilicet hoc sacrificio Abrahae patriarchae\nmeritis aequaretur.\ncuius in tantum est persnasione\nseductus, ut parricidium opere perfecisset, nisi eum uidens\npuer cultrum extra consuetudinem acuendo praeparare et uincula\nquibus eum uelut oblaturus ad immolandum constringere\ndisponebat inquirere, praesagio sceleris futuri perterritus\naufugisset.\nLongum est deceptionem illius quoque monachi\nMesopotameni narrando percurrere, qui in illa prouincia perpaucis\nimitabilem continentiam tenens, quam per annos multos\nsingulariter in cella retrusus exegerat, ita est ad extremum\ndiabolicis reuelationibus somniisque delusus, ut post tantos\nlabores atque uirtutes, quibus excesserat omnes monachos ibidem\nresidentes, ad Iudaismum et circumcisionem carnis lapsu\nmiserabili uolueretur.\nnam cum nolens eum consuetudine\nuisionum ad credulitatem futurae deceptionis inlicere uerissima\nquaeque multo tempore diabolus uelut ueritatis nuntius reuelasset,\nad extremum ostendit Christianum populum una cum\nprincipibus religionis ac fidei nostrae, apostolis scilicet atque\nmartyribus, tenebrosum ac taetrum omnique macie tabidum\natque deformem et e contra Iudaeorum plebem cum Moysi,\npatriarchis, prophetis summa tripudiantem laetitia et splendidissimo\nlumine coruscantem, suadens ut, si mallet meriti ac\nbeatitudinis illorum particeps fieri, circumcisionem quoque\nsuscipere festinaret. horum itaque profecto nullus tam lugubriter\nfuisset inlusus, si rationem discretionis huius adsequi\nlaborassent. quamobrem in quantis perniciosum sit discretionis\ngratiam non habere, multorum casus et experimenta declarant.\nAd haec GERHANVS: Et nouellis exemplis et definitionibus\nantiquorum satis abundeque perpatuit discretionem\nfontem quodammodo radicemque cunctarum esse uirtutum.\nquomodo ergo adquiri debeat cupimus edoceri, aut quemadmodum\nutrum uera et ex deo, an falsa et diabolica sit possit\n\n\n\n\nagnosci, ut secundum illam euangelicam quam superiore tractatu\ndisseruisti parabolam, qua iubemur fieri probabiles trapezitae,\nnomismati inpressam ueri regis imaginem peruidentes deprehendere\nualeamus quod non sit in moneta legitima figuratum,\natque illud, sicut uulgari usus uerbo hesterna conlatione\ndixisti, tamquam paracharaximum reprobemus, illa instructi\nperitia, quam satis copiose et integre prosecutus spiritali atque\neuangelico trapezitae inesse debere signasti. quid enim proderit\nuirtutis eius et gratiae merita cognouisse, si quemadmodum\nexpetenda uel adquirenda sit nesciamus P\nTum MOVSES: Vera, inquit, discretio non nisi uera\nhumilitate conquiritur. cuius humilitatis haec erit prima\nprobatio, si uniuersa non solum quae agenda sunt, sed etiam\nquae cogitantur, seniorum reseruentur examini, ut nihil suo\nquis iudicio credens illorum per omnia definitionibus adquiescat\net quid bonum uel malum debeat iudicare eorum traditione\ncognoscat.\nquae institutio non solum per ueram discretionis\nuiam iuuenem recto tramite docebit incedere, uerum etiam a\ncunctis fraudibus et insidiis inimici seruabit inlaesum. nullatenus\nenim decipi poterit, quisque non suo iudicio, sed maiorum\nuiuit exemplo, nec ualebit ignorationi eius callidus hostis\ninludere, qui uniuersas cogitationes in corde nascentes perniciosa\nuerecundia nescit obtegere, sed eas maturo examine seniorum\nuel reprobat uel admittit.\nilico namque ut patefacta\nfuerit cogitatio maligna marcescit, et antequam discretionis\niudicium proferatur, serpens taeterrimus uelut e tenebroso ac\n\n\n\n\n\n\nsnbterranoo specu uirtute confessionis protractus ad lucem et\ntraductus quodammodo ac dehonestatus abscedit. tamdiu enim\nsuggeetiones eius noxiae dominantur in nobis, quamdiu celantur\nin corde. et ut uirtutem sententiae huius efficacius colligatis,\nreferam uobis abbatis Sarapionis factum, quod ille iuuenioribus\nfrequentissime instructionis gratia proponebat.\\'\nCam adhuc, inquit, essem puerulus et cum abbate Theone\nconmanerem, haec mihi inimici inpugnatione ingesta fuerat\nconsuetudo, ut postquam refecissem hora nona cum sene,\nunum pazamatium cotidie in sinu meo latenter absconderem,\nquod sero ignorante illo occulte edebam. quod furtum licet\nconiuentia uoluntatis et inoliti semel desiderii incontinentia\nsine cessatione conmitterem, expleta tamen concupiscentia\nfraudulenta ad memet ipsum reuertens grauius super admisso\nfurti crimine cruciabar quam super esu eius fueram iucundatus.\ncumque istud molestissimum opus uelut ab exactoribus mihi\nPharaonis indictum uice laterum singulis diebus explere non\nsine cordis mei dolore conpelierer nec tamen eruere me possem\nab hac eorum saeuissima tyrannide et clandestinum furtum\nseni manifestare confunderer, contigit dei nutu de hoc me\ncaptiuitatis iugo uolentis eripere, ut quidam fratres cellam\nseius obtentu aedificationis expeterent.\ncumque refectione\ntransacta conlatio spiritalis coepisset agitari respondensque\nsenex propositis interrogationibus eorum de gastrimargiae uitio\net occultarum cogitationum dominatione dissereret earumque\nnaturam et atrocissimam uim, quam haberent donec celarentur,\nexponeret, ego conlationis huius uirtute conpunctus et\n\n\n\n\n\n\n\n\n\n\nconscientia redarguente perterritus, uelut qui crederem ob hoc ea\nfuisse prolata, quod seni dominus secreta mei pectoris reuelasset,\nin occultos primum gemitus excitatus, dein cordis mei conpunctione\ncrescente in apertos singultus lacrimaaque prorumpens\npaxamatium, quod consuetudine uitiosa subtraxeram clancule\ncomedendum, de sinu furti mei conscio ac susceptore produxi,\neumque in medium proferens, quemadmodum cotidie latenter\nederem, prostratus in terram cum ueniae postulatione confessus\nsum, et ubertim profusis lacrimis ut absolutionem dirissimae\ncaptiuitatis a domino poscerent inploraui.\ntum senex: confide,\nait, o puer. absoluit te ab hac captiuitate etiam me tacente\nconfessio tua. uictorem namque aduersarium tuum hodie\ntriumphasti, ualidius eum tua confessione prosternens quam\nipse fueras ab eo tua taciturnitate deiectus. quem utique\nnequaquam uel tua uel alterius responsione confutans in te\nnunc usque permiseras dominari secundum illam Salomonis\nsententiam: quia non fit contradictio ab his qui faciunt\nmalum cito, ideo repletum est cor filiorum\nhominis in ipsis ut faciant mala. et idcirco iam te\npost hanc publicationem suam iste nequissimus spiritus inquietare\nnon poterit nec in te latibulum sibi taeterrimus serpens\ndeinceps usurpabit, de tenebris cordis tui salutari confessione\nprotractus ad lucem.\nnecdum senex haec uerba conpleuerat\net ecce lampas accensa de meo sinu procedens ita cellam\nrepleuit odore sulpureo, ut uehementia foetoris ipsius uix in\nea nos residere permitteret. resumensque af monitionem senex,\necce, inquit, dominus tibi ueritatem sermonum meorum uisibiliter\nadprobauit, ut passionis illius incentorem de corde tuo\n\n\n\n\n\n\natabri confeesione depnlsum oculis peruideres, patefactumque\nhostem nequaquam locum in te ulterius habiturum aperta\neius expelsione cognosceres. itaque secundum sententiam senis\nita est, inquit, in me confessionis huius uirtute dominatio\ndiabolicae illius tyrannidis extincta atque in perpetuum consopita,\nut numquam mihi ne memoriam quidem concupiscentiae\nhBins ulterius temptauerit inimicus ingerere nec me post haec\naliquando pulsatum furtiui illius desiderii instigatione persenserim.\nquem sensum in Ecclesiaste quoque pulcherrime legimns\nfiguratum. si momorderit, inquit, serpens non in sibilo,\nnon est abundantia incantatori, taciti serpentis morsum\nperniciosum esse designans, id est: si per confessionem suggestio\nseu cogitatio diabolica incantatori cuiquam, spiritali scilicet\nuiro, qui carminibus scripturarum mederi protinus uulneri et\nextrahere de corde consueuit noxia uenena serpentis, patefacta\nnon fuerit, succurrere periclitanti perituroue non poterit. hoc\nigitur modo ad scientiam discretionis uerae peruenire facillime\npoterimus, ut seniorum uestigia subsequentes neque agere\nquicquam noui neque discernere nostro iudicio praesumamus,\nsed quemadmodum nos uel illorum traditio uel uitae probitas\ninformarit, in omnibus gradiamur.\nqua institutione firmstus\nnon modo ad perfectam discretionis rationem quisque perueniet,\nnerom etiam a cunctis insidiis inimici tutissimus permanebit.\nBnlJo namque alio uitio tam praecipitem diabolus monachum\npertrahit ac perducit ad mortem, quam cum eum neglectis\nconsiliis seniorum suo iudicio persuaserit definitionique confidere.\netenim eum omnes artes ac disciplinae humano ingenio repertae\n\n\n\n\n\n\n\n\net quae nihil amplius quam uitae huius temporariae conmodis\nprosunt, licet manu palpari queant et oculis peruideri, recte\ntamen a quoquam sine instituentis doctrina nequeant conprehendi,\nquam ineptum est credere hanc solam non egere doctore,\nquae et inuisibilis et occulta est et quae non nisi corde\npurissimo peruidetur, cuius error non temporale damnum nec\nquod facile reparetur, sed animae perditionem parit mortemque\nperpetuam.\nhabet enim non adnergns uisibiles, sed innisibiles\natque inmites hostes diurnum nocturnumque conflictum nec\ncontra unum seu duos, sed contra innumerabiles caternuas\nspiritale certamen, cuius casus tanto perniciosior cunctis,\nquanto et infestior inimicus et congressus occultior. et ideo\nsemper seniorum summa cautione sunt sectanda uestigia atque\nad eos cuncta quae in nostris cordibus oriuntur sublato confusionis\nuelamine deferenda.\nGERMANVS: Occasionem nobis perniciosae uerecundiae,\nqua cogitationes malas stadeamus obtegere, illa praecipue creat\ncausa, qua nouimus quendam in Syriae partibus, ut credebatur,\npraecipuum seniorum cuidam fratri cogitationes suas simplici\nconfessione prodenti postmodum quadam indignatione commotum\neasdem grauiter exprobrasse. unde fit, ut dum eas in nobis\npremimae ac senioribus erubescimus publicare, curationum\nremedia consequi nequeamus.\nMOVSES: Sicut non sunt omnes iuuenes pari modo uel\nferuentes spiritu uel disciplinis ac moribus optimis instituti,\nita nec Senes quidem cuncti uno modo uel perfecti possunt\nuel probatissimi repperiri. diuitiae enim senum non sunt\ncanitie capitis, sed industria iuuentatis ac praeteritorum\n\n\n\n\nlaborum stipendiis metiendae. quae enim non congregasti\ninquit in iuuentute, quomodo inuenies in senecta\ntua? senectus namque honorabilis non diuturna,\nate numero annorum conputata: cani enim sunt\nsensus hominis, et aetas senectutis uita inmaculata.\net idcirco non omnium seniorum, quorum capita canities\ntegit quosque uitae longaeuitas sola commendat, nobis sunt\nsectanda uestigia seu traditiones ac monita suscipienda, sed\neorum, quos laudabiliter uitam suam ac probatissime conperimus\nin iuuentute signasse nec praesumptionibus propriis, sed\nmaiorum traditionibus institutos. sunt enim nonnulli, quorum\netiam, quod est lugubrius, maior est multitudo, qui in tepore\nsto quem ab adulescentia conceperunt atque ignauia senescentes\nauctoritatem sibi non maturitate morum, sed annorum numerosi- tate\nconquirunt.\nde quibus exprobratio illa domini proprie\nsatis dirigitur per prophetam: et comederunt alieni robur\neius, et ipse nesciuit: sed et cani effusi sunt in\neo, et ipse ignoranit. hos, inquam, in exemplum iunioribus\nnon uitae probitas nec ulla propositi huius laudabilis atque\nimitanda districtio, sed annositas sola prouexit. quorum canitiem\ncallidissimus inimicus ad deceptionem iuniorum in praeiudicata\nauctoritate proponens etiam illos, qui ad uiam perfectionis\nuel suis uel aliorum potuerunt monitis incitari, subuertere ae\ndecipere exemplis eorum fraudulenta subtilitate festinat, uel\nin teporem eos scilicet nonum uel in letalem desperationem\ndoctrinis eorum institutisque perducens.\ncuius rei uolens nobis\nexempla proferre, auctoris nomine praetermisso, ne nos quoque\n\n\n\n\n\n\nillms, qui patefacta sibi fratris uitia publicauit, simile aliquid\nadmittamus, rem tantum gestam, quae instructionem necessariam\nuobis conferre possit, exponam. cum igitur ad senem.\nquendam nobis optime cognitum quidam non ignauissimorum\ninnenom profectus sui et curationis gratia perrexisset et carnalibus\nincentiuis ac fornicationis spiritu semet ipsum inquietari\nsimpliciter prodidisset, consolationem credens laboribus\nsuis oratione senis et remedia inflictis uulneribus reperturum,\nille amarissimis eum increpans uerbis miserabilemque et indignum\nnec monachi nomine censendum esse pronuntians, qui\npotuerit huiusmodi uitio et concupiscentia titillari, ita suis\ne contrario correptionibus uulnerauit, ut eam summa desperatione\ndeiectum ac letali tristitia consternatum e sua dimitteret\ncella.\ncumque ei tali maerore depresso nec iam de remedio\npassionis, sed de expletione conceptae concupiscentiae profunda\ncogitatione tractanti abbas Apollo seniorum probatissimus\noccurrisset laboremque et obpugnationis uehementiam, quae\nin corde eius tacite uoluebantur, de contemplatione uultus et\ndeiectione coniectans cantam tantae perturbationis inquireret,\natque ille molliter se conpellanti seni ne responsum quidem\nullum posset referre, magis ac magis eum sentiens senex non\ninaniter causam tantae tristitiae silentio uelle contegere, quam\nne uultu quidem dissimulare praeualeret, intentius ab eo causas\nocculti doloris coepit inquirere.\nquibus ille constrictus pergere\nse confitetur ad uicum, ut quia secundum sententiam illius\nsenis monachus esse non posset nec refrenare stimulos carnis\net inpugnationis remedia consequi iam ualeret, uxorem duceret\nac relicto monasterio reuerteretur ad saeculum. quem senex\n\n\n\n\nblanda consolatione demulcens seseque adserens isdem cotidie\nincentiuorum stimulis atque aestibus agitari, et idcirco non\ndebere eum prorsus desperatione concidere nec mirari super\niapngnatioms ardore, qui non tam laboris studio quam misericordia\ndomini et gratia uinceretur, unius tantum diei ab eodem\npoposcit indutias, et ut reuerteretur ad suam cellulam deprecatus\nad monasterium praedicti senis tota festinatione perrexit.\ncomqae eidem proximasset, expansis manibus orationem cum\nlacrimis fundens, conuerte, ait, domine, qui occultarum uirium\net infirmitatis humanae solus arbiter pius ac secretus es medicus,\ninpagaationem iuuenis illius in senem istum, ut condescendere\ninfirmitatibus laborantum et conpati fragilitati iuniorum uel\nin senectute doceatur. cumque ille hanc precem cum gemitu\nconclusisset, cernit Aethiopem taetrum contra illius cellulam\nstantem atque ignita aduersus eam iacula dirigentem. quibus cum\nfuisset ille protinus sauciatus et progressus e cella huc illucque\nuelut amens et ebrius cursitaret, atque egrediens et ingrediens\niam se in ea continere non posset, eadem uia pergere concitus\ncoepit, qua iuuenis ille discesserat.\nquem abbas Apollo uelut\namentem factum quibusdam furiis conspiciens agitari intellexit\nignitum diaboli quod uiderat telum in corde eius fuisse defixum\nillamque in eo confusionem mentis ac perturbationem\nsensuum. intolerandis aestibus operari, accedensque ad eum,\nquo, inquit, properas aut quaenam te causae senilis illius\ngrauitatis oblitum ita pueriliter inquietant ac mobiliter cursitare\nconpellunt ?\ncumque ille pro conscientiae suae reatu ac\nturpi exagitatione confusus crederet ardorem sui pectoris\n\n\n\n\ndeprehensam ac retectis seni sui cordis arcanis nullam responsionem\npercontanti reddere prorsus auderet, reuertere, inquit,\nad cellam tandemque te intellege uel ignoratum hactenus a\ndiabolo uel despectum nec in eorum numero reputatum, quibus\nille cotidie confligere et conluctari profectibus eonun ac studiis\ninstigatur, qui unum eius in te directum iaculum post tantam\nannorum seriem, quam in hac professione triuisti, non dicam\nrespuere, sed ne uno quidem die differre potuisti. quo te idcirco\ndominus passus est sauciari, ut saltim in senecta disceres\nconpati infirmitatibus alienis et fragilitati condescendere iuniorum\ntuis exemplis atque experientia docereris, qui suscipiens\niuuenem infestatione diabolica laborantem non modo nulla\nconsolatione fouisti, sed etiam perniciosa desperatione deiectum\ninimici manibus tradidisti, quantum in te est ab eodem lugubriter\ndeuorandum.\nquem sine dubio nequaquam tam uebementi\nconflictu fuisset adgressus, quo te nunc usque est adpetere\ndedignatus, nisi futuro profectui eius inuidens inimicus illam\nuirtutem, quam animis eius inesse cernebat, anticipare ac\npraeuertere suis ignitis iaculis festinasset, procul dubio intellegens\nfortiorem, cui tanta uehementia confligere operae pretium\niudicauit disce itaque tuis exemplis laborantibus conpati et\npericlitantes nequaquam perniciosa desperatione terrere nec\ndurissimis sermonibus asperare, sed potius leni blandaque\nconsolatione reficere, et secundum praeceptum sapientissimi\nSalomonis eruere eos qui ducuntur ad mortem et\nredimere eos qui interficiuntur ne parcas, nostrique\nsaluatoris exemplo harundinem quassatam non conterere et\n\n\n\n\n\n\nlinum fumigans non extinguere atque illam a domino gratiam\nposcere, qua ipse quoque fiducialiter ualeas opere ac uirtute\ncantare: dominus dedit mihi linguam eruditam, ut\nsciam sustentare eum, qui lassus est uerbo.\nnullus\netenim sufferre inimici posset insidias seu carnales aestus\nnaturali quodammodo igne flagrantes uel extinguere uel reprimere,\nnisi dei gratia uel iuuaret fragilitatem nostram uel\nprotegeret ac muniret et idcirco salutaris huius dispensationis\nratione finita, qua uel illum iuuenem perniciosis aestibus\ndominus liberare uel de inpugnationis uehementia et conpatiendi\naffectu te uoluit erudire, communibus eum precibus inploremus,\nquo flagellum istud, quod utilitatis gratia tibi dominus inferre\ndignatus est, iubeat amoueri (ipse enim dolere facit et\nrursum medetur: percutit et manus eius sanauerunt\nipse humiliat et exaltat, ipse occidit et\nuiuificat, deducit ad inferum et reducit) et ignita\ndiaboli iacula, quae me arbitro tibi permisit infligi, redundante\nspiritus sui rore restinguat.\nquam temptationem licet eadem\nceleritate qua mfem dominus passus est ad unam sems orationem\nrursus abstulerit, euidenti tamen experimento docuit non\nmodo non exprobrari patefacta cuiusque uitia, sed ne leuiter\nquidem laborantis dolorem debere contemni. et idcirco nequaquam\nuos unius senis siue paucorum uel inperitia uel leuitas\nab illa salutari qua praediximus uia et traditione maiorum\ndeterreat et excludat, quorum canitie ad deceptionem iuniorum\ncallidissimus abutitur inimicus: sed absque ullo confusionis\noperimento omnia debent senioribus reuelari atque? ab eis uel\n\n\n\n\n\n\nremedia uulnerum uel exempla conuersationis ac uitae fiducialiter\nsumi. in quibus parem opem et similem experiemur\neffectum, si nihil penitus affectare nostro iudicio ac praesumpti-\n1 one temptemus.\nDenique in tantum placita deo haec sententia conprobatur,\nat etiam scripturis sanctis hanc eandem institutionem\nnon otiose repperiamus insertam, ita ut puerum Samuhelem\niudicio praelectum sao nollet per semet ipsum diuini conloquii\ndisciplina dominus erudire, sed recurrere semel et iterum\npateretur ad senem, eumque ad suum quem uocabat adloquium\netiam illius qui offenderat deum, dummodo senioris, doctrina\nuellet institui, et quem sua uocatione dignissimum iudicarat,\nsenioris mallet institutione formari, ut scilicet et illius qui\nad diuinum ministerium uocabatur probaretur humilitas et\niunioribus forma subiectionis huius proponeretur exemplo.\nPaulum quoque per semet ipsum uocans et adloquens\n(Christus, cum posset ei perfectionis uiam reserare confestim,\ndirigere ad Annaniam mauult et ab eo iubet uiam ueritatis\nagnoscere dicens: surge et ingredere ciuitatem, etibi\ntibi dicetur quid te oporteat facere. mittit itaque\net hnno ad seniorem eumque illius potius doctrina quam sua\ncenset institui, ne scilicet, quod recte gestum fuisset in Paulo,\nposteris malum praesumptionis praeberet exemplum, dum unusquisque\nsibimet persuaderet simili modo se quoque debere dei\nsolius magisterio atque doctrina potius quam seniorum institutione\nformari.\nquam praesumptionem etiam ipse apostolns\nnon solum litteris, sed etiam opere atque exemplo docet omnimodis\ndetestandam, ob hoc solummodo se adserens Hierosolymam\n\n\n\n\n\n\ncongcendisse, ut euangelium, quod comitante gratia spiritus\nsancti cum potestate signorum et prodigiorum gentibus praedicabat,\ncum suis coapostolis et antecessoribus priuata quodammodo\nac domestica examinatione conferret, et contuli,\ninquiens, cum illis euangelium quod praedico inter\ngentes, ne forte in uacuum currerem aut cucurrissem.\nquis ergo tam praesumptor et caecus sit, quise audeat\nsuo iudicio discretionique conmittere, cum uas electionis indiguisse\nse coapostolorum suorum conlatione testetur? unde\nmanifestissime conprobatur nulli a domino uiam perfectionis\nostendi, qui habens unde ualeat erudiri doctrinam seniorum\nuel instituta contempserit, parui pendens illud eloquium quod\noportet diligentissime custodiri: interroga patrem tuum,\net adnuntiabit tibi: seniores tuos, et dicent tibi.\nOmni igitur conatu debet discretionis bonum uirtute\nhumilitatis adquiri, quae nos inlaesos ab utraque potest nimietate\nseruare. uetus namque sententia est: ἀxρότητδς ἰσότητδς,\nid est nimietates aequales sunt. ad unum enim finem nimietas\nieiunii ac uoracitas peruenit, eodemque dispendio uigiliarum\ninmoderata continuatio monachum quo somni grauissimi torpor\ninuoluit. nam per excessum continentiae debilitatum quemque\nad illum statum reuocari necesse est, in quo neglegens quisque\nper incuriam detinetur, ita ut frequenter quos per gastrimargiam\ndecipi non potuisse conspeximus, per inmoderationem ieiuniorum\nuiderimus fuisse deiectos atque ad eandem quam uicerant\npassionem infirmitatis occasione conlapsos.\nuigiliae quoque et\npernoctationes inrationabiles deiecerunt quos somnus superare\nnon potuit. quapropter secundum apostolum per arma\n\n\n\n\n\n\niustitiae quae a dextris sunt et a sinistris recto moderamine\ntranseundum est et ita inter utrasque nimietates discretione\nmoderante gradiendum, ut nec a tradito continentiae tramite\nnos adquiescamus abduci nec rursum remissione noxia in gulae\nnentrisque desideria concidamus.\nEtenim memini me frequenter ita adpetitum cibi\npenitus respuisse, ut duobus diebus ac tribus refectione dilata\nne memoria quidem ullius edulii meam interpellauerit mentem,\net rnrsam ab oculis meis ita somnum diaboli inpugnatione\nsubtractum.. at plures noctes ac dies paululum quid somni\nmeis oculis a domino precarer infundi, grauiusque me periclitatum\nsomni cibique fastidio quam soporis et eaatrimargiae\nconlactatione persensi.\nitane sicot festinandam nobis est, ne\nadpetitu corporeae uoluptatis in dissolutionem noxiam delabamur\net ante praestitutum tempus uel cibo indulgere uel modum\neius excedere praesumamus, ita et escae somnique refectio hora\nlegitima, etiam si horreat, ingerenda. utrumque enim bellum\naduersarii factione consurgit et perniciosius continentia inmoderata\nquam saturitas remissa subplantat. ab hac namque ad\nmensuram districtionis intercedente salutari conpunctione conscendi\npotest, ab illa non potest.\nGERMANVS: Quis igitur est continentiae modus,\nquem aequo moderamine retinentes inter utramque nimietatem\ninlaesi transire possimus ?\nMOVSES : Super hac re inter maiores nostros frequenter\nnouimus habitum fuisse tractatum. nam discutientes continentias\ndiuersorum, qui uel solis leguminibus uel holeribus tantum\n\n\n\n\nuel pomis uitam iugiter exigebant, praeposuere cunctis illis\nrefectionem solius panis, enins aequissimum modum in duobus\npaxamatiis statuerunt, quos paruulos panes uix librae unius\npondus habere certissimum est.\\'\nQuod nos gratanter amplexi respondimus hanc modum\nnos minime pro continentia reputare, quippe qui integrum eum\nnequaquam possemus insumere.\nMOVSES: Si uultis experiri uim statuti huius, modum\nistum iugiter retinete, nullum extrinsecus coctionis pulmentum\ndie dominico uel sabbati neque sub aliqua aduenientium fratrum\noccasione sumentes. nam his refecta caro non solum minore\nquantitate diebus residuis poterit sustentari, uerum etiam totam\nrefectionem sine labore differre, illorum scilicet ciborum quos\nextrinsecus sumpserit adiectione suffulta.\nquod nullo modo\nfacere nec refectionem panis differre in diem posterum praeualebit,\nquisque fuerit semper praedictae mensurae quantitate\ncontentus. etenim memini seniores nostros, quod nos quoque\nretineo frequenter fuisse perpessos, cum tanto labore ac difficultate\nhanc parsimoniam sustentasse tantaque ni atque inedia\npraedictam custodisse mensuram, ut inuiti quodammodo nec\nsine gemitu atque tristitia hunc finem sibi refectionis inponerent.\nGeneralis tamen hic continentiae modus est, ut secundum\ncapacitatem uirium uel corporis uel aetatis tantum\nsibimet cibi unusquisque concedat, quantum sustentatio carnis,\nnon quantum desiderium saturitatis exposcit. in utraque enim\nparte sustinebit maximum detrimentum, quisquis inaequalitatem\ntenens nunc uentrem ieiuniorum ariditate constringit, nunc\nescarum nimietate distendit.\nnt enim mens cibi inanitate\nlassata perdit orationum uigorem, dum carnis lassitudine nimia\n\n\n\n\npraegrauata condormitare conpellitur, ita rursum nimietate\naoracitatis oppressa emittere ad deum preces puras leuesque\nnon poterit. sed nec castimoniae quidem ipsius puritatem\nindisrupta ualebit iugitate seruare, dum ei etiam diebus illis,\nquibus carnem acriore uidetur continentia castigare, praeterita.\ncibi materia ignem carnalis concupiscentiae subministrat.\nNam quod semel per escarum abundantiam concretum\nfuerit in medullis, necesse est egeri atque ab ipsa naturae lege\npropelli, quae exuberantiam cuiuslibet umoris superflui uelut\nnoxiam sibi atque contrariam in semet ipsa residere non patitur.\nideoque rationabili semper et aequali est corpus nostrum parsimonia\ncastigandum, ut si naturali hac necessitate conmorantes\nin carne omnimodis carere non possumus, saltim rarius nos et\nnon amplius quam trina uice ista conluuione respersos totius\nanni cursus inueniat. quod tamen sine ullo pruritu quietus\negerat sopor, non fallax imago index occultae uoluptatis eliciat.\nquamobrem haec est temperata quam diximus continentiae\naequalitas atque mensura, quae patrum quoque iudicio conprobatur,\nut cotidianam panis refectionem cotidiana comitetur\nesuries, in uno eodemque statu animam pariter corpusque\nconseruans, nec ieiunii fatigatione concidere nec grauari mentem\nsaturitate permittens. tanta namque frugalitate finitur, ut\ninterdum se post uesperam nec sentiat aut meminerit refecisse.\nEt in tantum hoc non sine labore perficitur, ut\nmalint hi qui perfectionem discretionis ignorant etiam biduo\nprotelare ieiunia idque quod hodie sumpturi fuerant in crastinum\nreseruare, dummodo ad refectionem peruenientes desiderata\n\n\n\n\nsatietate potiantur. quod nuper Beniamin ciuem uestrum\npertinaciter tenuisse cognoscitis, qui ne cotidie paxanjatia duo\npercipiens aequali castigatione continuam parcitatem iugiter\nretentaret, maluit biduana semper continuare ieiunia, dummodo\nad refectionem ueniens duplicata mensura repleret uentris\ningluuiem, id est ut quattuor paxamatia comedens desiderata\nsaturitate frueretur et expletionem uentris sui biduano ieiunio\nquodammodo conpararet.\nqui obstinatione et pertinaoia mentis\nsuae definitionibus potius propriis quam seniorum traditionibus\nadquiescens quali fine suum propositum terminarit, procul\ndubio meministis, siquidem relicta heremo rursus ad inanem\nphilosophiam mundi huius ac uanitatem saeculi deuolutus\npraedictam sententiam seniorum sui casus signet exemplo\nruinaque sua cunctos doceat neminem definitionibus suis uel\nproprio iudicio confidentem perfectionis culmen aliquando posse\nconscendere, sed ne diaboli quidem perniciosa inlusione non;\ndecipi.\nGERMANVS: Quomodo igitur a nobis hic modus\nindisrupte poterit custodiri? nam nonnumquam hora nona\nsoluta iam statione ieiunii superuenientibus fratribus necesse\neet eorum obtentu aut adici aliquid ad statutam solitamque\nmensuram aut certe humanitatem, quam iubemur omnibus\nexhibere, penitus euitari.\nMOVSES: Vtraque uno modo ac sollicitudine pari\nconuenit obseruari. nam et mensuram cibi causa continentiae\n\n\n\n\nac puritatis cum omni scrupulo custodire debemus et humanitatem\natque adhortationem aduenientibus fratribus caritatis\nobtentu similiter exhibere, quia satis absurdum est, ut fratri,\nimmo Christo mensam offerens non cum eo cibum pariter\nsumas aut ab eius refectione te facias alienum.\nitaque in\nneutra parte reprehensibiles inueniemur, si haec a nobis consuetudo\nteneatur, ut hora nona de duobus paxamatiis, quae\nnobis canonica mensura iure debentur, uno paxamatio\npraelibato aliud huius expectationis gratia in uesperam reseruemus,\nquem si superuenerit quispiam fratrum cum ipso pariter\ninsumamus, nihil consuetudini solitae amplius adiungentes.\net hac dispensatione nequaquam nos fratris contristabit aduentus,\nqui nobis debet esse gratissimus. siquidem ita ei exhibebimus\nhumanitatis obsequia, ut nihil a rigore continentiae relaxemus.\nsi uero nullus aduenerit, hunc quoque uelut de canonico modo\ndebitum nobis libere praesumemus.\nqua parcitate nec stomachus\nuespere poterit adgrauari, quippe hora nona uno paxamatio\niam praemisso: quod plerumque his, qui districtiorem abstinentiam\nse tenere credentes totam refectionem ad uesperam\ndifferunt, euenire consueuit. nam recens escae perceptio tam\nin uespertinis quam in nocturnis orationibus tenuem leuemque\nsensum non sinit inueniri. ideoque commodum satis et utile\nhora nona refectionis tempus indultum est, in quo reficiens\nmonachus non solum in nocturnis uigiliis leuis ac uacuus,\nuerum etiam in ipsis uespertinis sollemnitatibus digesto iam\ncibo inuenietur aptissimus.\n\n\n\n\nTalibus nos sanctus Moyses geminae institutionis epulis4\nsaginauit, non solum discretionis gratiam atque uirtutem praesenti\neruditione uerborum, sed etiam abrenuntiandi rationem\net destinationem finemque propositi ante acta disputatione\ndemonstrans, ut quod ante feruore tantum spiritus ac zelo dei\nclusis quodammodo oculis sectabamur, luce clarius aperiret\nfaceretque sentire quantum a puritate cordis et directionis\nlinea fuissemus id temporis euagati, quippe cum etiam omnium\nuisibilium in hoc saeculo artium disciplina absque destinationis\nratione subsistere ac sine contemplatione certi finis\nadtingi omnino non possit.\nIn illo sanctorum choro, qui uelut astra purissima in\nnocte mundi istius refulgebant, uidimus sanctum Pafnutium\nuice luminaris magni claritate scientiae coruscantem. hic\nnamque presbyter congregationis nostrae, id est illius quae in\nheremo Scitii morabatur fuit, in qua ita ad extremam durauit\naetatem, ut numquam e cella quam iunior coeperat habitare\nquaeque ab ecclesia milibus quinque distabat, saltim ad uiciniora\nmigrauerit, ne fessus annis die sabbati uel dominico\nuenturus ad ecclesiam tanti itineris spatio uexaretur. sed ne\nuacuus quidem reuerti exinde contentus uas aquae, quam per\ntotam erat ebdomadam sumpturus, suis ceruicibus superponens\n\n\n\n\n\n\nreportabat ad cellam, cumque nonagenariam excessisset aetatem,.\nnumqaam passus est eam iuniorum sibi labore deferri. hic\nitaque ab adulescentia sua scolis coenobiorum tanto ardore se\ntradidit, ut in eis paruo tempore conmoratus tam subiectionis\nbono quam uniuersarum uirtutum scientia pariter ditaretur.\nhumilitatis namque et oboedientiae disciplina omnes suas\nmOrtificans uoluntates et per hanc extinctis uniuersis uitiis\ncunctisque uirtutibus consummatis, quas monasteriorum instituta\nuel antiquissimorum patrum doctrina fundauit, sublimioris\nprofectus ardore succensus heremi festinauit penetrare secreta,\nut domino, cui inter fratrum turbas positus sitiebat inseparabiliter\ninhaerere, nullo deinceps humano consortio retrahente\nfacilius uniretur.\nubi rursum tanto feruore etiam ipsorum\nanachoretarum uirtutes superans desiderio et intentione iugis\nac diuinae illius theoriae cunctorum deuitabat aspectus,\nuastiora et inaccessibilia solitudinis penetrans loca multoque\nin eis tempore delitescens, ut ab ipsis quoque anachoretis\ndifficulter ac rarissime deprehensus angelorum cotidiano consortio\ndelectari ac perfrui crederetur, atque ei merito uirtutis\nhuius ab ipsis inditum fuerit Bubali cognomentum.\nHuius igitur magisterio institui cupientes, cogitationum\netiam stimulis agitati ad cellam eius iam die aduesperante\nperuenimus. qui habito aliquantisper silentio cum propositum\nnostrum praedicare coepisset, quod scilicet patriam relinquentes\ntot prouinciis pro amore domini perlustratis egestatem\nac uastitatem heremi tolerare et imitari rigorem conuersationis\nillorum tanto opere niteremur, quem uix ipsi qui in eadem\n\n\n\n\nnecessitate atque inopia nati educatique sunt sustinerent,\nrespondimus nos ob id ad eius doctrinam ac magisterium\ntetendisse, ut inbui aliquatenus tanti uiri institutionibus ac\nperfectione possemus, quam innumeris documentis inesse eidem\nsenseramus, non ut nullis quae tamen in nobis non essent\nlaudibus grauaremur aut elatione animi, qua in nostris quoque\ncellulis nonnumquam suggestione titillabamur inimici, ipsius\nquoque sermonibus inflaremur. quamobrem illa nobis potius\nprecabamur infundi, quibus conpungi uel humiliari, non quibus\nnobismet ipsis blandiri extollique possemus.\nTum beatus PAFNVTIVS: Tres, inquit, uocationum sunt\nordines, tres quoque renuntiationes monacho in quocumque\nuocationis ordine constituto necessarias nouerimus. et primam\nquidem causam qua tres esse uocationum ordines diximus\noportet nos diligenter inquirere, ut cum agnouerimus nos ad\ndei cnltntn primo gradu uocationis adscitos, secundum eius\nsublimitatem conuersationis quoque nostrae congruentiam\ntemperemus. nihil enim proderit sublimiter inchoasse, si\nsimilem principiis non exhibuerimus et finem.\nquodsi etiam\nultimo ordine nos a conuersatione saeculi extractos fuisse\ncognoscimus, quanto minus probabili ad religionem principio\nuidemur inniti, tanto acrius nosmet ipsos ad meliorem finem\nspiritali feruore incitare curemus. secundam quoque catiskm\ntrinae abrenuntiationis omnimodis nosse nos conuenit, quia\nnullo modo perfectionem poterimus adtingere, si eam uel\nignorauerimus uel scientes non contenderimus opere consummare.\nVt igitur tres hi uoeationum modi speciali distinctione\npandantur, primus ex deo est, secundus per hominem, tertius\n\n\n\n\nex necessitate. et ex deo quidem est, quotiens inspiratio quaedam\ninmissa in cor nostrum nonnumquam etiam dormientes\nngs ad desiderium aeternae uitae ac salutis exsuscitat deumque\nsequi et eius inhaerere praeceptis conpunctione saluberrima\ncohortatur: ut in scripturis sanctis Abraham uoce dominica\nde genitali solo et totius cognationis affectibus patrisque domo\nlegimus euocatum dicente domino: exi de terra t u a, et\nde cognatione tua, et de domo patris tui.\nquo etiam\nmodo beatum Antonium accitum esse cognouimus, qui occasionem\nsuae conuersionis a sola diuinitate percepit. ingressus\nnamque ecclesiam ibique audiens in euangelio dominum praedicantem:\nqui non odit patrem et matrem et filios\net uxorem et agros, insuper et animam suam, non\npotest meus esse discipulus, et: si uis perfectus\nesse, uade, uende omnia quae habes et da pauperibus,\net habebis thesaurum in caelo, et ueni, sequere\nme, praeceptum hoc domini uelut specialiter ad se\ndirectum cum summa cordis conpunctione suscepit confestimque\nrenuntians cunctis secutus est Christum, nulla exhortatione neque doctrina hominum prouocatus. secundus uocationis\nmodus est quem fieri per hominem diximus, cum uel exemplis\nquorundam sanctorum uel monitis instigati ad desiderium\nsalutis accendimur. quo nos quoque per gratiam domini retinemus\nadscitos, qui praedicti uiri monitis ac uirtutibus incitati\nhuic nos studio professionique tradidimus. quo ordine etiam in\nscripturis sanctis per Moysen filios Israhel de adflictione j\niegypti legimus liberatos.\ntertius uero uocationis modus est\n\n\n\n\n\n\nqui ex necessitate descendit, cum diuitiis mundi huius uel\nuoluptatibus obligati ingruentibus repente temptationibus, quae\nuel mortis pericula conminantur uel amissione bonorum ac\nproscriptione percutiunt uel carorum morte conpungunt, ad\ndeum, quem sequi in rerum prosperitate contempsimus, saltim\ninniti properare conpellimur.\ncuius uocationis neceesitatem in\nscripturis quoque saepissime repperimus, cum filios Israhel ob\nmenta peccatorum legimus a domino traditos hostibus suis, ob\nquorum dominationem crudelitatemque saeuissimam rursum conuersos\nad dominum proclamasse. et misit eis, inquit, dominus\nsaluatorem Aoth, filium Gera, filium Iemini,\nqui utraque manu utebatur pro dextera. et rursum\nclamauerunt, inquit, ad dominum: qui suscitauit\neis saluatorem, et liberauit eos, Othonihel filium\nCenez, fratrem Caleb iuniorem.\net de talibus in psalmo\ndicitur: cum occideret eos, tunc quaerebant eum:\net reuertebantur, et diluculo ueniebant ad deum.\net recordati sunt quia deus adiutor eorum est: et\ndeus excelsus redemptor eorum est. rursumque: et\nclamauerunt ad dominum cum tribularentur: et\nde necessitatibus eorum liberauit eos.\nEx his itaque tribus modis licet priores duo melioribus\ninniti principiis uideantur, nonnumquam tamen inuenimus\netiam de tertio gradu, qui infimus uidetur ac tepidus, perfectos\nuiros ac spiritu feruentissimos extitisse illisque consimiles,\nqui optimo principio adgressi domini famulatum\n\n\n\n\n\n\nreliquam quoque uitam laudabili feruore spiritus exegerunt,\net iterum de illo superiore gradu plurimos tepeftotos ad\nuituperabilem fiaem saepissime reccidisse. ae perinde sicut\nillis nihil obfuit quod non suouiiientor arbitrio, sed necessitatis\neonpnlsione conuersi, quippe quibus hanc ipsam occasionem\nqua conpungerentur domini benignitas procurauit, ita etiam\nistis omnino nil profuit sublimiora conuersionis habuisse principia,\nquia non studuerunt reliquam uitam fine congruo terminare.\nneo enim abbati Moysi, qui habitauit in loco ifltins\nheremi qui Calamus nuncupatur, quicquam defuit ad perfectae beatitudinis meritum, quod metu mortis quae ei propter\nhomicidii crimen intentabatur inpulsus ad monasterium decucurrit.\nqui ita necessitatem conuersionis adripuit, ut eam in\nuoluntatem prompta animi uirtute conuertens ad perfectionis\nfastigia summa peruenerit. siont etiam s contrario plurimis,\nquos nominatim memorare non debeo, nihil profuit: domini\nseruitutem meliore adripuisse principio, qui deinceps cordis\nignauia ac duritia subsequente in teporem noxium ac profnndum\nmortis barathrum conciderunt.\nqukm rem in apostolorom\nquoque uocatione uidemus euidenter expressam. quid enim\nprofuit Iudae apostolatus snblimissimam gradum eodem ordine\nquo Petrus ceterique apostoli adsciti sunt uoluntarie suscepisse,\nqui uocationis suae praeclara principia cupiditatis ac filargyriae\npestifero fine consummans usque ad traditionem domini crudelissimus\nparricida prorupit?\naut quid obfuit Paulo quod repente\ncaecatus ad uiam salutis uelut inuitus uidetur adtractus, qui\npostea dominum toto animi feruore sectatus initium necessitatis\nuoluntaria deuotione consummans gloriosam tantis uirtutibus\nuitam inconparabili fine conclusit? totum ergo in fine\n\n\n\n\ncensistit, in quo potest quis et optimae conuersionis initiis\ndedicatus inferior per neglegentiam repperiri et necessitate\nadtractus ad nomen monachi profitendum effici per timorem\ndei diligentiamqueperfectus.\nNtmc de abrenuntiationibus disserendum est, quas tres\nesse patrum traditio et scripturarum sanctarum demonstrat\nauctoritas, quasque unumquemque nostrum omni studio oportet\ninplere. prima est qua corporaliter uniuersas diuitias mundi\nfacultatesque contemnimus, secunda qua mores ac uitia affectusque\npristinos animi carnisque respuimus, tertia qua mentem.\nnostram de praesentibus uniuersis ac uisibilibus euocantes\nfutura tantummodo contemplamur et ea quae sunt inuisibilia\nconcupiscimus.\nquae tria ut simul perficiantur etiam Abrahae\nlegimus dominum praecepisse, eum dicit ad eum: exi de terra\ntua, et de cognatione tua, et de domo patris tui.\nprimum dixit de terra tua, id est de facultatibus mundi\nhuius opibusque terrenis: secundo de cognatione tua, id\nest de conuersatione et moribus uitiisque prioribus, quae nobis\na nostra natiuitate cohaerentia uelut adfinitate quadam et\nconsanguinitate cognata sunt: tertio de domo patris tui,\nid est omni memoria mundi huius quae oculorum occurrit\nobtutibus.\nde duobus enim patribus, id est aiue de illo qui\ndeserendus siue de eo qui expetendus est, ita per Dauid ex\npersona dei canitur: audi, fBia, et uide, et inclina\naurem tuam: et obliuiscere populum tuum, et\ndomum patris tui. nam qui dicit audi, filia, pater\nutique est, et illum, cuius domum uel populum obliuioni tradi\ndebere persuadet, patrem nihilominus suae filiae fuisse testatur.\nquod ita fit, cum mortificati cum Christo ab elementis huius\n\n\n\n\n\n\nmundi contemplamur secundum apostolum iam non eaquae\nuidentur sed quae non uidentur: quae enim uidentur,\ntemporalia sunt, quae autem non uidentur,\naeterna, et exeuntes corde de hac temporali ac uisibili\ndomo in illam in qua sumus iugiter permansuri nostros\noculos mentemque dirigimus.\nquod tunc inplebimus, cum in\ncarne ambulantes non secundum carnem militare domino coeperimus,\nillam beati apostoli sententiam opere ac uirtute\nclamantes: noster autem municipatus in caelis est.\nhis tribus abrenuntiationibus proprie tres libri Salomonis\naptantur. nam Prouerbia primae abrenuntiationi conueniunt,\nquibus concupiscentia carnalium rerum ac terrena uitia resecantur,\nsecundae abrenuntiationi Ecclesiastes, ubi uniuersa\nquae aguntur sub sole uanitas pronuntiantur, tertiae Canticum\nCanticorum, in quo mens uisibilia cuncta transcendens uerbo\niam dei caelestium rerum contemplatione coniungitur.\nQuapropter non multum proderit primam nos abrenuntiationem\ncum summa deuotione fidei suscepisse, si secundam\nnon eodem studio atque eodem impleuerimus ardore. et ita\ncum etiam hanc fuerimus indepti, ad illam quoque tertiam\nperuenire poterimus, qua de domo prioris nostri parentis egressi,\nquem ab exordio natiuitatis nostrae secundum ueterem hominem,\nquando eramus natura filii irae sicut etceteri,\npatrem nobis fuisse meminimus, omnem mentis intuitum ad\ncaelestia deflectemus.\nde quo etiam patre ad Hierusalem quae\nuerum patrem deum contempserat dicitur: pater tuus\nAmorraeus, et mater tua Chettaea, et in euangelio:\nuos ex patre diabolo estis, et desideria patris\n\n\n\n\n\n\nuestri uultis facere. quem cum dimiserimus, de uisibilibus\nad inuisibilia transmigrantes cum apostolo dicere poterimus:\nscimus autem quoniam si terrestris domus nostra\nhuius habitationis dissoluatur, quod habitationem\nhabeamus ex deo, domum non manu factam aeternam\nin caelo, et illud quod paulo ante commemorauimus:\nnoster autem municipatus in caelis est, unde et\nsaluatorem expectamus dominum Iesum, qui reformabit\ncorpus humilitatis nostrae conforme corpori\nclaritatis suae, et illud beati Dauid: quia incola ego\nsum in terra, et peregrinus sicut omnes patres\nmei, ut secundum domini uocem tales efficiamur quales illi\nde quibus haec dominus ad patrem in euangelio loquebatur:\nde mundo hoc non sunt, sicut et ego non sum de\nhoc mundo, et rursum ad ipsos apostolos: si de hoc\nmundo essetis, mundus quod suum est utique\ndiligeret: sed quia de hoc mundo non estis, sed\nego elegi uos de hoc mundo, propterea odit uos\nmundus.\nhuius ergo rennntiationis tertiae ueram perfectionem\ntunc merebimur obtinere, quando mens nostra nullo carneae\npinguedinis hebetata contagio, sed peritissimis elimationibus\nexpolita ab omni affectu et qualitate terrena per indesinentem\ndiuinarum rerum meditationem spiritalesque theorias ad illa\nquae inuisibilia sunt eo usque transierit, ut circumdatam se\nfragilitate carnis ac situ corporis supernis et incorporeis intenta\nnon sentiat atque in huiusmodi rapiatur excessus, ut non solum\nnullas uoces auditu recipiat corporali nec in intuendis praetereuntium\nimaginibus occupetur, sed ne adiacentes quidem moles\net ingentes materias obiectas oculis carnis aspiciat.\ncuius rei\n\n\n\n\n\n\nfidem atque uirtutem nemo nisi is capiet, qui haec quae\ndicuntur experientia magidtrante perceperit: cuius uidelicet\nita dominus oculos cordis de uniuersis praesentibus auocarit,\nut ea non tamquam transitura, sed quasi transacta iam reputet\net uelut inanem fumum in nihilum resoluta conspiciat, ambulansque\nut Enoch cum deo ac de humana conuersatione moribusque\ntranslatus non inueniatur in praesentis saeculi uanitate. quod\nin illo etiam corporaliter factum lectio Geneeeos ita commemorat:\nambulauitque Enoch cum deo, et non inueniebatur:\nquia transtulit illum deus. apostolus quoque:\nfide Enoch translatus est, ut non uideret mortem.\n. de qua morte dominus in euangelio qui uiuit, inquit, et\ncredit in me, non morietur ia aeternum.\nquapropter\nfestinare debemus, si perfectionem ueram desideramus adtingere,\nut quemadmodum corpore parentes, patriam, diuitias\nmundi uoluptatesque despeximus, ita etiam corde haec omnia\nrelinquentes nulla rursus ad haec quae dimisimus concupiscentia\nreuertamur, sicut illi qui educti per Moysen, cum utique\ncorpore non redissent, corde tamen reuersi dicuntur in\nAegyptum, relicto scilicet deo qui eos eduxerat cum tanta\nuirtute signorum idola Aegypti quae-contempserant uanerantes,\nsicut scriptura commemorat: et reuersi sunt cordibus\nsuis in Aegyptum, dicentes ad Aaron: fac nobis\ndeos qui praecedant nos: cam illis etiam pariter condemnemur,\nqui in heremo conmorantes post escam mannae caetestis\ndesiderauerunt uitiorum fketidoe ac sordidae uilitatis\ncibos, uosque cum eis similiter murmurare uideamur: bene\n\n\n\n\n\n\nnobis erat in Aegypto, ubi sedebamus super ollas\ncarnium, et comedebamus caepas e.t alia et cucumeres\net pepones.\nquae figura licet in illo praeoesserit\npopulo, tamen nunc quoque eam cotidie in nostro ordine ac\nprofessione uidemus impleri. omnis enim quicumque post\nrenuntiationem. mundi huius a4 antiqua reuertitur studia et\nad pristina desideria reuocatur, haec, eadem cum illis opÅ³e\nac mente proclamat dicens: bene mihi erat in Aegypto.\nquorum uereor ne tanta inuenienda sit multitudo, quantas\ntunc sub Moyse praeuaricantium turbas legimus extitisse.\nnam cum sexcenta tria milia armatorum de Aegypto diaumerentur\negressa, ex his non sunt amplius quam duo tantum\nterram repromissionis ingressi.\nuq4e festinandum nobis est\nut a paucis ac rarissimis sumamus exempla uirtutum, quia\nsecundum illam quam diximus figuram in euangelio quoque\nmulti uocati, pauci autem dicuntur electi. nihil ergo nobis\nproderit abrenuntiatio corporalis et localis quodammodo ex\nAegypto transmigratio, si renuntiationem cordis quae sublimior\net utilior est non ualneriinus similiter obtinere. de illa enim\nqua diximus abrenuntiatione corporali ita pronuntiauit apostolus:\nsi distribuero omnes facultates meas in cibos pauperum.,\net tradidero corpus meum ut ardeam, caritatem\nautem non habuero, nihil mihi prodest.\nquod\nbeatus apostolus. numquam dixisset, nisi quia futurum spiritu\npraeuidebat, ut aliqui facultatibus uniuersis in pauperum alimenta\ndispersis ad perfectionem euangelicam et caritatis arduum\n\n\n\n\n\n\nculmen peruenire non possent, quia scilicet pristina uitia\nmorumque incontinentiam uel superbia uel inpatientia dominante\nin suis cordibus retinentes nequaquam se ab illis expurgare\ncurarent et ob id ad caritatem dei quae numquam cadit minime\nperuenirent.\nqui utique inferiores effecti hoc secundo\nrenuntiationis gradu multo minus illum tertium qui procul\ndubio est sublimior adprehendunt. diligentius tamen etiam\nhoc mente perpendite, quod non simpliciter dixerit csi distribuero\nfacultates meas\\'. uideretur enim de illo forte dixisse,\nqui necdum euangelicum implens mandatum adhuc sibi ex eis,\nsicut nonnulli tepidorum faciunt, aliquid reseruasset. sed si\ndistribuero, inquit, omnes facultates meas in cibos\npauperum, id est etiamsi perfecte abrenuntiauero diuitiis\nistis terrenis.\nhuic quoque renuntiationi aliud maius adiunxit:\net tradidero corpus meum ut ardeam, caritatemis\nuero non habuero, nihil sum, ac si aliis uerbis dixisset:\nsi distribuero in cibos pauperum omnes facultates meas secundum\neuangelicum illud mandatum quo dicitur: si uis\nperfectus esse, uade, uende omnia quae habes et\nda pauperibus, et habebis thesaurum in caelo, ita\nscilicet abrenuntians, ut ex his nihil penitus mihi reseruem,\net huic erogationi martyrium exustione meae carnis adiunxero,\nita ut corpus meum tradam pro Christo, et tamen uel inpatiens\nuel iracundus uel inuidus uel superbus sim uel aliorum\ninflammer iniuriis uel quaeram quae mea sunt uel ea\nquae mala sunt cogitem uel uniuersa quae mihi possunt inferri\nnon patienter libenterque sustineam, nihil mihi proderit eiterioris\nhominis abrenuntiatio atque conbustio interiore adhuc\n\n\n\n\n\n\nnitiis pristinis inuoluto, eo quod simplicem substantiam mundi\nhuius primae conuersionis feruore contemnens, quae nec bona\nesse nec mala, sed media definitur, uitiosi cordis noxias facultates\nsimiliter abicere non curarim nec adtingi dominicam\ncaritatem, quae patiens, quae benigna eet, quae non\naemulatur, non inflatur, non inritatur, non agit\nperperam, non quaerit quae sua sunt, non cogitat\nmalum, quae omnia suffert, omnia sustinet, postremo\nquae sectatorem suum numquam cadere sinit subplantatione\npeccati.\nFestinare igitur omni debemus instantia, ut interior\nquoque noster homo uitiorum suorum diuitias quas in anteriore\nconuersatione contraxit uniuersas abiciat atque dispergat. quae\ncorpori atque animae iugiter cohaerentes propriae nostrae sunt,\nac nisi adhuc in hoc corpore constitutis nobis abiectae fuerint\net abscisae, post excessum nos non desinent comitari. ut enim\nMutes uel ipsa caritas, quae earum fons est, in hoc saeculo\nconquisita post finem quoque huius uitae pulchrum ac splendidum\namatorem suum reddit, ita uitia ad illam perennem\ncommorationem obfuscatam mentem quodammodo coloribus\ntaetris infectamque transmittunt.\npulchritudo enim uel deformitas\nanimae uirtutum seu uitiorum gignitur qualitate, ex\nquibus quidam adtractus color aut ita eam splendidam reddit,\nut a propheta mereatur audire: et concupiscet rex decorem\ntuum, aut certe atram, faetidam atque deformem, ita\nut faetorem propriae turpitudinis ipsa confiteatur et dicat:\n\n\n\n\n\n\nconputruerunt et corruptae sunt cicatrices meae,\na facie insipientiae meae, et ipse dominus ad eam quare,\ninquit, non est obducta cicatrix filiae populi mei?\net idcirco hae sunt, propriae nostrae diuitiae, quae com anima\niugiter conmoranturt quas nobis nullus rerum, nullus hostium\nnec conferre poterit nec auferre. hae sunt propriae diuitiae\nnostrae, quas ne ipsa quidem mors ualebit ab anima separare,\nquibus uel renuntiantes ad perfectionem. possumus peruenire\nuel inligati aeterna morte multari.\nTripertito enim modo in scripturis sanctis intelleguntur\ndiuitiae, id est malae, bonae, mediae. et malae quidem\nsunt de quibus dicitur: diuites eguerunt et esurierunt,\net: uae uobis, diuites, quia recepistis consolationemnestranoL\nquas etiam diuitias abiecisse summa perfectio\nest. ad quarum distinctionem pauperes illi sunt qui in\neuaogelio domini uoce laudantur: beati pauperes spiritu,\nquoniam ipsorum est regnum caelorum, et in psalmo:\niste pauper clamauit, et dominus exaudiuit eum,\net iterum: pauper et inops laudabunt nomen tuum.\nsunt etiam bonae, quas adquisisse magnae uirtutis ac meriti\nest, quas uir iustus possidens conlaudatur dicente Dauid:\ngeneratio rectorum benedicetur. gloria et diuitiae\nin domo eius: et iustitia eius manet in saeculum\nsaeculi, et iterum: redemptio animae uiri propriae\ndiuitiae. de quibus diuitiis in Apocalypsi dicitur ad illum\nqui eas non habens uituperabiliter pauper et nudus est: incipiam\nte, inquit, euomere ex ore meo. quia dicis\nquod diues sum et locuples et nullius egeo, et\n\n\n\n\n\n\nnescis quia tu es miser et miserabilis et pauper et\\'\ncaecus et nudus, suadeo tibi emere a me aurum\nignitum probatum ut locuples fias, et uestimentis\nalbis induaris et non appareat confusio nuditatis\ntuae.\nsunt quoque mediae, id est quae possunt uel bonae esse\nuel malae. ad utramque enim partem pro arbitrio uel qualitate\nutentium transferuntur. de quibus beatus apostolus\ndiuitibus, ait, mundi huius praecipe non sublime\nsapere, nec sperare in incerto diuitiarum, sed in\ndeo qui praestat nobis abunde omnia ad fruendum,\nbene facere, facile tribuere, communicare, thesaurizare\nsibi fundamentum bonum in futurum,\nut adprehendant ueram uitam. quas iterum diues ille\nin euangelio retinens ac nequaquam indigentibus subministrans,\nde cuius micis satiari pauper Lazarus ante fores eius expositus\ncupiebat, intolerandis gehennae ignibus et aeterno deputatur\nardori.\nHas igitur uisibiles mundi diuitias relinquentes non\nnostras, sed alienas abicimus facultates, quamuis eas gloriemur\nuel nostro labore quaesitas uel parentum ad nos hereditate\ntransmissas. nihil enim ut dixi nostrum est nisi hoc tantum,\nquod corde possessum atque animae nostrae cohaerens a nemine\npotest prorsus auferri. de illis autem uisibilibus diuitiis ad eos,\nqui illas tamquam proprias retentantes communicare indigentibus\nnolunt, increpans loquitur Christus: si in alienis fideles\nnon fuistis, quod uestrum est quis dabit uobis?\neuidenter igitur has diuitias alienas esse non solum cotidiana\nexperientia docet, uerum etiam sententia domini ipsa appellatione\nsignauit.\nde inuisibilibus uero pessimisque diuitiis loquitur\n\n\n\n\n\n\n\n\n\n\nPetrus ad dominum: ecce nos reliquimus omnia et\nsecuti sumus te: quid ergo erit nobis? quos utique\nnihil amplius quam uilissima conscissaque retia certum est\ndimisisse. quae omnia nisi in hac abrenuntiatione uitiorum\nquae uere magna et summa est fuerint intellecta, nec pretiosum\naliquid inueniemus apostolos reliquisse, nec dominum\nhabuisse propter quod illis tantam beatitudinis gloriam largiretur,\nut ab eodem mererentur audire: in regeneratione,\ncum sederit filius hominis in sede maiestatis suae,\nsedebitis et uos super sedes duodecim iudicantes\nduodecim tribus Israhel.\nsi igitur hi, qui perfecte terrenas\nistas uisibilesque abdicant facultates, certis ex causis ad illam\napostolicam caritatem peruenire non possunt nec illum sublimiorem\npaucorumque admodum renuntiationis tertium gradum\nexpedito queunt uigore conscendere, quid illi de semet ipsis\niudicare debebunt, qui nec primam quidem quae perfacilis est\nperfecte adripientes atque antiquas pecuniarum suarum sordes\ncum infidelitate pristina retentantes nudo tantum sibimet\nautumant monachorum uocabulo gloriandum?\nergo prima quam\ndiximus abrenuntiatio rerum alienarum est ideoque per se\nsolam perfectionem renuntianti conferre non sufficit, nisi peruenerit\nad secundam, quae uere abrenuntiatio rerum nostrarum\nest. quam adepti expuJsione omnium uitiorum tertiae quoque\nabrenuntiationis fastigia conscendemus, per quam non solum\nomnia quae in hoc mundo geruntur uel particulatim ab hominibus\npossidentur, uerum etiam ipsam cunctorum elementorum\nplenitudinem, quae putatur esse magnifica, tamquam uanitati\nsubiectam et mox transituram transcendentes animo ac mente\n\n\n\n\n\n\ndespicimus, intuentes dumtaxat secundum apostolum non ea\nquae uidentur sed quae non uidentur: quae enim\nuidentur, temporalia sunt, quae autem non uidentur,\naeterna, ut ita demum illud supremum mereamur\naudire quod dicitur ad Abraham: et ueni in terram, quam\ntibi monstrauero.\nper quod euidenter ostenditur, quod\nas quis tres superiores illas abrenuntiationes omni inpleuerit\nmentis ardore, ad quartum hoc peruenire non possit, quod\nremunerationis ac praemii uice perfecte renuntianti tribuitur,\ncut terram repromissionis mereatur intrare nequaquam sibi iam\nuitiorum spinas ac tribulos germinantem: quae post expulsionem\npassionum cunctarum puritate cordis in hoc corpore possidetur,\nquam non uirtus uel industria laborantis, sed ipse dominus\nostensurum se esse promittit etueni, inquiens, in terram,\nquam tibi monstrauero.\nper quod manifeste probatur\net initium salutis nostrae domini uocatione fieri dicentis: exi\nde terra tua, et consummationem perfectionis ac puritatis\nab eodem similiter tribui, cum dicit: et ueni in terram,\nquam tibi monstrauero, id est non quam tu ex temet\nipso nosse uel industria tua ualeas repperire, sed quam ego\ntibi non solum ignoranti, sed etiam non inquirenti monstrauero.\nex quo manifeste colligitur, quod quemadmodum inspiratione\ndomini prouocati ad uiam salutis adcurrimus, ita etiam magisterio\nipsius et inluminatione deducti ad perfectionem summae\nbeatitudinis peruenimus.\nGERMANVS: In quo ergo liberum consistit arbitrium\nnostraeque quod laudabiles sumus reputatur industriae, si deus\nin nobis omnia quae ad nostram perfectionem pertinent et\nincipit et consummat ?\nPAFNVTIVS : Hoc uos recte mouisset, si in omni opere\nuel disciplina principium tantum esset ac finis et non etiam\nquaedam medietas interesset. itaque sicut occasiones salutis\ndiuersis modis deum cognoscimus operari, ita nostrum est\noccasionibus a diuinitate concessis uel enixius uel remissius\nfamulari. nam [sicut dei fuit uocantis oblatio exi de terra\ntua, ita Abrahae fuit exeuntis oboedientia, et quemadmodum\nillud quod dicitur et ueni in terram ut fiat obtemperantis\nest opus, ita illud quod additur quam tibi monstrauero\niubentis dei uel promittentis est gratia.\ncertos tamen esse\nnos conuenit, quod omnem uirtutem indefessis conatibus exercentes\nnequaquam diligentia uel studio nostro perfectionem\npossimus adtingere nec sufficiat humana sedulitas laborum\nmerito ad tam sublimia beatitudinis praemia peruenire, nisi\nea domino nobis cooperante et cor nostrum ad id quod expedit\ndirigente fuerimus indepti. ideoque debemus cum Dauid orantes\nmomentis singulis dicere: perfice gressus meos in semitis\ntuis: ut non moueantur uestigia mea, et: statuit\nsuper petram pedes meos: et direxit gressus meos,\nut nostrum arbitrium, quod procliuius uel ignoratione boni uel\noblectatione passionum fertur ad uitia, ille inuisibilis rector\nmentis humanae ad uirtutum potius studia retorquere dignetur.\nquod uno uersiculo per prophetam manifestissime legimus\ndecantari: inpulsus uersatus sum ut caderem: in quo\nliberi arbitrii infirmitas designatur. et dominus suscepit\nme: rursum adiutorium domini iunctum eidem semper ostenditur,\nquo, ne penitus libero conlabamur arbitrio, cum titubasse\nnos uiderit, porrectione quodammodo manuum suarum sustentat\natque confirmat. et iterum: si dicebam: motus est pes\n\n\n\n\n\n\nmeus, lubrica. scilicet arbitrii facultate, misericordia tua\ndomine adiuuabat me. iterum mobilitati suae dei coniungit\nauxilium, quia, ne, moueretur pes fidei suae, non industriae\npropriae fuisse, sed misericordiae domini confitetur.\net iterum:\nsecundum multitudinem dolorum meorum\nin corde meo, qui libero utique mihi nascebantur\narbitrio, consolationes tuae laetificauerunt animam\nmeam: per tuam scilicet inspirationem uenientes in cor meum\net reserantes contemplationem futurorum bonorum, quae pro\nteo nomine laborantibus praeparasti, non solum abstulerunt\nomnem anxietatem cordis mei, uerum etiam summam laetitiam\ncontulerunt. et rursum: nisi quia dominus adiuuit me:\npaulo minus habitauerat in inferno anima mea.\nliberi utique arbitrii prauitate in inferno se habitaturum fuisse\ntestatur, nisi domini fuisset adiutorio ac protectione saluatus.\na domino enim, non a libero arbitrio gressus hominis\ndiriguntur, et cum ceciderit iustus, libero dumtaxat\narbitrio, non conlidetur. quapropter ? quia dominus\nsubponit manum suam. hoc est apertissime dicere: nullus\niustorum sibi sufficit ad obtinendam iustitiam, nisi per momenta\nsingula titubanti ei et conruenti fulmenta manus suae\nsubposuerit diuina clementia, ne prostratus intereat penitus,\ncom fuerit liberi arbitrii infirmitate conlapsus.\nNec sane umquam uiri sancti directionem uiae qua\ngradiebantur ad profectum uirtutum consummationemque tendentes\nindustria se propria obtinuisse testati sunt, sed eam\npotius a domino precabantur dicentes: dirige me in ueritate\ntua, et: dirige in conspectu tuo uiam meam.\n\n\n\n\n\n\nalius autem non solum fide, sed etiam experimento et quodammodo\nin ipsa rerum natura hoc ipsum se deprehendisse proclamat:\ncognoui domine quia non est in homine uia\neius: nec uiri est ut ambulet, et dirigat gressus\nsuos. et ipse dominus ad Israhelem et dirigam eum ego,\ninquit, ut abietem uirentem: ex me tuus fructus inuentus\nest.\nLegis quoque ipsius scientiam non lectionis industria,\nsed magisterio et inluminatione dei cotidie desiderant adipisci\ndicentes ad eum: uias tuas domine demonstra mihin\net semitas tuas edoce me, et: reuela oculos meos:\net considerabo mirabilia de lege tua, et: doce me\nfacere uoluntatem tuam, quia tu es deus meus, et\niterum: qui doces hominem scientiam.\nIpsum etiam intellectum beatus Dauid, quo mandata\ndei possit agnoscere, quae utique in libro legis nouerat esse\nperscripta, a domino postulat promereri dicens: seruus tuus\nsum ego: da mihi intellectum, ut discam mandata\ntua. utique et intellectum semel sibi per naturam praestitum\npossidebat, notitiam quoque mandatorum dei, quae descripta\ntenebantur in lege, utique habebat in promptu. et tamen ut\nhanc plenius adprehenderet dominum precabatur, sciens nequaquam\nsufficere sibimet posse id quod per naturam conditionis\ninsertum est, nisi cotidiana domini inluminatione ad intellegendam\nspiritaliter legem ac mandata eius apertius agnoscenda\nsensus ipsius ab eodem fuerit inlustratus, ipso etiam uase\n\n\n\n\n\n\nelectionis hoc quod dicimus clarius praedicante: deus est\nenim qui operatur in uobis et uelle et perficere,\npro bona uoluntate.\nquid potuit apertius dici quam ut\net bonam uoluntatem nostram et operis consummationem a\ndomino in nobis pronuntiaret impleri? et iterum: quia uobis\ndonatum est pro Christo, non solum ut in eum\ncredatis, sed ut etiam pro illo patiamini. hic quoque\net initium conuersionis ac fidei nostrae et passionum toleranti-I\nun donari nobis a domino declarauit. quod intellegens Dauid\nquoque similiter orat sibi hoc ipsum domini miseratione concedi\ndicens: confirma deus hoc, quod operatus es in\nnobis, ostendens non sufficere sibi salutis principia dono dei\ngratiaque conlata, nisi fuerint eadem miseratione ipsius et\ncotidiana opitulatione perfecta.\nnon enim liberum arbitrium,\nsed dominus soluit conpeditos: non nostra uirtus, sed\ndominus erigit elisos: non lectionis industria, sed dominus\ninluminat caecos, quod Graece dicitur ϰύϱιος σοϕοι̃\nτυϕλούς, id est dominus sapientes facit caecos: non nostra\ncautio, sed dominus custodit aduenas: non nostra fortitudo,\nsed dominus adleuat (siue suffulcit) omnes, qui\nconruunt. haec autem dicimus, non ut studium nostrum\nuel laborem atque industriam quasi inaniter et superfluo inpendenda\nuacuemus, sed ut nouerimus nos sine auxilio dei\nnec adniti posse nec efficaces nostros esse conatus ad capessendum\ntam inmane praemium puritatis, nisi nobis adiutorio\ndomini ac misericordia fuerit contributum. equus enim paratur\nin diem belli: a domino autem est adiutorium,\n\n\n\n\n\n\n\nquia non est in fortitudine potens uir.\noportet ergo\nnos semper cum beato Dauid canere: fortitudo mea, et\nlaudatio mea non liberum arbitrium, sed dominus: et\nfactus est mihi in salutem. quod doctor quoque gentium\nnon ignorans idoneum se factum ministerio noui testamenti\nnon suo merito nec sudore, sed dei miseratione, proclamat:\nnon quod simus, inquit, idonei cogitare aliquid ex\nnobis quasi a nobis, sed sufficientia nostra ex deo\nest. quod minus Latine, sed expressius dici potest: idonitas\nnostra ex deo est. denique sequitur: qui et idoneos nos\nfecit ministros noui testamenti.\nIn tantum autem uniuersa quae ad salutem pertinent\napostoli sibimet a domino largita senserunt, ut ipsam quoque\nfidem praestari sibi a domino postularent dicentes: adde\nnobis fidem, plenitudinem eius non libero arbitrio praesumentes,\nsed dei sibi credentes munere conferendam. denique\ndocet nos idem auctor salutis humanae, quam ipsa fides nostra\nlubrica sit et infirma et nequaquam sibi sufficiens, nisi fuerit\nauxilio domini roborata, dicens ad Petrum: Simon Simon,\necce Satanas expetiuit uos ut cribraret uos tamquam\ntriticum: sed ego rogaui patrem meum, ne\ndeficeret fides t u a.\nquod alius in semet ipso sentiens\nfieri et quodammodo fidem suam infidelitatis fluctibus ad perniciosi\nnaufragii uidens scopulos perurgueri ad eundem dominum\nauxilium fidei suae postulans dicit: domine, adiuua\n\n\n\n\n\n\ninfidelitatemmeam. in tantum itaque senserunt euangelici\net apostolici uiri uniuersa quae bona sunt auxilio domini consummari,\net ne ipsam quidem fidem suam confisi sunt inlaesam\nse posse suis uiribus uel arbitrii libertate seruare, ut hanc\nuel adiuuari in se uel donari sibi a domino postularent.\nquae\nsi in Petro ne deficeret domini egebat auxilio, quis erit tam\npraesumptor et caecus, qui se erga huius custodiam cotidiano\ndomini credat adiutorio non egere ? praesertim cum ipse dominus\nin euangelio hoc ipsum euidenter expresserit dicens: sicut\npalmes non potest fructum facere a semet ipso nisi\nin uite manserit, ita et uos nisi in me manseritis,\net iterum: quia sine me nihil potestis facere.\nquam\nsit igitur ineptum ac sacrilegum quicquam de bonis actibus\nnostrae industriae et non dei gratiae uel adiutorio deputare,\nmanifeste probatur dominica protestante sententia sine sua\ninspiratione uel cooperatione spiritales fructus exhibere neminem\nposse. omne enim datum bonum et omne donum\nperfectum de sursum est descendens a patre luminum.\nZacharias quoque: quia si quid bonum, ipsius\nest, et si quid optimum, ab ipso. et ideo constanter\nbeatus apostolus quid, inquit, habes quod non accepisti?\nquodsi accepisti, quid gloriaris quasi non\nacceperis?\nSummam quoque tolerantiae qua temptationes inlatas\nsustinere possimus non tam in nostra uirtute quam in dei\nmisericordia et moderatione consistere beatus apostolus ita\npronuntiat: temptatio uos non adprehendit nisi\n\n\n\n\n\n\nhumana. fidelis autem deus, qui non permittet uos\ntemptari super id quod potestis, sed faciet cum\ntemptatione et exitum, ut sustinere possitis. deum\nquoque aptare siue confirmare animos nostros ad omne opus\nbonum et operari in nobis ea quae sibi sunt placita idem\napostolus docet: deus autem pacis, quieduxit de tenebris\npastorem magnum ouium in sanguine testamenti\naeterni, Iesum Christum, aptet uos in omni\nbono, faciens in uobis quod placeat coram se. quod\netiam Tbessalonicensibus ut eueniat ita precatur dicens: ipse\nautem dominus Iesus Christus et deus pater noster,\nqui dilexit nos et dedit consolationem aeternam\net spem bonam in gratia, exhortetur corda uestra\net confirmet in omni opere et sermone bono.\nIpsum denique timorem dei, quo firmiter eum tenere\npossimus, a domino nobis Hieremias propheta ex persona\ndei manifeste testatur infundi ita dicens: et dabo eis cor\nunum, et uiam unam, ut timeant me uniuersis diebus:\net bene sit eis, et filiis eorum post eos. et\nferiam eis pactum sempiternum, et non desinam\neis bene facere: et timorem meum dabo in corde\neorum ut non recedant a me. Ezechiel quoque: et dabo\neis cor unum, et spiritum nouum tribuam in uisceribus\neorum: et auferam cor lapideum de carne\neorum, et dabo eis cor carneum: ut in praeceptis\nmeis ambulent, et iudicia mea custodiant,\n\n\n\n\n\n\nfaciantque ea: et sint mihi in populum, et ego sim eis\nin deum.\nQuibus manifestissime perdocemur et initium\nuoluntatis bonae nobis domino inspirante concedi, cum aut\nper se aut per exhortationem cuiuslibet hominis aut per necessitatem\nnos ad salutis adtrahit uiam, et perfectionem uirtutum\nab eodem similiter condonari, nostrum uero hoc esse, ut adhortationem\nauxiliumque dei uel remissius uel enixius exsequamur,\net pro hoc nos uel remunerationem uel supplicia\ndignissime promereri, quod eius dispensationi ac prouidentiae\nerga nos benignissima dignatione conlatae uel negleximus uel\nstuduimus nostrae oboedientiae deuotione congruere.\nquod\neuidenter in Deuteronomio aperteque describitur: cum, inquit,\nintroduxerit te dominus deus tuus in terram, quam\npossessarus ingrederis, et deleuerit gentes multas\ncoram te, Ch ettaeum et Gergesaeum et Amorraeum,\nChananaeum, et Ferezaeum, Euaeum et Iebusaeum,\nseptem gentes multo maioris numeri et robustiores\nte: tradideritque eas dominus tibi, percuties eas\nusque ad internicionem. non inibiscumeis foedus,\nneque sociabis cum eis coniugia. quod igitur introducontur\nin terram repromissionis, quod delentur gentes multae\ncoram eis, quod traduntur in manus eorum nationes maioris\nnumeri et robustiores quam populus Israhel, dei esse gratiam\nscriptura pronuntiat.\nutrum autem percutiat eas Israhel usque\n\n\n\n\n\n\nad internicionem, an reseruet eas et parcat, et utrum ineat\nnecne cum eis foedus et utrum societ cum eis coniugia an\nnon societ, ipsorum esse testatur. quo testimonio manifeste\ndiscernitur, quid libero arbitrio quidue dispensationi uel cotidiano\nadiutorio domini debeamus adscribere, et quod diuinae\nsit gratiae praestare nobis occasiones salutis et prouentus\nsecundos atque uictoriam, nostrum uero ut concessa dei beneficia\nuel intentius uel segnius exsequamur. quam rationem\netiam in illorum caecorum curatione satis euidenter uidemus\nexpressam. quod enim transit ante eos Iesus, diuinae prouidentiae\net dignationis est gratia: quod uociferantur et dicunt:\nmiserere nostri, domine, fili Dauid, fidei ipsorum et\ncredulitatis est opus.\nquod uisum recipiunt oculorum, diuinae\nmiserationis est munus. quod autem etiam post perceptionem\ncuiuslibet muneris tam gratia dei quam ratio liberi perseueret\narbitrii, leprosorum quoque decem qui pariter curati sunt\ndeclarat exemplum. e quibus dum unus per arbitrii sui bonum\ngratiarum restituit actionem, dominus nouem requirens unumque\nconlaudans sollicitudinem adiutorii sui etiam circa inmemores\nbeneficiorum suorum iugem se retinere demonstrat.\nhoc ipsum enim uisitationis suae donum est, quod uel suscipit\net adprobat gratum uel requirit ac reprehendit ingratos.\nCredere tamen inconcussa fide nos conuenit nihil sine\ndeo prorsus in hoc mundo geri. aut enim uoluntate eius aut\npermissu agi uniuersa fatendum est, ut scilicet haec quae bona\nsunt uoluntate dei perfici auxilioque credantur, quae autem\ncontraria sunt permissu, cum pro nequitiis ac duritia cordis\nnostri deserens nos diuina protectio diabolum nobis uel\n\n\n\n\n\n\n\nignominiosas corporis passiones patitur dominari.\nquod etiam\napostoli uocibus euidentissime perdocemur dicentis: propter\nquod tradidit illos deus in passiones ignominiae,\net iterum: quia non crediderunt deum habere in\nnotitia, tradidit illos deus in reprobum sensum,\nut faciant ea quae non conuenit, et ipse dominus per\nprophetam: et non audiuit populus meus uocem meam:\net Israhel non intendit mihi. propter quod\ndimisi eos, inquit, secundum adinuentiones cordium\neorum, ambulabunt in adinuentionibus suis.\nGERMANVS: Hoc testimonium apertissime liberum\ndemonstrat arbitrium quod dicitur: si populus meus audisset\nme, et alibi: et non audiuit populus meus\nuocem meam. cum enim dicit si audisset, ostendit in\npotestate illius fuisse uel adquiescendi uel non adquiescendi\niudicium. quomodo igitur non in nobis nostra salus est conlocanda,\ncum uel audiendi uel non audiendi ipse nobis concesserit\nfacultatem?\nPAFNVTIVS: Acute quidem considerastis hoc quod\ndicitur si audisset me, sed nequaquam qui sit qui ad\naudientem uel non audientem loquatur adtendistis nec illud\nquod sequitur: pro nihilo utique inimicos eius\n\n\n\n\n\n\nhiimiliassem: et super tribulantes eum inmisissem manum\nmeam. nemo igitur haec quae protulimus, ut nihil\ngeri sine domino probaremus, praua interpretatione detorquens\nad defensionem liberi arbitrii ita conetur adsumere, ut ab\nhomine gratiam dei prouisionemque cotidianam temptet auferre\nper hoc quod dicitur: et non audiuit populus meus\nuocem meam, et iterum: si populus meus audisset\nme, Israhel si in uiis meis ambulasset et cetera, sed\nrespiciat, quod sicut liberi arbitrii facultas populi inoboedientia\ndemonstratur, ita cotidiana circa eum prouisio dei clamantis\nquodammodo et monentis ostenditur.\ncum enim dioit: si populus\nmeus audisset me, priorem utique se locutum eis\neuidenter ostendit. quod fieri a domino non solum per legem\nscriptam litteris, uerum etiam cotidianis monitis solet secundum\nillud quod per Esaiam dicitur: tota die expandi\nmanus meas ad populum non credentem mihi et\ncontradicentem. utrumque ergo potest hoc testimonio\nconprobari quod dicitur: si populus meus audisset me,\nIsrahel si in uiis meis ambulasset, pro nihilo utique\ninimicos eius humiliassem: et super tribulantes\neum inmisissem manum meam.\nnam sicut liberum\narbitrium per inoboedientiam populi demonstratur, ita dispensatio\ndei et auxilium eius uersiculi ipsius initio declaratur ac\nfine, cum se et priorem locutum fuisse commemorat et postea\ninimicos eius humiliaturum, si ab eodem fuisset auditus.\nnos enim per haec quae protulimus non liberum arbitrium\nhominis uolumus submouere, sed huic adiutorium et gratiam\ndei per singulos dies ac momenta necessariam conprobare.\nHis nos sermonibus eruditos abba Pafnutius e sua cella\nnon tam alacres quam conpunctos corde ante medium noctis\nemisit, hoc nobis praecipuum suae conlationis conferens munere,\nut cum per abrenuntiationis primae consummationem,\nquam tota uirtute studebamus inplere, adtingenda nobis perfectionis\nculmina crederemus, inciperemus agnoscere necdum\nnos coepisse monachorum fastigia somniare, quippe qui de\nsecunda abrenuntiatione parum quid in coenobiis eruditi tertiam,\nin qua omnis perfectio continetur quaeque illas inferiores duas\nmultis praecedit modis, ne auditu quidem nos antea percepisse\nnossemus.\nInter ceteros Christianae philosophiae uiros abbatem\nquoque uidimus Danihelem, aequalem quidem in omni uirtutum\ngenere his qui in heremo Sciti conmanebant, sed peculiarius\ngratia humilitatis ornatum. qui merito puritatis ac mansuetudinis\nsuae a beato Fafnutio solitudinis eiusdem presbytero,\net quidem cam multis iunior esset aetate, ad diaconii est praAlectus\nofficium. in tantum enim idem beatus Pafnutius uirtutibus\nipsius adgaudebat, ut quem uitae meritis et gratia parem .\nnouerat, coaequare sibi etiam sacerdotii ordine festinaret: siquidem\nnequaquam ferens in inferiore eum ministerio diutius\n\n\n\n\n\n\n\n\ninmorari optansque sibimet successorem dignissimum prouidere superstes eum presbyterii honore prouexit. qui tamen prioris\nhumilitatis consuetudinem non omittens nihil nmquam sibi\nillo praesente de sublimioris ordinis adiectione donauit, sed\nsemper abbate Pafnutio spiritales hostias offerente hic uelut\ndiaconus in prioris ministerii permansit officio. in quo tamen\nbeatum Pafnutium, cum talis uir esset ac tantus, ut in multis\netiam praescientiae gratiam possideret, haec spes substitutionis\nelectioque frustrata est. nam non multo post hunc, quem\nsibi parauerat successorem, praemisit ad deum.\nHic igitur beatus Danihel inquirentibus nobis, cur interdum\nresidentes in cellula tanta alacritate cordis cum ineffabili\nquodam gaudio et exuberantia sacratissimorum sensuum repleremur,\nut eam non dicam sermo subsequi, sed ne ipse quidem\nsensus occurreret, oratio quoque pura emitteretur ac prompta\net mens plena spiritalibus fructibus preces suas efficaces ac\nlenes etiam per soporem supplicans ad deum peruenire sentiret,\nac rursum nullis exsistentibus causis tanto subito repleremur\nangore et inrationabili quadam maestitia premeremur, ut non\nsolum nosmet ipsos huiusmodi sensibus arescere sentiremus,\nneram etiam horreret cella, sorderet lectio, ipsa quoque instabilis\nac nutabunda et quodammodo ebria emitteretur oratio,\nita ut ingemescentibus et conantibus nobis ad directionem\npristinam reuocari mens nostra non posset, quantoque intentius\nad dei reduceretur intuitum, tanto uehementius ad discursus\ninstabiles lubrico raperetur excessu et ita omni spiritali fructu\nredderetur effeta, ut nec desiderio regni caelorum nec metu\ngehennae proposito ab hoc letali quodam somno ualeret excitari,\nita respondit.-\nTripertita nobis a maioribus ratio super hac qua dicitis 30\n\n\n\n\nsterilitate mentis est tradita. aut enim de neglegentia nostra\naut de inpugnatione diaboli ant de dispensatione domini ac\nprobatione descendit. et de neglegentia quidem, cum uitio\nnostro tepore praecedente incircumspecte nosmet ipsos et\nremissius exhibentes et per ignauam desidiam noxiis cogitationibus\npasti terram cordis nostri spinas et tribulos facimus\ngerminare, quibus in ea pullulantibus consequenter efficimur\nsteriles atque ab omni spiritali fructu et contemplatione ieiuni.\nde inpugnatione uero diaboli, cum etiam bonis nonnumquam\nstudiis dediti callida subtilitate mentem nostram aduersario\npenetrante uel ignorantes ab optimis intentionibus abstrahimur\nuel inuiti.\nDispensationis autem ac probationis duplex causa est.\nprima, ut paulisper a domino derelicti et mentis nostrae infirmitatem\nhumiliter intuentes super praecedente puritate\ncordis, quae nobis est illius uisitatione donata, nullatenus\nextollamur, probantesque nos ab eodem derelictos gemitibus\nnostris et industria illum laetitiae ae puritatis statum recuperare\nnon posse intellegamus et praeteritam cordis alacritatem\nnon nostro studio, sed illius nobis dignatione conlatam et praesentem\nde ipsius rursum gratia et inluminatione esse poscendam.\nsecunda uero probationis est causa, ut perseuerantia nostra uel\nmentis constantia et desiderium conprobetur, et qua intentione\ncordis uel orationum instantia deserentem nos uisitationem\nsancti spiritus requiramus, manifestetur in nobis, ac pariter\\'\nagnoscentes, quanto labore amissum istud spiritale gaudium\net puritatis laetitia conquiratur, sollicitius inuentam custodire\nac tenere adtentius studeamus. quodammodo enim neglegentius\ncustodiri solet quidquid creditur facile posse reparari..\nPer quae euidenter probatur gratiam dei ac misericordiam\nsemper operari in nobis ea quae bona sunt: qua deserente\nnihil ualere studium laborantis et quantamlibet adnitentis\nindustriam sine ipsius iterum adintorio statum pristinum\nrecuperare non posse illudque in nobis iugiter adiDpleri: non\nuolentis neque currentis, sed miserentis est dei.\nquae gratia nonnumquam e contrario neglegentes ac resolutos\ninspiratione hac qua dicitis sancta et abundantia spiritalium\ncogitationum uisitare non rennuit, sed inspirat indignos, exsuscitat\ndormitantes et inluminat ignorantiae caecitate possessos\nclementerque nos arguit atque castigat infundens se cordibus\nnostris, ut uel sic de inertiae somno conpunctione ipsius\ninstigati consurgere prouocemur. denique frequenter etiam\nodoribus ultra omnem suauitatem conpositionis humanae in\nhis ipsis subito uisitationibus adimplemur, ita ut mens hac\noblectatione resoluta in quendam spiritus rapiatur excessum\nseque conmorari obliuiscatur in carne.\nIn tantum uero illum quem diximus abscessum et ut\nita loquar desertionem dei beatus Dauid utilem esse cognouit,\nut nequaquam orare maluerit, ne a deo in nullo penitus relinqueretur\n(hoc enim sciebat incongruum esse uel sibi uel humanae\nnaturae ad quamlibet peruenienti perfectionem), sed temperari\neam potius deprecatus sit dicens: non me derelinquas\nusque quaque, ac si diceret aliis uerbis: scio quod derelinquere\nsoleas utiliter tuos sanctos, ut eos probes.\naliter enim\nab aduersario temptari non possunt, nisi a te paulisper fuerint\nderelicti. et ideo non rogo ut numquam me derelinquas, quia\nnon expedit mihi, ut non uel meam infirmitatem sentiens\ndicam: bonum mihi quod humiliasti me, uel exercitium\n\n\n\n\n\n+\nlon habeam proeliandi. quod sine dubio habere non potero.\na mihi semper et indisrupte cohaeserit diuina protectio.\nsolfultum namque me tua defensione temptare diabolus non\naudebit, illud obiciens et exprobrans uel mihi uel tibi, quod\naduersus athletas tuos solet calumniosa uoce proferre: numquid\ngratis Iob colit deum? nonne nallasti eam,\nac domum eius, uniuersamque substantiam eius\nper circuitum? sed magis peto ne me usque quaque\ndeseras, quod Graece dicitur ἕως σϕόδϱα, id est usque ad\nnimietatem.\nanantum enim mihi utile est si me paululum\nsubrelinquas, ut desiderii mei constantia conprobetur, tantum\nnoxium est si pro meritis ac delictis meis nimium me deseri\npatiaris, quia nulla uirtus humana, si diutius in temptatione\ntuo deseratur auxilio, sua poterit constantia perdurare et non\nprotinus aduersarii uel potentia uel factione subcumbere, nisi\ntu ipse, qui es humanarum uirium conscius ac luctaminum\nmoderator, non permiseris temptari nos super id quod\npossumus, sed feceris cum temptatione et exitum,\nut sustinere possimus.\ntale quid et in Iudicum libro\nsuper exterminatione gentium spiritalium quae aduersantur\nIsraheli mystice legimus designatum: hae sunt gentes,\nquas dominus dereliquit, ut erudiret in eis Israhelem,\net haberent consuetudinem cum hostibus\nproeliandi, et iterum post pauca: dimisitque eos dominus,\nut in ipsis experiretur Israhelem, utrum\naudiret mandata domini quae praeceperat patribus\neorum per manum Moysi, an non.\nquam utique pugnam\nnon inuidens deus quieti Israhelis nec male eidem consulens,\n\n\n\n\n\n\nsed sciens esse utilem reseruauit, ut dum gentium semper\nistarum inpugnatione deprimitur, numquam se sentiret auxilio\ndomini non egere, et ob id semper in eius meditatione et\ninuocatione persistens nec inerti otio solueretur nec bellandi\nusum et exercitia uirtutis amitteret. frequenter enim, quos\nnon potuerunt aduersa superare, securitas et prosperitas\ndeieoerunt.-\nHanc pugnam utiliter nostris quoque insertam membris\netiam in apostolo ita legimus: caro enim concupiscit\naduersus spiritum, spiritus uero aduersus carnem:\nhaec autem inuicem aduersantur sibi, ut non\nquaecumque uultis illa faciatis. habes et hic pugnam\ninuisceratam quodammodo corpori nostro dispensatione domini\nprocurante. quidquid enim generaliter et sine aliqua exceptione\nomnibus inest, quid aliud iudicari potest nisi ipsi humanae\nsubstantiae post ruinam primi hominis uelut naturaliter\nadtributum : et quod uniuersis congenitum concretumque deprehenditur,\nquomodo non credendum sit arbitrio domini non\nnocentis, sed consulentis insertum?\ncausam nero huius belli,\nid est carnis et spiritus, hanc esse pronuntiat: ut non, inquit,\nquaecnmque uultis illa faciatis. ergo id quod procurauit\ndeus ut a nobis non possit impleri, id eet ut non\nquaecumque uolumus illa faciamus, si inpleatur quid aliud\ncredi potest esse quam noxium ? et est quodammodo utilis\nhaec pugna nobis dispensatione creatoris inserta et ad meliorem\nnos statum prouocans atque conpellens, qua sublata procul\ndubio pax e contrario perniciosa succederet.\nGERMANVS: Licet nobis quaedam intellectus linea iam\npraelucere uideatur, tamen quia necdum possumus apostoli\nsententiam ad liquidum peruidere, uolumus haec nobis apertius\nexplanari. tres enim res hic indicari uidentur, prima carnis\naduersus spiritum pugna, secunda spiritus aduersus carnem\nconcupiscentia, tertia uoluntas nostra, quae uelut media conlocatur,\nde qua dicitur: ut non quaecumque uultis illa\nfaciatis. super qua re licet ut dixi suspiciones quasdam ex\nhis quae exposita sunt intellegentiae colligamus, uolumus tamen,\nquia se huius obtulit conlationis occasio, aliquid nobis lucidius\ndisputari.\nDANIHEL: Discernere diuisiones et lineas quaestionum\nportio intellectus est, et maxima pars intellegentiae scire quid\nneectas. propter quod dicitur: insipienti interroganti\nsapientia reputabitur, quia licet is qui interrogat uim\npropositae quaestionis ignoret, tamen quia prudenter inquirit\net intellegit quid non intellegat, hoc ipsum illi reputatur ad\nsapientiam, eo quod quid nesciret prudenter agnouerit.\nsecundum\ndmisionem itaque uestram tres hoc loco res ab apostolo\nnominari uidentur, concupiscentia carnis aduersus spiritum et\nspiritus aduersus carnem, quarum aduersus se inuicem pugna\nhanc uidetur habere causam atque rationem, ut ea quae uolumus,\ninquit, facere nequeamus. quarta igitur superest causa\nquam minime uos uidistis, ut illud scilicet quod nolumus\nfaciamus. nunc ergo opus est nobis, ut prius duarum concapiscentiarum\nuim, id est carnis et spiritus, agnoscamus, et\nita demum quae uoluntas sit nostra, quae inter utraque posita\n\n\n\n\n\n\nest, discutere ualeamus, deinde quid possit uoluntatis nostrae\nnon esse similiter discernamus.\nVocabulum carnis in scripturis sanctis multifarie legimus\nnominari. nam nonnumquam significat hominem integrum,\nid est qui ez corpore constat et anima, ut ibi: et uerbum\ncaro factum est, et: uidebit omnis caro salutare\ndei nostri, nonnumquam homines peccatores atque carnales,\nut ibi: non permanebit spiritus meus in hominibus\nistis, eo quod sint caro.\ninterdam pro ipsis pecoatie\nponitur, ut ibi: nos autem non estis in carne sed in\nspiritu, et iterum: caro et sanguis regnum dei non\npossidebunt. denique sequitur: neque corruptio incorruptelam\npossidebit. nonnumquam pro agnatione et\npropinquitate, ut ibi: ecce nos os tuum et caro tua\nsumus, et apostolus: si quo modo in aemulationem\ninducam carnem meam et saluos faciam aliquos\nex illis.\nquaerendum ergo nobis est, secundum quam significationem\nez his quattuor carnem hic debeamus accipere. manifestum\nnamque est secundum illud quod positum est: et\nuerbum caro factum est uel illud: et uidebit omnis\ncaro salutare dei penitus stare non posse. sed neque\nsecundum illud quod dicitur: non permanebit spiritus\nmeus in hominibus istis, eo quod sint caro, quia\nnon, sicut ibi abrupte de homine peccatore, ita et hic ponitur\ncaro, cum dicit: caro concupiscit aduersus spiritumet\nspiritus aduersus carnem. neque enim de rebus\nsubstantialibus loquitur, sed de actualibus, quae in uno\n\n\n\n\n\n\neodemque homine uel pariter uel singillatim cum quadam\ntemporis uicissitudine et mutatione luctantur.\nQuamobrem in hoc loco carnem non hominem, id est\nhominis substantiam, sed uoluntatem carnis et desideria pessima\ndebemus accipere, sicut ne spiritum quidem aliquam rem substantialem,\nsed animae desideria bona et spiritalia designari.\nquem sensum idem beatus apostolus superius euidenter expressit\nita incipiens: dico autem, spiritu ambulate, et\ndesideria carnis non perficietis. caro enim concupiscit\naduersus spiritum, spiritus uero aduersus\ncarnem: haec autem inuicem aduersantur sibi, ut\nnon quaecumque uultis illa faciatis.\nquae eam utraque,\nid est desideria carnis et spiritus in uno eodemque sint\nhomine, intestinum cotidie intra nos geritur bellum, dum\nconcupiscentia carnis, quae praecipitanter fertur ad uitia, his\nquae ad praesentem requiem pertinent deliciis gaudet. quibus\ne contra concupiscentia spiritus aduersata ita desiderat tota\nspiritalibus studiis inhaerere, ut etiam necessarios carnis usus\noptet excludere, sic illis iugiter cupiens occupari, ut nullam\noptaret fragilitati eius curam penitus inpertire. caro luxuriis\nae libidine delectatur, spiritus ne ipsis quidem naturalibus\ndesideriis adquiescit.\nilla cupit satiari somno, repleri cibo,\nhic ita uigiliis et ieiuniis saginatur, ut ne ad ipsum quidem\nnecessarium uitae usum somnum cibumque uelit admittere.\nilla uniuersis exuberare copiis concupiscit, hic ne ipsius quidem\nexigui panis cotidianam substantiam habere contentus est.\nlauacris illa nitescere et cotidianis adulantium cuneis adpetit.\nconstipari, hic squalore sordium et inaccessibilis heremi uastitate\ncongaudet cunctorumque mortalium praesentiam\n\n\n\n\n\n\nperhorrescit. honoribus illa et laudibus hominum confouetur, hic\ninrogatis sibi iniuriis ac persecutionibus gloriatur.\nInter has igitur utrasque concupiscentias animae\nuoluntas in meditullio quodam uituperabiliore consistens nec\nuitiorum flagitiis oblectatur nec uirtutum doloribus adquiescit,\nsic quaerens a passionibus temperare carnalibus, ut nequaquam\nuelit dolores necessarios sustinere, sine quibus desideria spiritus\nnequeunt possideri, absque castigatione carnis castimoniam\ncorporis desiderans obtinere, sine uigiliarum labore cordis\nadquirere puritatem, cum requie carnis spiritalibus exuberare\nuirtutibus, absque ullius exasperatione conuicii patientiae\ngratiam possidere, humilitatem Christi sine honoris mundani\nexercere iactura, religionis simplicitatem cum saeculari ambitione\nsectari, Christo cum hominum laude ac fauore seruire,\ndistrictionem ueritatis sine cuiuspiam uel tenui offensione\nproferre: postremo sic mauult futura consequi bona, ut praesentia\nnon amittat.\nquae uoluntas numquam nos ad perfectionem\nueram faceret peruenire, sed in tepore quodam deterrimo conlocaret\ntalesque faceret, quales illi sunt qui in Apocalypsi\nincrepatione domini castigantur: scio opera tua, quia\nneque frigidus es neque calidus. utinam frigidus\nesses aut calidus. nunc autem tepidus es, et incipiam\nte euomere ex ore meo, nisi hunc tepidissimum\nstatum altrinsecus haec insurgentia bella disrumperent. nam\ncum famulantes huic uoluntati nostrae ad hanc remissionem\nnoluerimus nosmet ipsos paululum relaxare, confestim aculei\ncarnis insurgunt suisque nos uitiis et passionibus sauciantes\n\n\n\n\n\n\nnequaquam in illa qua delectamur puritatis qualitate stare\npermittunt, atque ad illam quam horremus frigidam uoluptatum\nplenamque sentibus pertrahunt uiam.\nrursum si spiritnB\nferuore succensi opera carnis uolentes extinguere sine ullo\nrespectu fragilitatis humanae totos nosmet ipsos temptauerimus\nad inmoderata uirtutum studia cordis elatione conferre, interpellans\ninbecillitas carnis ab illa reprehensibili nimietate\nspiritus reuocat ac retardat. et ita fit ut utraque concupiscentia\ntali conluctatione alterne sibimet repugnante animae uoluntas,\nquae nec totam se carnalibus desideriis dedere nec uirtutum\nuult laboribus desudare, quodammodo iusto moderamine\ntemperetur, dum haec inter utraque contentio, illam perniciosiorem\nexcludens animae uoluntatem, ut quandam aequitatis\nlibram in statera nostri corporis conlocat, quae spiritus carnisque\nconfinia iusto discernit examine, nec a dextris mentem\nspiritus ardore succensam nec a laeua carnem uitiorum aculeis\npraeponderare permittens.\ndnmque haec pugna cotidianie\ndiebus utiliter exagitatur in nobis, ad illud quartum quod\nnolumus salubriter uenire conpellimur, ut puritatem cordis\nnon otio nec securitate, sed iugi sudore et contritione spiritus\nadquiramus castitatemque carnis districtis ieiuniis, fame, siti\nac uigilantia retentemus, directionem etiam cordis lectione,\nuigiliis, oratione continua et solitudinis squalore capiamus,\npatientiam tribulationum exercitiis retentemus, cum blasphemiis\net obprobriorum saturitate nostro seruiamus auctori, ueritatem\ncum inuidia mundi huius et inimicitiis, si necesse fuerit, exsequamur,\net tali conluctatione in nostro corpore militante\nprotractis nobis ab hac ignaua securitate atque ad istum\n\n\n\n\nquem nolumus laborem ac uirtutum studia prouocatis aequitas\noptime media retentetur, et tepidam nostrae uoluntatis arbitrium\nhinc spiritus feruor, illinc carnis geiidissimus rigor moderatissimo\ncalore contemperent, ac neque ad effrenata uitia mentem\npertrahi concupiscentia spiritus sinat nec rursus ad uirtutum\ninrationabiles adpetitus fragilitas carnis spiritum patiatur\nextolli, ne uel inde omnigenum pullulent fomites uitiorum uel\nhinc elatio morbi principalis emergens telo nos superbiae\ngrauiore confodiat, sed horum pugnae aequilibratio iusta\nsuccedens sanam et moderatam inter utraque uirtutum reseret\nuiam, itinere regio docens militem Christi semper incedere.\natque ita fiet, ut cum pro tepore huius quam diximus ignauissimae\nuoluntatis propensius mens ad desideria carnis fuerit\ndeuoluta, spiritus concupiscentia refrenetur, nequaquam eo uitiis\nadquiescente terrenis, rursumque si inmoderato feruore per\nexcessum cordis ad inpossibilia fuerit spiritus noster et inconsiderata\npraereptus, infirmitate carnis ad iustum retrahatur\nexamen et transcendens uoluntatis nostrae tepidissimum statum\ncommodissima temperie planoque tramite cum sudoris industria\nuiam perfectionis incedat.\nsimile quid etiam in illius turris\nextructione legimus a domino dispensatum in libro Geneseos,\nubi linguarum oborta repente confusio sacrilegos ausus hominum\nnefandosque conpescuit. permansisset enim etiam ibi\naduersus deum, immo aduersus eos qui diuinam eius adtemptare\ncoeperant maiestatem consensus noxius, nisi eos dispensatione\ndei repugnans inter se diuersitas linguae per dissonantiam\nuocis in meliorem statum proficere conpulisset, et quos ad\nexcidium sui animauerat perniciosa consensio, ad salutem\n\n\n\n\n\n\nreuocasset bona utilisque discordia, incipientes scilicet humanam\nfragilitatem intercedente diuisione sentire, quam per\nnoxiam conspirationem elati antea nesciebant.,\nIn tantum uero utilis nobis ex huius pugnae diuersitate\ncunctatio nascitur et salutaris ex hac concertatione dilatio,\nut resistente soliditate corporea, dum ab eorum effectu quae\nnequiter mente concepimus retardamur, nonnumquam in meliorem\nstatum seu paenitudine subsequente seu emendatione\nquadam, quae solet procrastinatione operis et recogitatione\ninterueniente descendere, corrigamur.\ndenique hos quos intellegimus\nad uoluntatum suarum desideria perficienda nullo\ncarnis obstaculo retardari, daemones scilicet ac spiritales\nnequitias, et quidem cum sint de eminentiore angelorum ordine\ndeuoluti, detestabiliores esse hominibus contemplamur, eo quod\npossibilitate eorum desideriis adiacente id quod nequiter semel\nconceperint inrenooabili malo perficere non morentur, quia\nsient est animus eorum uelox ad excogitandum, sic ad perficiendum\npernix et absoluta substantia, dumque subpeditat eis\nprona facilitas ea quae uoluerint peragendi, conceptum malum\\'\nnulla intercedens deliberatio salutaris emendat.\nSpiritalis namque substantia nec ulla carnis soliditate\ndeuincta ut excusationem exortae in sese prauae non recipit\nnoluntatis, ita ueniam malignitatis excludit, quia nulla quemadmodum\nnos ad peccandum inpugnatione carnis extrinsecus\nlacessita est, sed uitio solius malae uoluntatis accensa. et ob\nhoc sine uenia peccatum et languor sine remedio est. sient\nenim nulla terrena sollicitante materia conruit, ita ne indulgentiam\nquidem aut locum potest paenitudinis obtinere.\n\n\n\n\nquibus ex rebus euidenter colligitur, quod non solum noxia non\nsit haec quae contra se inuicem suscitatur in nobis carnis\nspiritusque contentio, uerum etiam multam nobis conferat\nutilitatem.\nPrimo quod desidias ac neglegentias nostras statim\narguit et ut quidam diligentissimus paedagogus a districtionis\net disciplinae linea numquam nos deuiare concedens, si paululum\nquid securitas nostra mensuram congruae serietatis excesserit,\nflagellis incentiuorum stimulat confestim et increpat\natque ad conpetentem reuocat parcitatem. secundo quod pro\ncastimoniae ac puritatis integritate, cum dei gratia concedente\nita nos longo tempore genitali pollutione uiderimus inmunes,\nut ne ipsa quidem simplici conmotione carnis ulterius nos\ninquietandos esse credamus et per hoc, uelut qui non gestemus\ncorruptelam carnis, in secretis conscientiae nostrae fuerimus\nelati, suo nos rursum quamuis quieto ac simplici uisitans\nfluxu humiliat ac retundit nosque homines esse stimulis suis\nadmonet.\nquodammodo enim, cum in ceteris generibus uitiomm\net quidem grauioribus magisque noxiis indifferentius soleamus\nincurrere nec tam facile in eorum conpungamur admissu, in\nhoc peculiarius humiliatur conscientia nostra perque hanc inlusionem\nneglectarum quoque passionum recordatione mordetur,\neuidenter intellegens inmundam se factam naturalibus incentiuis,\nquae cum esset inmundior spiritalibus uitiis ignorabat, et\nrecurrens protinus ad emendationem anterioris ignauiae commonetur\npariter nec super successibus praeteritae puritatis\ndebere confidere, quam se perspicit pusillum quid declinantem\na domino perdidisse, nec posse huius purificationis donum nisi\n\n\n\n\nper solius dei gratiam possideri, docentibus nos quodammodo\nipsius rei experimentis, at si integritatem cordis perpetuo\nconsequi delectamur, humilitatis studeamus uirtutem iugiter\nobtinere.\nHuius igitur puritatis elationem perniciosiorem futuram\ncunctis sceleribus atque flagitiis et ob hanc nihil nos emolumenti\nconsecuturos pro qualibet castitatis integritate testes sunt\nillae uirtutes quarum superius fecimus mentionem, quae cum\nnullas huiusmodi titillationes carnis habuisse credantur, ob solam\ncordis elationem perpetua ruina de illa sublimi caelestique\nstatione deiectae sunt. essemus itaque penitus absque remedio\ntepidi, utpote non habentes indicem neglegentiae nostrae uel\nin corpore nostro uel in conscientiis propriis insidentem, nec\nstuderemus ad perfectionis umquam peruenire feruorem, sed\nne frugalitatis quidem districtionem uel continentiae teneremus,\nnisi nos haec titillatio carnis increscens humiliaret atque\nretunderet et aduersus spiritalium quoque uitiorum purgationem\nsollicitos redderet et intentos.\nDenique in his qui spadones sunt corpore idcirco\nhunc animi teporem plerumque inesse deprehendimus, quia\nuelut absoluti ab hac necessitate carnali nec labore continentiae\ncorporalis nec contritione cordis se existimant indigere, et hac\nsecuritate resoluti numquam perfectionem cordis, sed ne\nspiritalium quidem uitiorum purgationem uel quaerere in\nueritate uel possidere festinant. qui status a carnali qualitate\ndiscedens efficitur animalis, qui est procul dubio deterior\ngradus. ipse est enim qui de frigido ad tepidum transiens\ndetestabilior domini uoce signatur.\nGERMANVS: De utilitate conluctationis quae inter\ncarnem ac spiritum suscitatur, quantum uidetur nobis, euidenter\nexpressum est, ita ut eam ipsis quodammodo manibus nostris\npalpabiiem factam esse credamus. et idcirco hanc quoque\nrationem nobis similiter cupimus aperiri, quid intersit inter\ncarnalem et animalem uirum uel quemadmodum animalis\ncarnali possit esse deterior.\nDAlmIEL: Secundum definitionem scripturae tres\nsunt animarum status, primus carnalis, secundus animalis,\ntertius spiritalis. quos in apostolo ita legimus designari. nam\nde carnalibus dicitur: lac nobis potum dedi, non escam:\nnecdum enim poteratis. sed nec adhuc quidem\npotestis: adhuc enim estis carnales, et iterum: ubi\nenim est inter uos zelus et contentio, nonne carnales\nestis? de animali quoque taliter commemoratur:\nanimalis autem homo non percipit ea quae sunt\nspiritus dei: stultitia est enim illi. de spiritali uero:\nspiritalis autem examinat omnia, ipse autem a\nnemine diiudicatur, et iterum: uos qui spiritales\nestis instruite eos qui eiusmodi sunt in spiritu\nlenitatis.\nitaque festinandum nobis est, ut oum renuntiantes\ndesierimus esse carnales, id est a saecularium coeperimus\nconuersatione seiungi et ab illa manifesta carnis pollutione\ncessare, spiritalem statum protinus adprehendere tota uirtute\nnitamur, ne forte blandientes nobis, quod uidemur secundum\nexteriorem hominem huic renuntiasse mundo uel carnalium\nfornicationum deseruisse contagia, tamquam qui summam perfectionis\nper hoc adprehenderimus, remissiores deinceps erga\nemundationem ceterarum passionum lentioresque reddamur et\n\n\n\n\n\n\ninter utraque detenti gradum spiritalis profectus adsequi nequeamus,\nexistimantes ad perfectionem nobis abunde sufficere,\nquod exteriore homine uideamur de conuersatione mundi huius\nae uoluptatibus segregati, uel quod inmunes simus a corruptela\net conmixtione carnali, et ita inuenti in illo tepido statu,\nqui deterrimus iudicatur, euomendos nos ex ore domini secun-,\ndnmeius sententiam nouerimus ita dicentis: utinam calidus\nesses aut frigidus. nunc autem tepidus es, et\nincipiam te euomere ex ore meo.\nnec inmerito eos\ndominus, quos iam in uisceribus receperat caritatis, noxie\ntepeactos cum quadam conuulsione pectoris sui euomendos\nesse pronuntiat, qui cum salutarem quodammodo ei potuissent\npraebere substantiam, auelli ab eius uisceribus maluerunt,\ntanto deteriores effecti illis qui numquam ori dominico inlati\nsunt cibis, quanto id quod nausea conpellente proicimus odibilius\ndetestamur. quidquid enim frigidum est, etiam ore\nnostro susceptum uertitur in calorem et salutifera suauitate\npercipitur. quod autem semel uitio perniciosi teporis abiectum\nest, non dicam labiis admouere, sed etiam eminus intueri\nsine ingenti horrore non possumus.\nrectissime ergo pronuntiatur\nesse deterior, quia facilius ad salutarem conuersionem ac\nperfectionis fastigium carnalis quis, id est saecularis uel\ngentilis accedit, quam is qui professus monachum nec tamen\nuiam perfectionis adripiens secundum regulam disciplinae ab\nillo semel spiritalis feruoris igne discessit. ille namque corporalibus\nsaltim uitiis humiliatus atque inmundum se sentiens\n\n\n\n\n\n\n\n\n\n\ncontagione carnali ad fontem nerae purificationis ac perfectionis\nculmen quandoque conpunctus adcurret et horrescens illam in\nquo est infidelitatis geiidissimum statum. spiritus ardore suocensus\nad perfectionem facilius conuolabit.\nnam qui semel ut\ndiximus tepido exorsus initio monachi coepit abuti uocabulo,\nnec tamen humilitate ac feruore quo debuit iter huius professionis\nadripuit, infectus semel hac miserabili lue et in ea\nquodammodo resolutus nec ex sese ulterius perfecta sapere nec\nalterius poterit monitis erudiri. dicit enim in corde suo secundum\nillam domini sententiam: quia diues sum et\nlocuples et nullius egeo.\ncui illud quoque quod subsequitur\nconsequenter aptabitur: tu autem es miser et\nmiserabilis et pauper et caecus et nudus: in eo factus\netiam saeculari deterior, quod nec miserum se nec caecum ac\nnudum aut emendatione dignum uel egere monitis alicuius\naut institutione cognoscit et ob hoc ne exhortationem quidem\nullam uerbi salutaris admittit, non intellegens ipso monachi\nse nomine praegrauari ac deprimi opinione cunctorum, qua\ndum creditur ab omnibus sanctus et uelut dei famulus colitur,\nnecesse est ut in futuro uehementiori iudicio poenaeque subdatur.\npostremo quid diutius inmoramur in his quae nobis\nexperimento satis conperta sunt ac probata? frequenter uidimus\nde frigidis atque carnalibus, id est de saecularibus ac paganis\nad spiritalem peruenisse feruorem, de tepidis atque animalibus\nomnino non uidimus. quos etiam per prophetam ita legimus\n\n\n\n\n\n\ndominum detestari, ut spiritalibus uiris atque doctoribus praecipiatar,\nut ab eis monendis doeendisque discedant et nequaquam\nuelut in sterili atque infructuosa terra noxiisque sentibus\noccupata semen uerbi salutaris expendant, sed ut contemnentes\neam nonam potius excolant terram, id est erga paganos ac\nsaeculares omnem doctrinae culturam ac uerbi transferant\nsalutaris instantiam, quod ita legitur: haec dicit dominus\nuiro Iuda, et habitatori Hierusalem: nouate uobis\nnouale, et nolite serere super spinas.\nDenique, quod pudet dicere, ita plerosque abrenuntiasse\nconspicimus, ut nihil amplius inmutasse de anterioribus uitiis\nac moribus conprobentur nisi ordinem tantummodo atque\nhabitum saecularem. nam et adquirere pecunias gestiunt quas\nnec ante possederunt, uel certe quas habuerant retinere non\ndesinunt ant, quod est lugubrius, etiam amplificare desiderant\nsub hoc praetextu, quod uel famulos suos exinde semper uel\nfratres alere se debere iustum esse contendant, uel certe sub\nobtentu congregandi coetus reseruant, quem uelut abbates\ninstituere se posse praesumunt.\nqui si in ueritate uiam perfectionis\ninquirerent, hoc potius tota uirtute perficere niterentur,\nut scilicet exuti non solum pecuniis, uerum etiam affectionibus\npristinis et distentionibus uniuersis semet ipsos singulares ac\nnudos ita sub seniorum imperio conlocarent, ut curam non\nmodo aliorum nullam, sed ne sui quidem gererent. e contrario\nautem euenit, ut dum fratribus praeesse festinant numquam\nsenioribus ipsi subiciantur et a superbia inchoantes, dum alios\ninstituere cupiunt, nec discere ipsi nec agere ea quae sunt\n\n\n\n\n\n\n\n\ndocenda mereantur: qui necesse est ut secundum saluatoris\nsententiam . caeci duces caecorum, effecti pariter in. foueam cadant. cuius superbiae licet unum, sit genus, duplex tamen\neius est species:\nuna quae serietatem grauitatemqae iugiter\nimitatur, alia quae effrenata libertate in cachinnos fatuos\nrisusque . dissoluitur. et illa quidem taciturnitate congaudet,\nhaec uero dedignatur silentio coartari nec confunditur passim\nproloqui etiam res incongruas et ineptas, dum erubescit uel\ninferior ceteris uel indoctior iudicari. alia ob elationem clericatus\nambit officium, altera despicit, utpote iudicans illud\naut dignitati pristinae aut uitae ac natalium suorum meritis\nincongruum uel indignum. quarum quae deterior pronuntianda\nsit, uniuscuiusque discutiat ac perpendat examen.\nunum sane\natque idem inoboedientiae genus est uel propter operationis\ninstantiam uel propter otii desiderium senioris uiolare mandatum,\ntamque dispendiosum est pro somno quam pro uigilantia\nmonasterii statuta conuellere, tantundemque est abbatis transire\npraeceptum ut legas, quantum si contemnas ut dormias, nec\nalius superbiae fomes est pro ieiunio fratrem quam pro refectione\nneglegere, nisi quod perniciosiora et a remediis longinquiora\nsunt uitia quae sub specie uirtutum et imagine spiritalium\nrerum uidentur emergere, quam illa quae ex aperto pro carnali\nuoluptate gignuntur. haec enim uelut palam expositi ac\nmanifesti languores et arguuntur comminus et sanantur, illa uero,\ndum sub praetextu uirtutum teguntur, incurata perdurant et\ndeceptos . quosque periculosius faciunt ac desperatius aegrotare.\nNam illud ridiculum qualiter expromatur, quod nonnullos\npost illum primae renuntiationis ardorem, quo uel res\nfamiliares uel opes plurimas ac militiam saeculi relinquentes\nsemet ipsos ad monasteria contulerunt, tanto cernimus studio\nin his, quae penitus abscidi non possunt et quae nequeunt in\nhoc ordine non haberi, quamuis parua uiliaque sint, esse deuinctos,\nut horum cura pristinarum omnium facultatum superet\npassionem. quibus profecto non magne proderit maiores opes\n20 substantias contempsisse, quia affectus earum, ob quos\nillae contemnendae sunt, in res paruas atque exiguas transtulerunt.\nnam uitium cupiditatis et auaritiae, quod erga species\npretiosas exercere non possunt, circa uiliores materias retinentes\nnon abscidisse, sed conmutasse se probant pristinam passionem.\nnam nimia deuincti diligentia erga curam psiathii, sportellae,\nsagelli, codicis aliarumque similium rerum quamuis uilissimarum\neadem tamen qua antea libidine detinentur. quae etiam\ntanta aemulatione custodiunt atque defendunt, ut pro ipsis\naduersus fratrem conmoueri eos et quod est turpius etiam\nlitigare non pudeat.\nin quibus adhuc aegritudine cupiditatis\npristinae laborantes haec eadem, quae usus corporis possidere\nmonachum uel necessitas cogit, secundum numerum mensuramque\ncommunem non sunt habere contenti, in hoc quoque sui\ncordis auaritiam designantes, cum uel ea quibus uti necesse\nest propensius student habere quam ceteri, uel excedentes\ndiligentiae modum peculiarius ea adtentiusque custodiunt et\nab aliorum contrectatione defendunt, quae uniuersis fratribus\ndebent esse conmunia.\nquasi uero differentia tantummodo\n\n\n\n\nmetallorum et non ipsa passio cupiditatis habeatur in noxa,\net pro rebus quidem magnis irasci non liceat, pro uilioribus\nuero hoc ipsum fecisse sine culpa sit, et non idcirco pretiosiores\nabiecerimus materias, ut facilius disceremus uiliora\ncontemnere. quid enim differt utrum quis perturbationem\ncupiditatis erga opes amplas atque magnificas an erga uiliores\nexerceat species, nisi quod in eo reprehensibilior iudicandus\nest, quod qui maxima spreuerit minimis obligetur P ideoque\nperfectionem cordis abrenuntiatio ista non obtinet, quia cum\ncensum habeat pauperis, non abiecit diuitis uoluntatem.\nIn illo coetu antiquissimorum senum fuit uir nomine\nSarapion, adprime gratia discretionis ornatus, cuius conlationem\noperae pretium reor litteris tradere. ambientibus enim nobis\nut de inpugnatione uitiorum aliqua disputaret, quibus origines\neorum et causae manifestius panderentur, ita exorsus est.\nOcto sunt principalia uitia quae humanum infestant\ngenus, id est primum gastrimargia, quod sonat uentris ingluuies,\nsecundum fornicatio, tertium filargyria, id est auaritia siue\namor pecuniae, quartum ira, quintum tristitia, sextum acedia,\nid est anxietas seu taedium cordis, septimum cenodoxia, id\nest iactantia seu uana gloria, octauum superbia.\nHorum igitur uitiorum genera sunt duo. aut enim\nnaturalia sunt ut gastrimargia, aut extra naturam ut filargyria.\nefficientia uero quadripertita est. quaedam enim sine actione\ncarnali consummari non possunt, ut est gastrimargia et\nfornicatio, quaedam uero etiam sine ulla corporis actione\nconplentur, ut est superbia et cenodoxia. nonnulla\n\n\n\n\ncommotionis suae causas extrinsecus capiunt, ut est filargyria et ira\nalia uero intestinis motibus excitantur, ut est acedia atque\ntristitia.\nEt at haeo eadem non solum disputatione quantum\npossumus breui, sed etiam scripturarum testimoniis manifestiora\nreddamus, gastrimargia et fornicatio, cum naturaliter\nnobis insint (nam nonnumquam etiam sine ullo animi incitamento\nsolius instigatione ac pruritu carnis oriuntur), materia\ntamen ut consummentur egent extrinsecus et ita in effectum\ncorporali actione perueniunt. unusquisque enim temptaturi\na propria concupiscentia. deinde concupiscentia\ncum fuerit concepta parit peccatum, peccatum\nuero cum fuerit consummatum generat mortem.\nnam nec primus Adam per gastrimargiam decipi potuit, nisi\nescae materiam habens in promptu abusus ea fuisset inlicite,\nnec secundus sine cuiusdam materiae inlicitatione temptatur,\ncum dicitur ei: si filius dei es, dic ut lapides isti\npanes fiant. fornicatio quoque quod non nisi per corpus\nperficiatur, omnibus patet, ita de hoc spiritu dicente deo ad\nbeatum Iob: et uirtus eius in lumbis, et potestas\neius super umbilicum uentris.\nideoque haec specialiter\nduo, quae ministerio carnis explentur, extra illam spiritalem\nanimae curam egent peculiarius etiam continentia corporali,\nsiquidem ad retundendos horum stimulos non sufficiat sola\nmentis intentio (ut nonnumquam solet aduersus iram seu\ntristitiam ceterasque fieri passiones, quas etiam sine ulla\ncarnis adflictione sola nouit expugnare mentis industria), nisi\n\n\n\n\n\n\netiam castigatio corporalis accesserit, quae ieiuniis, uigiliis et\noperis contritione perficitur, hisque fuerit remotio localis adiuncta,\nquia sicut amborum uitio, id est animae et corporis\ngenerantur, ita superari nisi utriusque labore non poterunt.\net licet beatus apostolus omnia uitia generaliter pronuntiauerit\nesse carnalia, siquidem inimicitias et iras atque haereses inter\ncetera carnis opera numerauerit, nos tamen ad illorum curationes\natque naturas diligentius colligendas duplici ea diuisione\ndistinguimus. nam ex his quaedam dicimus esse carnalia,\nquaedam uero spiritalia. et illa quidem carnalia, quae specialiter\nad fotum sensumque pertinent carnis, quibus illa ita\ndelectatur ac pascitur, ut etiam quietas incitet mentes inuitasque\neas nonnumquam pertrahat ad suae uoluntatis adsensum.\nde quibus beatus apostolus in quibus, ait, et nos omnes\naliquando conuersati sumus in desideriis carnis\nnostrae, facientes uoluntatem carnis et cogitationum,\net eramus natura filii irae sicut et ceteri.\nspiritalia uero dicimus, quae instinctu animae solius orta non\nsolum nihil uoluptatis conferunt carni, sed etiam grauissimis\neam languoribus adficientia miserrimae iucunditatis pastu\nanimam tantum nutriunt aegrotantem. et idcirco haec quidem\nsimplici cordis indigent medicina, quae autem carnalia sunt,\nnon nisi duplici quemadmodum diximus ad sanitatem curatione\nperueniunt. unde puritati studentibus plurimum confert, ut\nharum carnalium passionum ipsas materias sibi primitus subtrahant,\nquibus potest uel occasio uel recordatio earundem\npassionum aegrotanti adhuc animae generari.\nnecesse est enim\nut morbo duplici duplex adhibeatur curatio. nam corpori, ne\n\n\n\n\n\n\nconcupiscentia in effectum temptet prorumpere, necessario\neffigies et materia inliciens subtrahenda. est, et animae nihilominus,\nne eam uel cogitatione concipiat, adtentior meditatio\nscripturarum et sollicitudo peruigil ac remotio solitudinis\nutiliter adponenda. in ceteris autem uitiis humana consortia\nnihil obsunt, quin immo etiam plurimum conferunt his qui\ncarere eis in ueritate desiderant, quia frequentia hominum\nmagis arguuntur, et dum lacessita crebrius manifestantur,\nceleri medicina perueniunt ad salutem.\nIdeoque dominus noster Iesus Christus, cum apostoli\npronuntietur sententia temptatus fuisse per omnia secundum\nsimilitudinem nostram, dicitur tamen absque\npeccato, id est absque huius passionis contagio, nequaquam\nscilicet aculeos concupiscentiae carnalis expertus, quibus nos\nnecesse est etiam ignorantes inuitosque conpungi, quippe cui\nnulla inerat similitudo seminationis uel conceptionis humanae,\nita rationem conceptus eius archangelo nuntiante: spiritus\nsanctus superueniet in te, et uirtus altissimi obumbrabit\ntibi: ideo et quod ex te nascetur sanctum\nuocabitur filius dei.\nIn illis enim passionibus etiam ipse temptari debuit\nincorruptam imaginem dei ac similitudinem possidens, in quibus\net Adam temptatus est, cum adhuc in illa inuiolata dei\nimagine perduraret, hoc est gastrimargia, cenodoxia, superbia,\nnon in quibus post praeuaricationem mandati imagine dei ac\nsimilitudine uiolata suo iam uitio deuolutus inuoluitur.\ngastrimargia namque est qua interdicti ligni praesumit\n\n\n\n\n\n\nedulium, eenodoxia qua dicitur: aperientur oculi uestri,\nsuperbia qua dicitur: eritis sicut dii, scientes bonum\net malum.\nin his ergo tribus uitiia etiam dominum saluatorem\nlegimus fuisse temptatum, gastrimargia, cum dicitur\nei a diabolo: dic ut lapides isti panes fiant, cenodoxia:\nsi filius dei es, mitte te deorsum, superbia, cum\nostendens illi omnia regna mundi et eorum gloriam dicit:\nhaec tibi omnia dabo, si cadens adoraueris me, ut\nisdem quibus ille temptationum lineis adpetitus nos quoque\nquemadmodum temptatorem uincere deberemus suo doceret\nexemplo. ideoque et ille Adam dicitur et iste Adam, ille\nprimus ad ruinam et mortem, hic primus ad resurrectionem\net uitam.\nper illum omne genus hominum condemnatur, per\nistum omne genus hominum liberatur. ille de rudi atque\nintacta fingitur terra, hic de Maria uirgine procreatur. huius\nergo ut suscipere eum temptationes oportuit, ita excedere\nnecessarium non fuit. nec enim qui gastrimargiam uicerat\npoterat fornicatione temptari, quae ex illius abundantia ac\nradice procedit, qua ne ille quidem primus Adam fuisset elisus,\nnisi ante generatricem eius passionem deceptus inlecebris diaboli\nrecepisset. et ob hoc filius dei non absolute in carne peccati\nuenisse dicitur, sed in similitudine carnis peccati,\nquia, cum esset in eo uera caro, manducans scilicet et bibens\net dormiens, clauorum quoque confixionem in ueritate\n\n\n\n\n\n\nsuscipiens, peccatum eius quod praeuaricatione contraxit uerum non\nhabuit sed imaginarium.\nnon enim ignitos acaleos concnpisoentiae\ncarnalis expertus est, qui etiam nolentibus nobis\nnatura iam administrante consurgunt, sed huius quandam\nsimilitudinem naturam participando suscepit. nam cum omnia\nquae officii nostri sunt in ueritate conpleret et uniuersas infirmitates\ngestaret humanas, consequenter huic quoque passioni\nputatus est subiacere, ut per has infirmitates etiam condicionem\nhuius quoque uitii atque peccati uideretur in sua carne\nportare.\ndenique in his eum tantummodo uitiis diabolus\ntemptat, in quibus et illum primum deceperat, coniciens hunc\nquoque uelut hominem similiter in ceteris inludendum, si eum\nin illis quibus priorem deiecerat sensisset elisum. uerum ei\nsecundum iam morbum, qui de radice principalis uitii pullularat,\nprimo certamine confutatus inferre non potuit. uidebat\nenim nullatenus eum initialem causam huius aegritudinis suscepisse\neratque superfluum sperari ab eo fructum peccati, cuius\neum semina uel radices nullo modo recepisse cernebat.\nlicet\nsecundum Lucan, qui postremam temptationem illam ponit\nin qua dicitur: si filius dei es, mitte te deorsum, haec\nsuperbiae passio possit intellegi, ita ut illa superior quam\nMatthaeus tertiam ponit, in qua iuxta praedictum Lucan\neuangelistam omnia ei regna mundi in puncto temporis ostendens\ndiabolus repromittit, accipiatur passio filargyriae, quod\nscilicet post gastrimargiae uictoriam fornicatione eum temptare u\nnon praeualens ad filargyriam transierit, quam radicem esse\n\n\n\n\n\n\nmaloram omnium nouerat, in qua iterum superatus nullum ei\nuitium ex his quae sequebantur eam ausus ingerere, quippe\nquae nouerat de eius radice ac fomite pullulare, ad extremam\nsuperbiae transilierit passionem, qua nouerat etiam perfectos\nquosque deuictis omnibus uitiis posse pulsari, qua etiam uel\nae ipsum, cum esset Lucifer, uel conplures alios absque ullo\nincitamento praecedentium passionum de caelestibus meminerat\nconruisse.\niuxta hunc ergo quem praediximus ordinem, qui\nab euangelista Luca describitur, etiam ipsa inlicitatio et figura\ntemptationum, quibus uel illum primum uel istum secundum\nAdam callidissimus adgreditur inimicus, elegantissime congruit.\nilli namque dicit: aperientur oculi uestri, huic ostendit\nomnia regna mundi et gloriam eorum. ibi dicit:\neritis sicut dii, hic: si filius dei es.\nEt ut de efficientiis ceterarum quoque passionum,\nquarum narrationem intercidere nos expositio gastrimargiae\nuel dominicae temptationis necessario conpulit, eodem quo\nproposueramus ordine disseramus, cenodoxia atque superbia\netiam sine ullo consummari solent ministerio corporali. in\nquo enim egent actione carnali, quae pro coniuentia et uoluntate\nsola conquirendae laudis et humanae gloriae consequendae\nabunde ruinam generant animae captiuatae?\nant quem effectum\nhabuit corporalem praedicti Luciferi illius antiqua superbia,\nnisi quod eam tantummodo animo et cogitatione concepit, ita\npropheta commemorante: qui dicebas in corde tuo: in\ncaelum conscendam, super astra dei ponam solium\n\n\n\n\n\n\nmeum. ascendam super altitudinem nubium, ero\nsimilis altissimo? qui sicut huius superbiae neminem\nhabuit incentorem, ita ei consummationem criminis ruinaeque\nperpetuae cogitatio sola perfecit, et quidem cum adfectatae\ntyrannidis nulla fuerint opera subseouta.\nFilargyria et ira licet non sint unius naturae (nam\nprior extra. naturam est, sequens uero originale uidetur in\nnobis seminarium possidere), simili tamen oriuntur modo ;\nextrinsecus siquidem causas conmotionis plerumque concipiunt.\netenim frequenter hi qui adhuc infirmiores sunt uel inritatione\nuel instinctu quorundam in haec se corruisse uitia conqueruntur\nac praecipitatos se uel ad iracundiam uel ad filargyriam aliorum\nprouocatione causantur. quod autem extra naturam sit\nfilargyria, hinc liquido peruidetur, quia nec originale probatur\nin nobis habere principium nec de materia concipitur, quae\npertingit ad animae uel carnis participationem uitaeque substantiam.\nnihil enim ad usum ac necessitatem naturae conmunis\npraeter escam cotidianam ac potum certum est peruenire.\nreliquae uero uniuersae materiae quantolibet studio atque\namore seruentur, alienae tamen ab humana indigentia etiam\nusu uitae ipsius adprobantur. ideoque hoc uelut extra naturam\nexsistens non nisi tepidos ac male fundatos monachos pulsat,\nquae autem naturalia sunt etiam probatissimos monachorum\net quidem in solitudine conmorantes adtemptare non desinunt.\net in tantum hoc uerissimum conprobatur, ut etiam gentes\nnonnullas ab hac passione, id est filargyriae, liberas omnimodis\n\n\n\n\nagnoscamus, quia nequaquam uitii huius aegritudinem nsa et\nconsuetudine receperunt. illum quoque priorem mundum qui\nute dihraium init dintissime conenpiscentiae huins rabiem\ncrediraus ignorasse. quae etiam in unoquoque nostrum recte\nabrenuntiante sine ułło labore probatur extingui, oam scilicet\nuniuersis quia facultatibus abiectis ita expetierit coenobii\nI disciplinam, at ex eis ne unum quidem denarium sibimet\n\\'superesse patiatur.\ncuius rei testes multa hominum milia\npossumus inuenire, qui cum sub momento breuissimo dispersis\nomnibus substantiis sms ita hanc eradicauerint passionem, ut\nIDe tenuiter quidem ab ea pulsentur ulterius, nihilominus Omni\ntempore contra gafitrimargiam pugnantes, nisi ingenti circumspectione\ncordis et abstinentia corporis dimicarint, securi esse\nnon possunt.\nTristitia et acedia nulla quemadmodum superiora\ndiximus accedente extrinsecus prouocatione generari solent.\nnam solitarios quoque et in heremo constitutos nullique\nhumano conmixtos consortio frequenter atque amarissime uexare\nnoscuntur. quod esse uerissimum, quisque fuerit in solitudine\nconmoratus et pugnas hominis interioris expertus, ipsis experimentis\nperfacile conprobabit.\nHaec igitur octo uitia licet diuersos ortus ac dissimiles\nefficientias habeant, sex tamen priora, id est gastrimargia, .\nfornicatio, filargyria, ira, tristitia, acedia quadam inter se\ncognatione et ut ita dixerim concatenatione conexa sunt, ita\nut prioris exuberantia sequenti efficiatur exordium. nam de\n\n\n\n\n\n\n\n\nabundantia gastrimargiae fornicationem, de fornicatione filargyriam,\nde filargyria iram, de ira tristitiam, de tristitia acediam\nnecesse est pullulare. ideoque simili contra haec modo atque\neadem ratione pugnandum est et a praecedentibus semper\naduersus sequentes oportet nos inire certamina.\nfacilius enim\ncuiuslibet arboris noxia latitudo ac proceritas exarescet, si\nantea radices eius quibus innititur uel nudatae fuerint uel\nsuccisae, et infestantes umores aquarum continuo siccabuntur,\ncum generator earum fons ac profluentes uenae sollerti industria\nfuerint obturatae. quamobrem ut Media uincatur, ante\nsuperanda tristitia est: ut tristitia propellatur, ira prius est\nextrudenda: ut extinguatur ira, filargyria calcanda est: ut\neuellatur filargyria, fornicatio conpescenda est ut fornicatio\nsubruatur, gastrimargiae est uitium castigandum.\nresidua\nuero duo, id est cenodoxia et superbia sibi quidem similiter\nilla qua de superioribus uitiis diximus ratione iunguntur, ita\nut incrementum prioris ortus efficiatur alterius (cenodoxiae\nenim exuberantia superbiae fomitem parit), sed ab illis sex\nprioribus uitiis penitus dissident nec simili cum eis societate\nfoederantur, siquidem non solum nullam ex illis occasionem\nsuae generationis accipiant, sed etiam contrario modo atque\nordine suscitentur. nam illis euulsis haec uehementius fruticant\net illorum morte uiuacius pullulant atque subcrescunt.\nunde etiam diuerso modo ab his duobus uitiis inpugnamur.\nin unumquodque enim illorum sex uitiorum tunc incidimus,\ncum a praecedentibus eorum fuerimus elisi, in haec uero duo\n\n\n\n\naictorea et uel maxime post triumphos periclitamur incurrere.\nomnia igitur uitia, quemadmodum incremento praecedentium\ngenerantur, ita illorum deminutione purgantur. et hac ratione\nut superbia possit explodi, cenodoxia est praefocanda, et ita\nsemper prioribus superatis sequentia conquiescent et eztinctione\npraecedentium residuae passiones absque labore marcescent.\net\nlicet haec quae praediximus octo uitia illa qua conmemorauimus\nratione inuicem sibi conexa atque permixta sint, specialius\ntamen in quattuor coniugationes et copulas diuiduntur. gastrimargiae\nnamque fornicatio peculiari consortio foederatur:\nfiiargyriae ira, tristitiae Media, cenodoxiae superbia familiariter\ncoDiugatur.\nEt ut singillatim nunc de uniuscuiusque uitii generibus\ndisputemus, gastrimargiae genera sunt tria: primum quod ad\nrefectionem perurguet monachum ante horam statutam ac\nlegitimam festinare, secundum quod expletione uentris et\nquarumlibet escarum uoracitate laetatur, tertium quod accnntiores\nac delicatissimos desiderat cibos. quae tria non leni\ndispendio monachum feriunt, nisi ab omnibus istis pari studio\natque obseruantia semet ipsum expedire contenderit. nam\nquemadmodum absolutio ieiunii ante horam canonicam nullatenus\npraesumenda est, ita et uentris ingluuies et escarum\nsumptuosa atque exquisita praeparatio similiter amputanda.\nei his enim tribus causis diuersae ac pessimae ualitudines\nanimae procreantur.\nnam de prima monasterii odium gignitur\natque exinde horror et intolerantia eiusdem concrescit habitaculi,\nquam sine dubio mox discessio ac fuga uelocissima\n\n\n\n\n\n\nsubsequetur. de secunda igniti luxuriae ac libidinis aculei\nsuscitantur. tertia etiam inextricabiles filargyriae laqueos\nnectit ceruicibus captiuorum nec aliquando monachum sinit\nperfecta Christi nuditate fundari. cuius nobis passionis inesse\nuestigia isto quoque deprehendimus indicio, cum forte ad\nrefectionem detenti ab aliquo fratrum contenti non sumus eo\nsapore cibos sumere quo ab exhibente conditi sunt, sed quiddam\nsuperfundi eis uel adici inportuna atque effrenata poscimus\nlibertate.\nquod fieri penitas non oportet tribus de causis.\nprimo quia mens monachi semper debet in omni tolerantiae\nac parcitatis exercitatione uersari et secundum apostolum\ndiscere in quibus est sufficiens esse. nullatenus enim poterit\nuel occulta uel maiora corporis desideria refrenare, quisque\ndegustatione modicae insuauitatis offensus ne ad momentum\nquidem delicias gutturis sui ualuerit castigare. secundo quod\nnonnumquam euenit, ut ad horam desit illa species quae\npostulatur a nobis et uerecundiam necessitati uel frugalitati\nsuscipientis incutimus, publicantes scilicet paupertatem eius\nquam soli deo cognitam esse maluerat. tertio quod interdum\nsolet sapor ille quem nos adici poscimus aliis displicere, et\ninuenimur iniuriam multis, dum nostrae gulae ac desiderio\nsatisfacere cupimus, inrogare. propter quod omnimodis haec\nin nobis est castiganda libertas.\nfornicationis genera sunt tria.\nprimum quod per conmixtionem sexus utriusque perficitur.\nsecundum quod absque femineo tactu, pro quo Onam\n\n\n\n\n\n\npatriuchae Iudae filius a domino percussus legitur, quod in\nscripturis sanctis inmunditia nuncupatur. super quo apostolus:\ndico autem innuptis et uiduis, bonum est illis si\nsic manserint sicut et ego. quod si se non contiuent,\nnubant: melius est enim nubere quam uri.\ntertium quod animo ac mente concipitur, de quo dominus in\neuangelio: qui uiderit mulierem ad concupiscendum\neam, iam moechatus est eam in corde suo.\nquae tria\ngenera beatus apostolus pari modo extinguenda pronuntians\nimortificate, inquit, membra uestra quae sunt super\nterram, fornicationem, inmunditiam, libidinem et\ncetera, et iterum de duobus ad Ephesios: fornicatio et\ninmunditia nec nominetur in uobiset iterum: illud\nautem scitote, quod omnis fornicator aut inmundus\naut auarus, quod est idolorum seruitus, non habet\nhereditatem in regno Christi et dei.\nquae tria ut a\nnobis pari obseruatione caueantur, similis nos eorum a regno\nChristi atque una deterret exclusio. filargyriae genera sunt\ntria. primum quod renuntiantes diuitiis ac facultatibus suis\nspoliari non sinit. secundum quod ea, quae a nobis dispersa\nsunt uel indigentibus distributa, resumere nos maiore cupiditate\npersuadet. tertium quod ea, quae ne antea quidem\npossedimus, desiderari adquiriue conpellit.\nirae genera sunt\ntria. unum quod exardescit intrinsecus, quod Graece ϑυμός\ndicitur. aliud quod in uerbum et opus effectumque prorumpit,\n\n\n\n\n\n\nquod ὀϱγὴ nuncupatur. de quibus et apostolus: nunc autem\ndeponite, inquit, et uos omnia, iram, indignationem.\ntertium quod non ut illa efferuens ad horam digeritur,\nsed per dies et tempora reseruatur, quod μη̃νις dicitur.\nquae\nomnia aequali sunt a nobis horrore damnanda. tristitiae genera\nsunt dao. unum quod uel iracundia desinente uel de inlato\ndamno ac desiderio praepedito cassatoque generatur, aliud quod\nde inrationabili mentis anxietate seu desperatione descendit.\nacediae genera sunt duo. unum quod ad somnum praecipitat\naestuantes, aliud quod cellam deserere ac fugere cohortatur.\ncenodoxia licet multiformis ac multiplex sit et in diuersas\nspecies diuidatur, genera tamen eius sunt duo. primum quo\npro carnalibus ac manifestis extollimur rebus, secundum quo\npro spiritalibus et occultis desiderio uanae laudis inflamur.\nVna re tamen cenodoxia utiliter ab incipientibus adsumitur,\nab his dumtaxat qui adhuc uitiis carnalibus instigantur,\nut uerbi gratia si illo tempore, quo fornicationis spiritu perurguentur,\nmente conceperint uel sacerdotalis officii dignitatem\nuel opinionem cunctorum, qua sancti et inmaculati esse credantur,\net ita inmundos concupiscentiae stimulos quasi turpes\natque indignos uel existimationi suae uel illi ordini iudicantes\nhac saltim contemplatione declinent, minore malo id quod\n\n\n\n\n\n\nmaios est retundentes. satius enim est oenodoIÎae uitio quemcumque\npulsari quam incidere in fornicationis ardorem, unde\nreparari. ant non ualeat ant uix ualeat post ruinam.\nquem\nsensum ex persona dei unus prophetarum eleganter expressit\ndieens: propter me longe faciam furorem meum: et\nlaade mea infrenabo te, ne intereas, id est ut dum\neenodoxiae laudibus conpediris, nequaquam ad inferni profunda\nprocurraa et inreuocabiliter mortalium peccatorum consummati-\nODe mergaris. nec mirum tantam passioni huic inesse uirtutem,\nut inraentem quempiam in fornicationis labem ualeat refrenare,\ncum sit multorum experimentis saepissime conprobatum, quod\nita eum quem semel ueneni sui peste corruperit infatigabilem\nreddat, ut faciat ab eo ne biduana quidem ieiunia uel triduana\nsentiri.\nquod etiam nonnullos in hac heremo frequenter nonimus\nfnisse confessos, se in cenobiis Syriae constitutos quinis\ndiebus refectionem cibi sine labore tolerasse, nunc autem tanta\nse fame etiam ab hora tertia perurgueri, ut usque nonam uix\nqueant differre cotidiana ieiunia. super qua re pulchre abba\nMacarius cuidam percontanti, cur fame ab hora tertia in\nheremo puIsaretur, qui in coenobio ebdomadibus integris\nrefectionem saepe contemnens non sensisset esuriem, respondit:\nquia hic nullus est ieiunii tui testis qui te suis laudibus\nnutriat atque sustentet: ibi autem te digitus hominum et\ncenodoiiae refectio saginabat.\nhuius autem rei figura, qua\ndiximus superueniente cenodoiia uitium fornicationis excludi,\n\n\n\n\n\n\npulohre satis in Regnorum libro ac signanter exprimitur, ubi\npopulum Israhelem a Nechao rege Aegypti eaptiuatum ascendens\nNabuchodonosor rex AssyTiorum de finibus Aegypti\nad suam transtulit regionem, scilicet non ut eos libertati\npristinae et genitali restitueret regioni, sed ut ad suas abduceret\nterras longius asportandos quam fuerant in terra Aegypti\ncaptiuati. quae figura in hoc quoque conpetenter aptabitur.\nlicet enim tolerabilius sit cenodoxiae quam fornicationis uitio\ndeseruire, difficilius tamen a cenodoxiae dominatione disceditur.\nquodammodo enim longiore itineris spatio captiuus abductus\nlaboriosius ad genitale solum et libertatem patriam reuertetur,\nmeritoque ad eum increpatio illa prophetica dirigetur: quare\ninueteratus es in terra aliena? recte siquidem inueteratus\ndicitur in terra aliena, quisque a terrenis uitiis non nouatur.\nsuperbiae genera sunt duo: primum carnale, secundum spiritale,\nquod etiam perniciosius est. illos namque specialius inpugnat,\nquos in quibusdam uirtutibus profecisse reppererit.\nHaec igitur octo uitia cum omne hominum genus\npulsent, non tamen uno modo inpetunt cunctos. in alio namque\nspiritus fornicationis locum obtinet principalem, in alio superequitat\nfuror, ia alio cenodoxia uindicat tyrannidem, in alio\n\n\n\n\n\n\narcem superbia tenet. et cum constet omnes ab omnibus\ninpugnari, diuerso tamen modo et ordine singuli laboramus.\nQuamobrem ita nobis aduersus haec adripienda sunt\nproelia, ut unusquisque uitium quo maxime infestatur explorans\naduersus illud adripiat principale certamen, omnem curam\nmentis ac sollicitudinem erga illius inpugnationem obseruationemque\ndefigens, aduersus illud cotidiana ieiuniorum dirigens\nspicula, contra illud cunctis momentis cordis suspiria crebraque\ngemituum tela contorquens, aduersus illud uigiliarum labores\nac meditationes sui cordis inpendens, indesinentes quoque\norationum fletus ad deum fundens et inpugnationis suae extinctionem\nab illo specialiter ac iugiter poscens.\ninpossibile\nnamque est de qualibet passione triumphum quempiam promereri,\npriusquam intellexerit industria uel labore proprio uictoriam\ncertaminis semet obtinere non posse, cum tamen, ut ualeat\nemundari, necesse sit eum die noctuque in omni cura et\nsollicitudine permanere. cumque se ab ea senserit absolutum,\nrursus latebras sui cordis simili intentione perlustret et excipiat\nsibi quam inter reliquas perspexerit diriorem atque\naduersus eam specialius omnia spiritus arma conmoueat, et\nita semper ualidioribus superatis celerem de residuis habebit\nfacilemque uictoriam, quia et mens triumphorum processu\nreddetur fortior et infirmiorum pugna succedens promptiorem\nei prouentum faciet proeliorum: ut fieri solet ab his qui coram\nregibus mundi huius omnigenis congredi bestiis praemiorum\ncontemplatione consuerunt, quod spectaculi genus uulgo pancarpum\nnuncupatur.\nhi, inquam, feras quascumque fortiores\n\n\n\n\nrobore uel feritatis rabie conspexerint dirioree, aduersus eas\nprimae congressionis certamen adripiunt, quibus extinctis\nreliquas, quae minus terribiles minusque nebementes sunt,\nexitu faciliore prostemunt. ita et uitiis semper robustioribus\nsuperatis atque infirmioribus succedentibus parabitur nobis\nabsque ullo discrimine perfecta uictoria. nec tamen putandum,\nquod principaliter quis contra unum dimicans uitium et uelut\nincautius aliorum tela prospiciens inopinato ictu facilius ualea.t\nsauciari.\nquod nequaquam fiet. inpossibile namque est eum\nqui pro cordis sui emundatione sollicitus erga inpugnationem\nuitii cuiuslibet intentionem suae mentis armauerit, aduersus\ncetera quoque uitia generalem quendam horrorem et custodiam\nsimilem non habere. quo enim modo uel de illa qua absolui\ndesiderat passione merebitur obtinere uictoriam, qui se indignum\npurgationis praemio aliorum facit contagio uitiorum? sed cum\nprincipalis nostri cordis intentio uelut specialem sibi pugnam\naduersus unam exceperit passionem, pro ipsa orabit adtentius\npeculiari sollicitudine uel studio supplicans, ut eam diligentius\nobseruare et per haec celerem mereatur obtinere uictoriam.\nhunc namque nos ordinem proeliorum exercere debere nec\ntamen de nostra uirtute confidere etiam legislator his docet\nuerbis: non timebis eos, quia dominus deus tuus in\nmedio tui est, deus magnus et terribilis: ipse\nconsumet nationes has in conspectu tuo paulatim.\natque per partes. non poteris delere eas pariter\nne forte multiplicentur contra te bestiae terrae.\n\n\n\n\n\n\ndabitque eos dominus deus tuus in conspectu tuo:\net interficiet illos donec penitus deleantur.\nSed neque debere nos in eorum extolli uictoria similiter\nMonet: ne postquam comederis, inquit, et satiatus\ndomus pulchras aedificaueris, et habitaueris in\neis, habuerisque armenta et ouium greges, argenti\net auri, cunctarumque rerum copiam, eleuetur cor\ntuum, et non reminiscaris domini dei tui, qui\nedniit te de terra Aegypti, de domo seruitutis:\net ductor tuus fuit in solitudine magna atque\nterribili.. Salomon quoque in Prouerbiis: si ceciderit\ninimicus tuus, noli gratulari: in subplantatione\nautem eius noli extolli, ne uideat dominus et non\nplaceat ei, et auertat iram suam ab eo, id est ne\nperspiciens elationem cordis tui ab eius inpugnatione discedat,\net incipias derelictus ab eo rursus illa quam per dei gratiam\nante superaueras passione uexari.\nnon enim orasset propheta\ndicens: ne tradas, domine, bestiis animam confitentem\ntibi, nisi scisset propter inflationem cordis quosdam,\nut humilientur, eisdem rursus uitiis quae uicerant tradi.\nquamobrem certos esse nos conuenit tam ipsis rerum experimentis\nquam innumeris scripturae testimoniis eruditos, nostris .\nnos uiribus, nisi dei solius auxilio fulciamur, tantos hostes\nsuperare non posse et ad ipsum cotidie summam uictoriae\nnostrae referre debere, ita super hoc quoque per Moysen\n\n\n\n\n\n\ndomino coamoneate: ne dicas in corde tuo, cum deleuerit\neas dominus deus taas in conspectu tuo:\npropter iustitiam meam introduxit me dominus\nut terram hanc possiderem, cum propter impietates\nsuas istae deletae sint nationes.\nneque enimpropter\niustitias tuas et aequitatem cordis tai tu\ningrederis, ut possideas terras earum: sed quia\nillae egerunt impie, te introeunte deletae sunt.\nrogo, quid apertius potuit dici contra perniciosam opinionem\npraesomptionemque nostram, qua totum quod agimus uel\nlibero arbitrio uel nostrae uolumus industriae deputare P ne\ndicas, inquit, in corde tuo, cum deleu-erit eas dominus\ndeus tuus in conspectu tuo: propter iustitiam\nmeam introduxit medominusut terram hancpossiderem.\nnonne his qui ocuios animae reeeratos et aures\nhabent ad audiendum euidenter expressit: cum tibi prospere\nuitiorum carnalium bella successerint et uideris te de ipsorum\ncaeno et conuersatione mundi istius liberatum, non tuae id\nuirtuti nec sapientiae prouentu pugnae atque uictoriae inflatus\nadscribus, credens te propter labores et studium tuum et\narbitrii libertatem de spiritalibus nequitiis uel carnalibus uitiis\nobtinuisse uictoriam? quibus procul dubio in nullo penitus\npraeualere potuisses, nisi te domini conmuniaset ac protexisset\nauxilium.\nHae sunt septem gentes quarum terras egressis ex\nAegypto filiis Israhel daturum se dominus repromittit. quae\nomnia secundum apostolum cum in figura contigerint illis,\n\n\n\n\n\n\nid nostram commonitionem scripta debemus accipere. ita enim,\ndicitur: cum introduxerit te dominus deus tuus in\nterram, quam possessurus ingrederis, etdeleuerit\ngentes multas coram te, Chettaeum et Gergesaeum\net Amorraeum, Chananaeum, et Ferezaeum, et\nEuaeum, et lebusaeum, septem gentes multo maioris\nnumeri quam tu es, et robustiores te: tradideritque\neas dominus tibi, percuties eas usque ad\ninternicionem.\nquod nero multo maioris numeri esse\ndicuntur, haec ratio est, quia plura sunt uitia quam uirtutes.\net ideo in catalogo quidem dinumerantur septem nationes, in\nexpugnatione uero earum sine numeri adseriptione ponuntur.\nita enim dicitur: et deleuerit gentes multas coram\nte. numerosior enim eet quam Israhel carnalium passionum\npopulus, qui de hoc septenario fomite uitiorum ac radice\nprocedit.\nexinde enim polluiant homicidia, contentionas,\nhaereses, furta, falsa testimonia, blasphemiae, comesationes,\nebrietates, detractationes, ludicra, turpiloquia, mendacia, periuria,\nstultiloquia, scurrilitas, inquietudo, rapacitas, amaritudo,\nclamor, indignatio, contemptus, murmuratio, temptatio, desperatio\nmultaque alia quae conmemorare perlongum est. quae\ncum a nobis leuia iudicentur, quid de illis apostolus senserit\n\n\n\n\n\n\nuel quam super his sententiam tulerit audiamus: neque\nmurmuraueritis, inquit, sicut quidam illorum murmurauerunt\net perierunt ab exterminatore, et de\ntemptatione: neque temptemus Christum, sicut quidam\nillorum temptauerunt et a serpentibus perierunt,\nde detractatione: noli diligere detrahere, ne\neradiceris, et de desperatione: qui desperantes semet\nipsos tradiderunt inpudicitiae in operationem\nomnis erroris, in inmunditiam.\nquod uero clamor\nsicut ira et indignatio et blasphemia condemnetur, eiusdem\napostoli uocibus manifestissime perdocemur ita praecipientis:\nomnis amaritudo et ira et indignatio et clamor et\nblasphemia tollatur a uobis cum omni malitia,\naliaque conplura his similia. quae cum sint multo maioris\nnumeri quam uirtutes, deuictis tamen illis octo principalibus\nuitiis, ex quorum natura eas certum est emanare, omnes\nprotinus conquiescunt ac perpetua pariter cum his internicione\ndelentur.\nde gastrimargia namque nascuntur comesationes,\nebrietates : de fornicatione turpiloquia, scurrilitas, ludicra ac\nstultiloquia:. de filargyria mendacium, fraudatio, furta, periuria,\nturpis lucri adpetitus, falsa testimonia, uiolentiae,\ninhumanitas ac rapacitas: de ira homicidia, clamor et indignatio:\nde tristitia rancor, pusillanimitas, amaritudo, desperatio:\nde acedia otiositas, somnolentia, inportunitas, inquietudo,\n\n\n\n\n\n\nperoagatio, instabilitas mentis et corporis, uerbositas, curiositas:\nde cenodoxia contentiones, haereses, iactantia ac praesumptio\nnouitatum: de superbia contemptus, inuidia, inoboedientia,\nblasphemia, murmuratio, detractatio. quod autem hae pestes\netiam robustiores sint, manifeste naturae ipsius inpugnatione\nsentimus.\nfortior enim militat in membris nostris oblectatio\ncarnalium passionum quam studia. uirtutum, quae non nisi\nsunima contritione cordis et corporis adquiruntur. si autem\net illas innumerabiles hostium cateruas spiritalibus oculis\ncontempleris, quas beatus apostolus enumerat dicens: non\nest nobis conluctatio aduersus carnem et sanguinem,\nsed aduersus principatus, aduersus potestates,\naduersus mundi rectores tenebrarum harum, contra\nspiritalia nequitiae in caelestibus, et illud quod de\nniro iusto in nonagensimo dicitur psalmo: cadent a latere\ntuo mille, et decem milia a dextris tuis, liquido\nperuidebis, quod multo maioris sint numeri et ualidiores quam\nnos carnales scilicet atque terreni, quippe cum illis spiritalis\natque aeria concessa substantia sit.\nGERMANVS: Quomodo igitur octo sunt uitiaquaenos\ninpugnant, cum per Moysen septem dinumeratae sint gentes\nquae aduersantur populo Israheli, uel quemadmodum terras\nuitiorum conmodum nobis est possidere? .\nSARAPION: Octo esse principalia uitia quae inpugnant\nmonachum cunctorum absoluta sententia est. quae figuraliter\n\n\n\n\n\n\nsab gentium uocabulo nominata idcirco nunc omnia non\nponuntur, eo quod egressis iam de Aegypto et liberatis ab\nuna gente ualidissima, id est Aegyptiorum, Moyses uel per\nipsum dominus in Deuteronomio loquebatur. quae figura in\nnobis quoque rectissime stare deprehenditur, qui de saeculi\nlaqueis expediti gastrimargiae, id est uentris uel gulae uitio\ncaruisse cognoscimur.\net habemus iam contra has residuas\nseptem gentes simili ratione conflictum, prima scilicet quae\niam deuicta est minime conputata. cuius etiam terra in\npossessionem Israheli non datur, sed ut deserat eam perpetuo\net egrediatur ab ea domini praeceptione sancitur. et idcirco\nita sunt moderanda ieiunia, ut non necesse sit per inmoderationem\ncontinentiae, quae defectione carnis uel infirmitate\ncontracta est, reuerti rursus ad Aegyptiam terram, id est\npristinam gulae et carnis concupiscentiam, quam cum mundo\nhuic abrennntiaremas abiecimus, quod figuraliter illi perpessi\nsunt, qui egressi in solitudinem uirtutum. rursus desiderauerunt\nollas carnium super quas sedebant in Aegypto.\nQuod autem illa gens, in qua nati sunt filii Israhel,\nnon penitus extingui, sed tantummodo deseri eius terra praecipitur,\nhae uero septem usque ad internicionem iubentur\nextingui, haec ratio est, quod quantolibet spiritus ardore\nsuccensi heremum uirtutum fuerimus ingressi, uicinitate ac\nministerio gastrimargiae et quodammodo cotidiano eius conmercio\nnequaquam. carere poterimus. semper enim in nobis\nedulii et escarum ut ingenitus ac naturalis uiuet adfectus,\nlicet amputare superfluos eius adpetitus ac desideria festinemus:\n\n\n\n\n\n\nquae sicut per omnia deleri non possunt, ita debent quadam\ndeclinatione uitari.\nde hac enim dicitur: et carnis curam\nne feceritis in desideriis. dum huius ergo curae quam\npraecipimur non per omnia abscidere, sed absque desideriis exhibere,\nretinemus affectum, euidenter Aegyptiam nationem non\nertinguimus, sed ab ipsa quadam discretione separamur, non de\nsuperfluis seu lautioribus epulis cogitantes, sed secundum\napostolum uictu cotidiano indumentoque contenti.\nquod ita\nfiguraliter etiam in lege mandatur: non abominaberis .\nAegyptium, quia fuisti incola in terra eius. necessarius\nenim uictus corpori non sine uel ipsius pernicie uel\nanimae scelere denegatur. illarum uero septem perturbationum\nuelut omnimodis noxiarum de recessibus animae nostrae penitus\nexterminandi sunt motus. de his enim ita dicitur: omnis\namaritudo et ira et indignatio et clamor et blasphemia\ntollatur a uobis cum omni malitia, et iterum:\nfornicatio autem et omnis inmunditia et auaritia\nnec nominetur in uobis, aut turpitudo aut stultiloquium\naut scurrilitas.\npossumus ergo horum quae\nnaturae superinducta sunt radices abscidere uitiorum, usum\nuero gastrimargiae nequaquam ualebimus amputare. non enim\npossumus, quantumlibet profecerimus, id non esse quod nascimur.\nquod ita esse tam nostra qui sumus exigui quam\nomnium perfectorum uita et conuersatione monstratur. qui\ncum reliquarum passionum reciderint stimulos atque heremum\ntoto mentis feruore et corporis expetant nuditate, nihilominus\ncotidiani uictus prouidentia et annui panis praeparatione nequeunt\nliberari.\nHuius passionis figura, qua necesse est quamuis spiritalem\nsummumque monachum coartari, proprie satis aquilae\nsimilitudine designatur. quae cum excelsissimo uolatu ultra\nnubium fuerit altitudines sublimata seseque ab oculis cunctorum\nmortalium 10 facie terrae totius absconderit, rursus ad uallium\nima submitti et ad terrena descendere ac morticinis cadaueribus\ninplicari uentris necessitate conpellitur. quibus manifestissime\nconprobatur gastrimargiae spiritum nequaquam posse\nut cetera uitia resecari uel per omnia similiter extingui, sed\naculeos eius ac superfluos adpetitus uirtute animi retundi tantum\natque cohiberi.\nNam huius uitii naturam quidam senum eum philosophis\ndisputans, qui eum pro simplicitate Christiana uelut rusticum\ncrederent fatigandum, sub hoc. problematis figurans colore\neleganter expressit: multis, inquit, creditoribus pater meus\nme dereliquit obnoxium. ceteris ad integrum soluens ab omni\nconuentionis eorum molestia liberatus sum, uni satisfacere\ncotidie soluendo non possum.\ncumque illi ignorantes uim propositae\nquaestionis absolutionem eius precario postularent,\nmultis, ait, uitiis fai naturali condicione constrictus. sed\ninspirante domino desiderium libertatis cunctis illis tamquam\nmolestissimis creditoribus renuntians huic mundo et omnem\nsubstantiam quae mihi successione patris obuenerat a me\npariter abiciens satisfeci atque ab eis sum omnimodis absolutus:\ngastrimargiae uero stimulis nullo modo carere praeualui.\nnec\nenim quamuis eam in paruum modum uilissimamque redegerim\nquantitatem, uim cotidianae conpulsionis euado, sed\nnecesse est me perpetuis eius conuentionibus perurgueri et\ninterminabilem quandam solutionem iugi functione dependere\n\n\n\n\natque inexplebile indictionibus eius inferre uectigal. tum illi\nhunc, quem uelut idiotam ac rusticum ante despexerant, pro-\nQuntiauerunt primas philosophiae partes, id est ethicam\ndisciplinam adprime conprehendisse, mirati admodum potuisse\neum naturaliter adsequi quod nulla ei saecularis eruditio\ncontulisset, cum ipsi sudore multo longaque doctrina ita haec\nadtingere nequiuissent. haec specialiter de gastrimargia dixisse\nsufficiat. nunc reuertamur ad disputationem quam de generali\nuitiorum cognatione coeperamus exponere.\nCum ad Abraham de futuris dominus loqueretur,\nquod uos minime requisistis, non septem gentes legitur\ndinumerasse, sed decem, quarum terra semini eius danda\npromittitur. qui numerus adiecta idololatria atque blasphemia\neuidenter inpletur, quibus ante notitiam dei et gratiam baptismi\nuel inpia gentilium uel blasphema Iudaeorum multitudo subiecta\nest, donec in intellectuali Aegypto conmoratur. si autem\nabrenuntians quis et egressus exinde per dei gratiam deuicta\npariter gastrimargia ad heremum peruenerit spiritalem, de\ninpugnatione trium gentium liberatus contra septem tantum,\nquae per Moysen dinumerantur, bella suscipiet.\nQuod uero istarum perniciosarum gentium regiones\nsalubriter possidere praecipimur, ita intellegitur. habet unumquodque\nuitium in corde nostro propriam stationem, quam\nsibi uindicans in animae nostrae recessu exterminat Israhelem,\nid est contemplationem rerum summarum atque sanctarum,\neisque semper aduersari non desinit. non enim possunt uirtutes\ncum uitiis pariter conmorari. quae enim participatio\niustitiae cum iniquitate ? aut quae societas luci\n\n\n\n\n\n\n\n\ncum tenebris?\nsed cum ab Israhelis populo, id eet uirtntibus\ncontra se dimicantibus fuerint uitia superata, locum quem sibi\nin corde nostro concupiscentiae uel fornicationis spiritus\nretentabat, deinceps castitas obtinebit: quem furor ceperat,\npatientia uindicabit: quem tristitia mortem operans occupauerat,\nsalutaris et plena gaudio tristitia possidebit: quem\nacedia uastabat, incipiet excolere fortitudo: quem superbia.\nconculcabat, humilitas honestabit. et ita singulis uitiis expulsis\neorum loca, id est adfectus, uirtutes contrariae possidebunt,\nquae filii Israhelis, id est animae uidentis deum non\ninmerito nuncupantur. qui cum uniuersas cordis expulerint\npassiones, non tam alienas possessiones peruasisse quam proprias\nrecuperasse credendi sunt.\nEtenim quantum docet uetus traditio, has easdem terras\nChananaeorum, in quas introducuntur filii Israhelis, filii\nSem fuerant quondam. in orbis diuisione sortiti, quas deinceps\nper uim atque potentiam posteritas Cham peruasionis iniquitate\npossedit. in quo et dei iudicium rectissimum conprobatur,\nqui et illos de locis alienis quae male occupauerant expulit,\net istis antiquam patrum possessionem, quae prosapiae eorum\nin diuisione orbis fuerat deputata, restituit.\nquae figura in\nnobis quoque stare certissima ratione cognoscitur. nam uoluntas\ndomini possessionem cordis nostri non uitiis, sed uirtutibus\nnaturaliter deputauit quae post praeuaricationem Adae insolescentibus\nuitiis, id est populis Chananaeis a propria regione\ndepulsae cum ei rursum per dei gratiam diligentia nostra ac\nlabore fuerint restitutae, non tam alienas occupasse terras quam\nproprias credendae sunt recepisse.-\nDe his octo uitiis et in euangelio ita significatur:\n\n\n\n\ncum autem inmundus spiritus exierit ab homine,\nambulat per loca arida quaerens requiem, et non\ninuenit. tunc dicit: reuertar in domum meam unde\nexiui: et ueniens inuenit uacantem, scopis mundatam\net ornatam: tunc uadit et adsumit alios spiritus\nseptem nequiores se, et intrantes habitant ibi:\net fiunt nouissima hominis illius peiora prioribus.\necce ut ibi septem gentes legimus excepta Aegyptiorum\nde qua egressi fuerant filii Israhel, ita et hic septem reuerti\nspiritus dicuntur inmundi excepto eo qui ab homine prius\nnarratur egressus.\nde hoc septenario fomite uitiorum Salomon\nquoque in Prouerbiis ita describit: si te rogauerit inimicus\nuoce magna, ne consenseris ei: septem enim nequitiae\nsunt in anima eius: id est si superatus gastrimargiae\nspiritus coeperit tibi sua humiliatione blandiri, rogans\nquodammodo ut aliquid relaxans a coepto feruore inpertias\nei quod continentiae modum et mensuram iustae districtionis\nexcedat, ne resoluaris eius subiectione nec adridente inpugnationis\nsecuritate, qua uideris paulisper a carnalibus incentiuis\nfactus quietior, ad pristinam remissionem uel praeteritas gulae\nconcupiscentias reuertaris. per hoc enim dicit spiritus ille\nquem uiceras: reuertar in domum meam unde exiui,\net procedentes ex eo confestim septem spiritus uitiorum erunt\ntibi acriores quam illa passio quae in primordiis fuerat superata,\nqui te mox ad deteriora pertrahent genera peccatorum.\nQuapropter ieiuniis et continentiae incubantibus nobis\nfestinandum est, ut gulae passione superata protinus animam\n\n\n\n\n\nnostram uacuam. esse a necessariis uirtutibus non sinamus,\nsed eis uniuersos recessus cordis nostri studiosius occupemus,\nne reuersus concupiscentiae spiritus inanes nos ab ipsis\nuacantesque repperiat et non sibi iam soli aditum parare\ncontentus introducat secum in animam nostram septenarium\nhunc fomitem uitiorum et faciat nouissima nostra peiora\nprioribus.\nturpior enim erit post haec et inmundior anima\nac supplicio grauiore plectetur, quae se renuntiasse huic saeculo\ngloriatur dominantibus sibi octo uitiis, quam fuerat\nquondam in saeculo constituta, cum nec disciplinam monachi\nfuisset professa nec nomen. nam et nequiores hi septem\nspiritus illo priore qui egressus fuerat idcirco dicuntur, quia\ndesiderium gulae, id est gastrimargia per sese non esset noxia,\nnisi intromitteret grauiores alias passiones, id est fornicationis,\nfilargyriae, irae, tristitiae siue superbiae, quae per semet noxia\nanimae ac peremptoria esse non dubium est.\net idcirco perfectionis\npuritatem numquam poterit obtinere, quisquis eam\nde hac sola continentia, id est ieiunio corporali sperauerit\nadquirendam, nisi nouerit ob id se hanc exercere debere, ut\nhumiliata carne ieiuniis facilius possit aduersus alia uitia\ninire certamen non insolescente carne saturitatis ingluuie.\nSciendum tamen non eundem esse in omnibus nobis\nordinem proeliorum, quia sicut diximus non uno modo inpugnamur\nomnes, et oportet unumquemque nostrum secundum\nqualitatem belli quo principaliter infestatur concertationum\nluctamen adripere, ita ut alium necesse sit aduersus uitium\nquod tertium ponitur primum exercere conflictum, alium contra\nquartum siue quintum. et ita prout ipsa uitia in nobis obtinent\n\n\n\n\nprincipatum utque inpugnationis exigit modus, nos quoque\noportet ordinem instituere proeliorum, secundum quem prouentus\nquoque uictoriae triumphique succedens faciet nos ad\npuritatem cordis et perfectionis plenitudinem peruenire.\nHuc usque abbas Sarapion de natura octo principalium\nuitiorum nobis disserens latentium in corde nostro passionum\ngenera, quarum causas atque adfinitates, cum ab ipsis cotidie\nuastaremur, nec cognoscere penitus antea nec discernere poteramus,\nita lucide reserauit, ut eas quodammodo ante oculos\npositas intueri nobis uelut in speculo uideremur.\nIn Palaestinae partibus iuxta Thecue uicum, qui Amos\nprophetam meruit procreare, solitudo uastissima est usque\nArabiam ac mare mortuum, quo ingressa. deficiunt fluenta\nIordanis, et cineres Sodomorum amplissima extensione porrecta.\nin hac summae uitae ac sanctitatis monachi diutissime conmorantes\nrepente sunt a discurrentibus Sarracenorum latrunculis\ninterempti.\nquorum corpora licet sciremus tam a pontincibus\nregionis illius quam ab uniuersa plebe Arabum tanta ueneratione\npraerepta et inter reliquias martyrum condita, ut innumeri\npopuli e duobus oppidis concurrentes grauissimum sibi certamen\nindixerint et usque ad gladiorum conflictum pro sancta rapina\nsit eorum progressa contentio, dum pia inter se deuotione\ndecertant quinam iustius eorum sepulturam ac reliquias\n\n\n\n\n\n\npossiderent, aliis scilicet de uicinia conmorationis ipsorum, aliis\nde originis propinquitate gloriantibus, nos tamen uel nostra\nuel quorundam non mediocriter ex hac parte scandalizantium\nfratrum offensione permoti inquirentesque, cur tanti meriti ac\ntantarum uirtutum uiri ita sint a latrunculis interfecti tantumque\ndominus passus fuerit erga suos famulos facinus perpetrari,\nut uiros cunctis mirabiles in manus traderet inpiorum, maesti\nad sanctum Theodorum singularem in conuersatione actuali\nperreximus uirum.\nhic namque morabatur in Cellis, qui locus\ninter Nitriam ac Scitium situs et a monasteriis quidem Nitriae\nquinque milibus distans octoginta milium solitudine ab heremo\nSciti in qua conmorabamur interueniente discernitur. cui cum\nde praedictorum uirorum nece querimoniam fadissemus, admirantes\ntantam dei patientiam, quod uiros scilicet illius meriti\ntaliter interimi permisisset, ut, qui alios quoque suae sanctitatis\npondere de huiusmodi liberare temptatione debuerint, ne se\nipsos quidem praeripuerint de manibus impiorum, aut cur deus\nadmitti in seruos suos tantum facinus concessisset, beatus\nTheodorus respondit.\nHaec quaestio illorum solet animos permouere, qui\nparum fidei uel scientiae possidentes merita sanctorum uel\npraemia, quae non in praesenti redduntur, sed reposita sunt\nin futurum, arbitrantur in huius temporalis uitae breuitate\nrestitui.\nceterum nos qui non sumus in hac uita tantum\nsperantes in Christo, ne secundum apostolum miserabiliores\nsimus omnibus hominibus, quia scilicet in\nhoc mundo nihil promissionum recipientes etiam in futuro eas\n\n\n\n\n\n\npro hac incredulitate perdemus, opinionibus eorum non debemus\nerrare, ne ignorata uerae definitionis sententia titubantes ac\ntrepidi in temptationibus moueamur, cum eisdem nos quoque\ntraditos uiderimus, uel iniustitiam scilicet uel incuriam humanarum\nrerum deo, quod dictu quoque nefas est, adscribentes,\nquia sanctos uiros recteque uiuentes in temptatione non protegat\nnec bonis ea quae bona sunt nec malis mala retribuat\nin praesenti,\net cum illis damnari mereamur, quos Sophonias\npropheta castigans qui dicunt, inquit, in cordibus suis:\nnon faciet dominus bene, sed neque faciet male,\nuel certe cum illis inueniamur, qui huiusmodi querimoniis\ndeum blasphemare dicuntur: omnis qui facit malum,\nbonus est in conspectu domini. et tales ei placent:\naut certe ubi est deus iustitiae? illam quoque blasphemiam\nquae in subsequentibus describitur similiter adiungentes:\nuanus est, qui seruit deo: aut quod emolumentum\nquia custodiuimus praecepta ei, et quia\nambulauimus tristes coram domino? ergo nunc\nbeatos dicimus adrogantes: siquidem ditati sunt\nfaeientes impietatem, et temptauerunt deum, et\nsalui facti sunt.\nquamobrem nt hanc ignorationem, quae\nprauissimi huius erroris radii et causa est, possimus euadere,\nprimum nosse debemus quid uere sit bonum, quid malum, et\nia demum super his non falsam uulgi, sed ueram scripturarum\ndefinitionem tenentes minime infidelium hominum decipiemur\nerrore.\nTria sunt omnia quae in hoc mundo sunt, id est bonum,\nmalum, medium. debemus itaque nosse quid proprie bonum,\nquid malum quidue sit medium, ut nostra fides uera scientia\n\n\n\n\n\n\nconmunita in cunctis temptationibus inconcussa perduret. nihil\nigitur in rebus dumtaxat humanis principale bonum esse credendum\nest nisi uirtus animi sola, quae fide sincera nos ad\ndiuina perducens illi inmutabili bono facit iugiter inhaerere.\net e contrario nihil malum esse dicendum est nisi peccatum\nsolum, quod a bono deo nos separans malo facit diabolo copulari.\nmedia sunt quae in utramque partem pro adfectu et\narbitrio utentis deriuari possunt, ut puta diuitiae, potestas,\nhonor, robur corporis, sanitas, pulchritudo, uita ipsa uel mors,\npaupertas, infirmitas carnis, iniuriae et cetera his similia, quae\npro qualitate et affectu utentis uel ad bonam possunt partem\nproficere uel ad malam. nam et diuitiae proficiunt frequenter\nad bonum secundum apostolum, qui diuitibus mundi\nhuius praecipit ut facile tribuant, conmunicent indigentibus,\nthesaurizent sibi fundamentum bonum\nin futurum, ut per has adprehendant ueram uitam,\net secundum euangelium bonae sunt illis qui faciunt sibi\namicos de iniquo mamona.\nquae rursum retorquentur\nad malum, cum ad recondendum tantummodo uel ad luxuriam\ncongeruntur et non ad usus indigentium dispensantur. potestas\nquoque et honor corporisque robur ac sanitas quam sint media\net utrubique conuenientia etiam ex hoc facile conprobatur,\nquod multi sanctorum in ueteri testamento potiti his omnibus\net in summis diuitiis et culmine dignitatum ac fortitudine\ncorporis constituti deo quoque acceptissimi fuisse noscuntur.\net e diuerso qui his male abusi sunt et ea ad ministerium\nsuae nequitiae detorserunt, non inmerito uel puniti sunt uel\n\n\n\n\n\n\nerlincti, quod frequenter Regnorum liber indicat factum. de\nipsa etiam uita ac morte quia mediae sint uel sancti Iohannis\nuel Iudae natiuitas protestatur. unius namque in tantum sibimet\nuita profuit, ut aliis quoque gaudium ortus eius contulisse\ndicatur secundum illud: et multi super eius natiuitate\ngaudebunt. de alterius uero dicitur uita: bonum erat\nei si natus non fuisset homo ille.\nde morte etiam\nIohannis omniumque sanctorum dicitur: pretiosa in conspectu\ndomini mors sanctorum eius, de Iudae autem\nac similium mors peccatorum pessima. infirmitas etiam\neunis interdum quam sit commoda Lazari illius pauperis\nolcerosi beatitudo demonstrat. cuius cam nulla alia uirtutum\nmerita scriptura conmemoret, pro hoc solo quod egestatem\net infirmitatem corporis patientissime tolerauit, sinus Abrahae\npossidere beatissima sorte promeruit.\negestas quoque ac perseeationes\net iniuriae, quae mala esse totius uulgi opinione\ncensentur, quam sint utiles ac necessariae etiam ex hoc liquido\nconprobatur, quod sancti uiri non solum eas numquam uitare\nuoluerunt, uerum etiam uirtute summa uel adpetentes uel\nfortiter tolerantes amici dei effecti aeternae uitae sunt stipendia\nconsecuti, beato apostolo concinente: propter quod placeo\nmihi in infirmitatibus, in contumeliis, in necessitatibus,\nin persecutionibus, in angustiis pro\nChristo: cum enim infirmor, tunc potens sum,\nquia uirtus in infirmitate perficitur.\net idcirco illi\nqui summis saeculi huius diuitiis et honoribus ac potentatibus\nextolluntur, non ex his principale bonum obtinuisse credendi\nsunt, quod in solis esse uirtutibus definitur, sed medium\nquiddam, quia sicut iustis recte ac necessarie utentibus utilia\nhaec esse repperiuntur et commoda (occasionem namque operis\n\n\n\n\n\n\nboni fructusque in illius uitae aeternitate parturiunt), ita illis\nqui male opibus abutuntur inutiles sunt atque incommodae et\noccasionem peccati mortisque concinnant.\nHas itaque diuisiones fixas atque inmobiles retinentes\nscientesque nihil esse bonum nisi uirtutem solam, quae ex\ntimore dei ac dilectione descendit, nec malum quicquam. esse\nnisi peccatum solum et separationem a deo diligenter nunc\ndiscutiamus, utrum deus umquam sanctis suis aut per se aut\nper alium quempiam inferri permiserit malum. quod sine\ndubio nusquam omnino repperies. nec enim potuit aliquando\ncuiquam nolenti ac resistenti malum peccati alter inferre nisi\nilli soli, qui illud in sese cordis ignauia et corrupta uoluntate\nsuscepit.\ndenique cum beato lob diabolus adhibitis uniuersis\nnequitiae suae machinis malum hoc peccati uoluisset inferre\nac non solum cunctis eum facultatibus spoliasset, uerum etiam\npost illum de morte septem filiorum tam atrocem tamque\ninsperatum orbitatis dolorem uulnere eum pessimo a capitis\nuertice usque ad plantam pedum et intolerandis cruciatibus\nonerasset, nequaquam ei peccati maculam quiuit infligere, quia\nin cunctis inmobilis perseuerans nullum blasphemiae adcommodauit\nadsensum.\nGERMANVS: Frequenter legimus in scripturis sanctis\ndeum creasse mala uel hominibus intulisse, ut est illud:\nquoniam absque me non est: ego dominus, et non\nest alter, formans lucem, et creans tenebras, faciens\npacem, et creans mala, et iterum: si est malitia\nin ciuitate quam dominus non fecit? .\nTHEODORVS: Nonnumquam solet scriptura diuina abusiue\nmala pro adflictionibus ponere, non quia per naturam\nproprie mala sint, sed secundum hoc quod ab his sentiantur\n\n\n\n\n\n\nmala quibus utiliter inferantur. hominibus etenim disputans\ndiuina censura necesse est ut humanis uerbis et adfectibus\neloquatur. etenim sectio uel ustio salutaris, quae illis qui\nulcerum contagione putrefacti sunt pie infertur a medico, mala\ntolerantibus creditur. nec equo calcar nec emendatio suauis\nest delinquenti.\nomnes etiam disciplinae his qui erudiuntur\namarae sentiuntur ad praesens, sicut apostolus dicit: omnis\nautem disciplina in praesenti non uidetur esse\ngaudii sed maeroris, postea autem fructum pacatissimum\nhis qui per se exerciti sunt reddit iustitiae,\net: quem diligit dominus corripit, flagellat\nautem omnem filium quem recipit. quis enim est\nfilius quem non corripit pater? itaque mala nonnumquam\nponi pro adflictionibus solent secundum illud: et paenituit\ndeus super malitia quam locutus est ut faceret\neis, et non fecit, et iterum: quia tu, domine, misericors\net miserator, patiens et perquam misericors et\npaenitens in malitiis, id eet super tribulationibus et\naerumnis quae nobis pro peccatorum nostrorum meritis inferre\nconpelleris.\nquas soiens utiles esse nonnullis ita alius propheta,\nutique non inuidens saluti eorum, sed consulens inprecatur:\nadde illis mala, domine, adde mala gloriosis terrae,\net ipse dominus ecce, inquit, inducam super eos mala,\nid est dolores ac uastitates, quibus in praesenti salubriter\ncastigati ad me, quem in rebus prosperis contempserunt,\nreuerti tandem ac festinare cogantur. ideoque haec principalia\neaae mala non possumus definire: multis enim ad bonum\nproficiunt et causas aeternorum pariunt gaudiorum. et idcirco,\n\n\n\n\n\n\nut ad quaestionem propositam recurramus, uniuersa quae\nputantur mala nobis ab inimicis uel a quibuscumque aliis\ninrogari non sunt credenda mala esse, sed media. non enim\ntalia inuenientur qualia putat esse ille qui intulit animo iuribundo,\nsed qualia senserit ille qui sustinet.\nideoque cum\ninlata fuerit mors uiro sancto, non ei malum inlatum esse\ncredendum est, sed medium quiddam. quod cum peccatori\nmalum sit, iusto requies et absolutio fit malorum. mors\nenim uiro requies cuius uia abscondita est. et ideo\nnec uir iustus ex hac aliquod perpetitur detrimentum, quia\nnihil pertulit noui, sed id, quod ei accessurum fuerat necessitate\nnaturae, inimici nequitia non sine praemio uitae perennis excepit\nac debitum mortis humanae quod ineicusabili lege\nreddendum est cum fructu uberrimo passionis ac magnae\nremunerationis mercede persoluit.\nGERMANVS: Ergo si interemptus iustus non solum nihil\nmali perpessus est, sed etiam mercedem passionis adsequitur,\nquomodo in reatum uocabitur qui non nocuit mortem inferendo,\nsed profuit?\nTHEODORVS: Nos de proprietate boni malique uel\neius quod diximus esse medium disputamus, non de affectu\neorum qui ista conmittunt. nec enim quia impius uel iniquus\nidcirco inpunitus erit, quia malitia sua iusto nocere non potuit.\ntolerantia enim et uirtus iusti non illi qui mortem uel supplicia\nintulit, sed illi proficit ad mercedem qui inlata sibi patienter\nexcepit. ideoque et hic merito punietur pro crudelitatis\nsaeuitia, quia malum uoluit inferre, et ille nihilominus nihil\nmali perpessus est, quia uirtute animi sui patienter temptationes\ndoloresque sustentans ea quae malo proposito inlata sunt\n\n\n\n\n\n\nad profectum melioris status et aeternae uitae fecit beatitudinem\npertinere.\nNeque enim patientia Iob mercedem diabolo, quia\neum inlustriorem suis temptationibus reddidit, sed illi ipsi\nqui eas uiriliter pertulit adquisiuit, nec ludas aeterni supplicii\ninmunitate donabitur, quia proditio eius ad salutem generis\nprofecit humani. non enim prouentus considerandus est operis,\nsed operantis adfectus. quapropter haec debet in nobis definitio\ninmobiliter custodiri, quod nulli malum ab alio possit inferri,\nnisi qui illud ignauia sui cordis ac pusillanimitate contraxerit,\nhanc eandem sententiam beato apostolo uno uersiculo coufirmante:\nscimus autem quoniam diligentibus deum\nomnia cooperantur ad bonum.\ndicens enim omnia\ncooperantur ad bonum uniuersa non solum quae prospera,\nuerum etiam quae putantur aduersa pariter conprehendit. per\nquae et in alio loco idem apostolus se transisse describit, cum\ndieit: per arma iustitiae quae a dextris sunt et a\nsinistris, id est per gloriam et ignobilitatem, per\ninfamiam et bonam famam, ut seductores et ueraces,\nut tristes semper autem gaudentes, ut egentes\nmultos autem locupletantes, et cetera.\nomnia ergo quae\nprospera reputantur et dextrae dicuntur partis, quae sanctus\napostolus gloriae et bonae famae uocabulo designauit, illa etiam\nquae existimantur aduersa, quae per ignobilitatem et infamiam\neuidenter expressit quaeque a sinistris esse describit, efficiuntur\nuiro perfecto arma iustitiae, si inlata sibi magnanimiter\nsustentauerit, quod uidelicet per haec dimicans et istis ipsis\n\n\n\n\n\n\n\n\n\n\nquibus inpugnari putatur aduersis tamquam armis utendo\neisque uelut arcu et gladio scutoque ualidissimo contra illos\nqui haec ingerunt conmunitus profectum suae patientiae ac\nuirtutis adquirat, gloriosissimum constantiae triumphum ei\nipsis quae letaliter inferuntur capiens hostium telis, nec prosperis\ndumtaxat elatus nec deiectus aduersis, sed itinere plano\nac uia regia semper incedens, ab illo tranquillitatis statu\nnequaquam laetitia superueniente quasi in dexteram motus nec\ningruentibus aduersis tristitiaque dominante uelut ad laeuam\nrursus inpulsus. pax enim multa diligentibus nomen\ntuum: et non est illis scandalum.\nde illis uero, qui\nper singulos incurrentes casus pro eorum qualitate ac uarietate\nmutantur, ita dicitur: stultus autem sicut luna\nmutabitur. ut enim de perfectis ac sapientibus dicitur:\ndiligentibus deum omnia cooperantur ad bonum\nita de infirmis pronuntiatur ac stultis: omnia aduersa uiro\ninsipienti. nec prosperis enim rebus proficit nec emendatur\naduersis. eiusdem namque uirtutis est tristia fortiter tolerare,\ncuius etiam secunda moderari, et eum qui in uno eorum\nsuperatur neutrum subferre certissimum est. facilius tamen\nquis elidi potest prosperis quam aduersis. haec enim interdum\netiam inuitos retinent atque humiliant et conpunctione saluberrima\nuel minus peccare faciunt uel emendant: illa uero\nmollibus mentem ac perniciosis extollentia blandimentis securos\nfelicitatis suae prouentu ruina maiore prosternunt.\nIsti sunt ergo qui figuraliter in scripturis sanctis\năμϕοτεροδέιοι, id est ambidextri nuncupantur, ut ille Aoth\n\n\n\n\n\n\nin libro Iudicum fuisse describitur, qui utraque manu\nutebatur pro dextera. quam uirtutem ita poterimus nos\nquoque intellectualiter possidere, si ea quae prospera sunt\ndextraque censentur et ea quae aduersa sunt ac sinistra\ndicuntur bono rectoque usu ad partem fecerimus dexteram\npertinere, ut quaecumque fuerint inlata fiant nobis secundum\napostolum arma iustitia. daabus namque partibus et ut\nita dixerim manibus interiorem hominem nostrum subsistere\nperuidemus, nec quisquam sanctorum carere hac sinistra quam\ndicimus potest: sed in hoc uirtus perfecta discernitur, si utramque\nin dexteram bene utendo conuertat.\net ut manifestius\nhoc quod dicimus possit intellegi, habet uir sanctus dexteram,\nsuccessus uidelicet spiritales, in qua tunc consistit quando\nferuens spiritu desideriis et concupiscentiis omnibus dominatur,\nquando ab omni diabolica inpugnatione securus absque ullo\nlabore ac difficultate uitia carnis uel respuit uel abscidit, cum\nsublimatus a terra uniuersa praesentia atque terrena uelut\ninanem fumum umbramque uacuam contemplatur et ut mox\ntransitura contemnit, cum futura per excessum mentis non\nsolum ardentissime concupiscit, uerum etiam clarius intuetur,\ncum efficacius spiritalibus pascitur theoriis, cum lucidius\nreserata sibi conspicit caelestia sacramenta, cum orationes\npurius atque alacrius emittit ad deum, cum ita spiritus ardore\nsuccensus ad ea quae inuisibilia sunt et aeterna tota animi\nalacritate transmigrat, ut nequaquam se iam credat in carne\nconsistere.\nhabet similiter et sinistram, cum temptationum\nturbinibus inplicatur, cum ad desideria carnis incentiuorum\naestibus inflammatur, cum ad iracundiae furorem perturbationum\nigne succenditur, cum superbiae seu cenodoxiae elatione pulsatur,\n\n\n\n\n\n\n\n\ncum tristitia mortem operante deprimitur, cum machinis acediae\net inpugnatione concutitur cumque, omni spiritali feruore subtracto\nquodam tepore atque inrationabili maerore torpescit,\nut non solum cogitationibus rectis ac feruentibus deseratur,\nsed etiam psalmus, oratio, lectio, remotio cellae simul horreant\net intolerabili quodam taetroque fastidio uniuersa sordeant\ninstrumenta uirtutum, quibus cum pulsatur monachus, sinistris\npartibus se cognoscat urgueri.\nquisquis igitur in illis quae\ndextrae partis esse praediximus minime fuerit subintrante\ngloria uanitatis elatus et in istis quae sinistrae partis sunt\nuiriliter dimicans nulla desperatione conciderit ac potius de\ncontrariis arma quaedam patientiae ad exercitium uirtutis\nadsumpserit, utraque manu utetur pro dextera et in utroque\nactu triumphator effectus tam de sinistro statu quam de dextro\npalmam uictoriae consequetur.\nqualem beatum Iob legimusi\nmeruisse, qui utique per dexteram coronabatur, quando septem\nfiliorum pater opulentus ac diues incedens cotidiana pro eorum\npurificatione sacrificia domino deferebat, non tam sibi eos quam\ndeo susceptos ac familiares cupiens exhibere, quando ianua.\neius omni aduenienti patebat, quando erat pes claudorum et\noculus caecorum, quando de uelleribus ouium eius umeri\ncalefiebant infirmorum, quando erat orfanorum pater et uir\nuiduarum, quando ne in corde quidem suo super inimici sui\nruina gauisus est.\nidemque rursum per sinistram partem\nsublimiore uirtute de aduersitatibus triumphabat, cum septem\nfiliis uno orbatus momento non ut pater acerbo luctu\n\n\n\n\n\n\nconficiebatur, sed ut uerus dei famulus super creatoris sui uoluntate\ngaudebat, cum ex locuplete pauperrimus, nudus ei diuite,\nex ualido tabidus, ea inclyto et glorioso ignobilis atque despectus\nincorruptam animi fortitudinem retentabat, cum denique\nomni substantia atque opibus destitutus sterculinii erat\nfactus habitator et uelut quidam corporis sui seuerissimus\ncarnifex testa radebat saniem profluentem atque ex omni parte\nmembrorum glaebas uermium mersis in profunda uulnerum\ndigitis detrahebat.\nin quibus cunctis in nullam desperando\nprolapsus est blasphemiam nec aduersum creatorem suum\nin aliquo murmurauit. quin immo nequaquam tanta temptationum\nmole atque acerbitate conterritus ipsum quoque quod\nex omni pristina facultate suo corpori superfuerat indumentum,\nquodque solum quia ipso uestiebatur a diaboli potuerat uastatione\nsaluari, rescindens atque abiciens adiecit super illam, quam\ndirissimus praedo intulerat, spontaneam nuditatem.\ncomam\nquoque capitis, quae sola de prioris gloriae reliquiis intacta\nremanserat, uexatori suo proiecit abscisam et amputans etiam\nid quod saeuiens reliquerat inimicus illa caelesti aduersus\neum uoce tripudiat et insultat: si bona suscepimus de\nmanu domini, mala non sustinebimus? nudus egressus\nsum de utero matris meae, nudus reuertar\nilluc: dominus dedit, dominus abstulit: sicut\ndomino placuit, sic factum est: sit. nomen domini\nbenedictum. ambidextrum merito dixerim et Ioseph, qui\nin prosperis gratior patri, religiosior fratribus, acceptior deo,\nin aduersis castus, domino fidelis, carcere mitissimus uinctis,\n\n\n\n\n\n\niniuriarum inmemor, beneficus inimicis, inuidis et quantum in\nipsis fuit interfectoribus fratribus non solum pius, sed etiam\nmunificus inuenitur.\nhi ergo eornmque consimiles recte\nἁμϕοτεϱοδέξιοι, id est ambidextri nuncupantur. utraque enim\nmanu utuntur pro dextera et inter haec quae apostolus dinumerat\ntranseuntes pariter dicunt: per arma iustitiae\nquae a dextris sunt et a sinistris, per gloriam et\nignobilitatem, per infamiam et bonam famam, et\ncetera. de qua dextera uel sinistra ita Salomon ex persona\nsponsae loquitur in Cantico Canticorum: laeua eius sub\ncapite meo, et dextera eius amplexabitur me. quas\nlicet utrasque utiles esse significet, tamen illam sub capite\nsuo ponit, quia subiacere debent aduersae partes principali\ncordis. ad hoc siquidem tantum utiles sunt, ut pro tempore\nnos exerceant et erudiant ad salutem ac perfectos ad patientiam\n- reddant. dexteram uero ad confouendam se ac perpetuo\nconseruandam salutari amplexu sponsi sibimet cohaerere atque\ninsolubiliter ei optat innecti.\nerimus igitnr ambidextri, quando\nnos quoque rerum praesentium copia uel inopia non mutarit\net nec illa nes ad uoluptates noxiae remissionis inpulerit nec\nista ad desperationem adtraxerit et querellam, sed similiter\ndeo grates in utroque referentes parem fructum de secundis\naduersisque capiamus. qualem se ille uerus ambidexter doctor\ngentium fuisse testatur dicens: ego enim didici in quibus\nsum sufficiens esse. scio et humiliari, scio et\nabundare: ubique et in omnibus institutus sum,\n\n\n\n\n\n\net saturari et esurire et abundare et penuriam\npati. omnia possum in eo qui me confortat.\nErgo licet dixerimus bipertitam esse temptationem, id\nest in rebus uel prosperis uel aduersis, sciendum tamen omnes\nhomines triplici ratione temptari: plerumque ob probationem,\nnonnumquam ob emundationem, interdum ob merita delictorum.\net ob probationem quidem ut beatum Abraham, ut Iob multosque\nsanctorum tribulationes innumeras legimus pertulisse,\nuel illud quod in Deuteronomio dicitur ad populum per\nMoysen: et recordaberis cuncti itineris illius, per\nquod adduxit te dominus deus tuus quadraginta\nannis per desertum, ut adfligeret te atque temptaret,\net nota fierent quae in tuo animo uersabantur,\nutrum custodires mandata illius an non. et illud\nquod in psalmo dicitur: probaui te ad aquam contradictionis.\nad Iob quoque: an putas me tibi aliter\nlocutum quam ut appareres iustus?\nob emundationem\nuero, cum iustos suos pro paruis quibusdam leuibusque\npeccatis seu pro elatione suae puritatis humilians diuersis\ntemptationibus tradit, ut omnem sordem cogitationum et ut\nuerbis prophetae dicam scoriam, quam in occultis eorum\nperuidet esse concretam, excoquens in praesenti uelut aurum\npurum futuro transmittat examini, nihil in eis residere permittens\nquod scrutans post haec iudicii ignis poenali cruciatu\nexpurgaturus inueniat, secundum illud: multae\n\n\n\n\n\n\ntribulationes iustorum, et: fili, noli neglegere disciplinam\ndomini, neque fatigeris cum ab eo increparis:\nquem enim diligit dominus corripit, flagellat\nautem omnem filium quem recipit. quis enim est\nfilius quem non corripit pater? quodsiextra disciplinam\nestis, cuius participes facti sunt omnes,\nergo adulterini et non filii estis. et in Apocalypsi:\nego quos amo, arguo et castigo.\nad quos etiam sub\nfigura Hierusalem ex persona dei ita per Hieremiam sermo\ndirigitur: faciam enim consummationem in cunctis\ngentibus, in quibus dispersi te: te autem non\nfaciam in consummationem: sed castigabo te in\niudicio, ut non tibi uidearis innoxius. pro qua salutari\nemundatione orat Dauid dicens: proba me domine,\net tempta me: ure renes meos et cor meum. Esaias\nquoque utilitatem huius temptationis intellegens corripe,\ninquit, nos domine, uerumtamen in iudicio: et non\nin furore tuo, et iterum: confitebor tibi domine,\nquoniam iratus es mihi: conuersus est furor tuus,\net consolatus es me.\npro merito autem peccatorum plagas\ntemptationis infertur, ut ibi plagas populo Israheli inmissurum\nse dominus conminatur dicens : dentes bestiarum inmittam\nin eos, cum furore trahentium super terram,\net: frustra percussi filios uestros, disciplinam non\nrecepistis. in Psalmis quoque: multa flagella peccatorum,\net in euangelio: ecce sanus factus es: iam\n\n\n\n\n\n\nnoli peccare, ne deterius tibi aliquid contingat.\ninuenimus sane et quartam rationem, qua ob manifestandam\nsolummodo gloriam et opera dei inferri quibusdam aliquas\npassiones scripturarum auctoritate cognoscimus secundum illud\neuangelii: neque hic peccauit neque parentes eius,\nsed ut manifestentur opera dei in ipso, et iterum:\ninfirmitas haec non est ad mortem sed pro gloria\ndei, ut glorificetur filius dei per ipsum.\nsunt autem\net alia ultionum genera, quibus nonnulli qui malitiae sapergressi\nsunt cumulum percutiuntur ad praesens, ut Dathan et\nAbiron siue COle legimus fuisse damnatos et uel maxime illos\nde quibus apostolus dicit: propter quod tradidit illos\ndeus in passiones ignominiae et in reprobum sensum:\nquod etiam ceteris poenis grauius iudicandum est. de\nipsis namque Psalmista in laboribus, inquit, hominum\nnon sunt, et cum hominibus non flagellabuntur.\naon enim merentur salnari uisitatione domini nec temporalibus\nplagis consequi medicinam, qui desperantes semet ipsos\ntradiderunt inpudicitiae in operationem omnis\nerroris, in inmunditiam, quique obduratione cordis et\nusu ac frequentia delinquendi purgationem breuissimi huius\naeui et ultionem uitae praesentis excedunt. quibus etiam per\nprophetam sermo diuinus exprobrat: subuerti uos, sicut\nsubuertit deus Sodomam et Gomorram, et facti\nestis sicut torris raptus de incendio: et nec sic\nredistis ad me, dicit dominus. et Hieremias: interfeci\net perdidi populum meum, et tamen a uiis\n\n\n\n\n\n\nsuis non sunt reuersi, et iterum: percussisti eos, et\nnon doluerunt: adtriuisti eos, et rennuerunt accipere\ndisciplinam: indurauerunt facies suas super\npetram, noluerunt reuerti.\nerga quorum curationem\nomnem temporis istius medicinam uidens propheta in cassum\nfuisse consumptam, desperans quodammodo iam de eorum salute\nproclamat: defecit sufflatorium in igne, frustra conflauit\nconflator: malitiae enim uestrae non sunt\nconsumptae. argentum reprobum uocate eos, quia\ndominus proiecit eos. hanc salutarem ignis purgationem\ncirca eos qui praedurati sunt sceleribus suis inaniter se dominus\nadhibuisse sub persona Hierusalem concretae profunda\nrobigine peccatorum ita conqueritur pone, inquiens, eam\nsuper prunas uacuam, ut incalescat, et liquefiat\naes eius: et confletur in medio eius inquinamentum\neius. multo labore sudatum est, et non exiuit\nea nimia robigo eius, neque per ignem. inmunditia\ntua execrabilis: quia mundare te uolui, et non\nes mundata a sordibus tuis.\nquamobrem ut pertissimus\nmedicus expensis omnibus salutaribus curis nec ullum iam\nremedii genus quod infirmitati eorum possit aptari dominus\nsuperesse conspiciens quodammodo iniquitatum magnitudine\nsuperatur, ac discedere ab illa clementi sua castigatione conpellitur\nitaque ei denuntiat dicens: iam non irascar tibi,\net zelus meus recessit a te. de aliis uero, quorum non\npraedurauit cor frequentia peccatorum nec illa seuerissima et\nut ita dixerim caustica ignis indigent medicina, sed eruditio\nsalutaris uerbi sufficit ad salutem, dicitur: emendabo eos\n\n\n\n\n\n\nioauditu tribulationis suae.\nnon ignoramus alias quoqae\nanimaduersionum siue ultionum causas, quae inferuntur\nhis qui grauissime deliquerunt, non ad expianda eorum crimina\nnec ad abolenda merita peccatorum, sed ad emendationem\nmetomque uiuentium. quae euidenter in Hieroboam filium\nNabath, Baasa quoque filium Achia et Achab atque Iezabel\ninlata cognoscimus ita pronuntiante diuina censura: ecceego\niidncam anper te malum, et demetam posteriora\ntai, et interficiam de Achab mingentem ad parieiem,\net clausum et nouissimum in Israhel. et dabo\ndomum tuam sicut domum Hieroboam filii Nabath,\net sicut domum Baasa filii Achia: quia egisti, ut\nme ad iracundiam prouocares, et peccare fecisti\nIsrahel. canes etiam comedent Iezabel in agro\nlerrahel. si mortuus fuerit Achab in ciuitate,\ncomedent eum canes: si autem mortuus fuerit in\nagro, comedent eum uolucres caeli, et illud quod\npro ingenti conminatione denuntiatur: non inferetur\ncadauer tuum in sepulchrum patrum tuorum.\nnon\nquo uel illius tam profana conmenta, qui uitulos aureos ad\nperpetuam praeuaricationem plebis impiamque a domino\nseparationem primus instituit, uel illorum tam innumera\ntamque nefaria sacrilegiorum crimina haec excoquere breuis\nac momentanea poena sufficeret, sed ut ceteris quoque, qui\nfutura uel neglegentes uel penitus non credentes consideratione\ntantummodo praesentium frangebantur, terror istarum quas\n\n\n\n\n\n\n, metuebant ultionum incuteretur exemplo, nec apud illam\nsummi numinis maiestatem esse humanarum rerum et cotidianae\ndispensationis incuriam documento huius seueritatis\nagnoscerent ac retributorem deum cunctorum actuum per haec\nquae grauissime formidabant manifestius peroiderent.\ninuenimus\nsane etiam pro leuioribus culpis nonnullos eandem mortis\nad praesens excepisse sententiam, qua sunt et illi puniti quos\npraediximus extitisse sacrilegae praeuaricationis auctores, ut\nfactum est in illo qui sabbato ligna collegerat uel in Annania\net Sapphira, qui parum quiddam de substantia sua infidelitatis\nerrore seruauerant. non quo aequalia fuerint pondera peccatorum,\nsed quia reperti nonae transgressionis praesumptores\ndebuerunt praebere ceteris quemadmodum peccati, ita etiam\npoenae ac terroris exemplum, ut quisquis eadem deinceps\nadfectare temptasset, nosset sibi secundum eandem formam\nqua illi damnati sunt, etiam si in praesenti supplicium\ndifferatur, in futuri iudicii examinatione reddendum.\net quia\nuidemur excessum quendam, dum genera temptationum uel\nultionum percurrere uolumus, a proposita narratione fecisse,\nqua dicebamus uirum perfectum in utraque temptatione manere\nsemper inmobilem, ad eandem nunc iterum reuertamur.\nItaque mens uiri iusti non debet esse similis cerae\nuel alterius cuiusquam materiae mollioris, quae semper\ncharacteri signantium cedens pro eius forma atque imagine\nfiguratur quamque in se tamdiu retinet, donec alio rursum\nsuperinpresso signaculo reformetur. atque ita fiet, ut numquam\nin sua qualitate persistens ad formam eorum quae\ninprimuntur semper conuertatur ac transeat. quin potius\n\n\n\n\n\n\ndebet uelut quoddam esse adamantinum signatorium, ut inuiolabilem\nmens nostra figuram sui semper custodiens cbaracWria\nuniuersa quae incurrerint sibi ad qualitatem ani status signet\natque transformet, ipsa uero insigniri nullis incursibus poeait.\nGERMANVS: Potestne mens nostra unum statum\niugiter retinere et in eadem semper qualitate persistere?\nTHEODORVS: Necesse eat ut secundum apostolum\nut renouatus quis spiritu mentis suae per singulos\ndies proficiat ad ea se quae in ante sunt semper eitendens,\naut si neglexerit, consequens est ut retro redeat\natque in deterius relabatur. et idcirco nullo modo poterit\nmens in una atque eadem qualitate durare. uelut si quis\ncontra aquas fluminis uiolenti nauem subigere remorum inpulsione\nconetur, necesse est eum aut uirtute brachiorum\ntorrentis alaei inpetum desecantem ad superiora conscendere\naut remissis manibus ad praeceps prono amne reuocari.\nquapropter\nistud erit euidens nostri indicium detrimenti, si\nintellexerimus nos nihil amplius adquisisse, nec dubitemus\nretrorsum nos omnimodis reuocatos, qua die non senserimus\nad superiora progressos, quia ut dixi nec in eodem statu mens\nhominis potest iugiter permanere, nec in hac carne consistens\nita uirtutum apicem possidebit quisque ille sanctorum, ut\ninmobiles perseuerent. necesse est enim aut aliquid adici\nillis semper aut minui, nullaque in omni creatura talis poterit\nesse perfectio, quae mutabilitatis non subiaceat passioni,\nsecundum illud quod in libro beati Iob legitur: quid est\nhomo, ut inmaculatus sit, et iustus appareat natus\nde muliere? ecce inter sanctos eius nemo\n\n\n\n\n\n\ninmutabilis, et caeli non sunt muidi in conspectu eius.\nsolum namque deum inmutabilem confitemur, quem tantummodo\nsancti illius prophetae ita conpellat oratio: tu autem\nidem ipse es, et ipse de ae: ego sum, inquit, deus, et\nnon mutor, quod scilicet ipse ut solus naturaliter semper\nbonus, semper plenus semperque perfectus, eni nihil nec adici\npoarit aliquando nec minui. ideoque debemus ad uirtutum\nstudia inremiesa cura 10 sollicitudine nosmet ipsos semper\nextendere ipsisque nos iugiter exercitiis occupare, ne cessante\nprofectu confestim deminutio subsequatur. ut enim diximus,\nin uno mens eodemque statu manere non praeualet, id est ut\nnec augmenta uirtutum capiat nec detrimenta sustineat. nOn\nadquisisse enim eius minuisse est, quia desinens proficiendi\nadpetitus non aberit a periculo recedendi.\nIdeoque iugis cellae conmoratio retentanda est. totiens\nenim etiam reuersus quis uelut nonus in ea et incipiens\nhabitator titubabit atque turbabitur, quotiens ab eadem fuerit\neuagatus. illam namque quam in cella residens adquisierat\nanimi intentionem, si fuerit relaxata, recuperare rursus non\nsine labore poterit ac dolore, et per hoc reductus retro non\nde amisso cogitabit profectu, quem superadicere potuit si e\ncella non fuisset excussus, sed gaudebit potius, si illum statum\nde quo reccidit semet ipsum senserit recepisse. nam sicut\namissum ac praeteritum tempus ulterius reuocari non potest,\nita ne illa quidem quae perierunt possunt emolumenta restitui.\nquantumlibet enim post haec animi intentio fuerit\noperata, instantis diei profectus et praesentis temporis quaestus\nest, non lucri semel perditi reparatio.\nMutabilitati autem etiam supernas potestates ut diximus\nsubiacere declarant illi, qui de eorum numero corruptae\nuoluntatis uitio conruerunt. unde neque illi inmutabilis naturae\nesse putandi sunt, qui in illa qua creati sunt beatitudine perseuerant,\neo quod in contrariam partem non fuerint similiter\ndeprauati. aliud namque est inmutabilis naturae esse, aliud\nuirtutis industria bonique custodia per inmutabilis dei gratiam\nnon mutari.\nquidquid enim per diligentiam vel adquiritur\nuel tenetur, potest etiam per neglegentiam deperire. ideoque\ndicitur : ne beatifices hominem ante exitum suum,\nquod uidelicet adhuc in conluctatione quis et ut ita dixerim\nscammate constitutus, quamuis uincere soleat ac frequentes\npalmas uictoriae consequatur, non potest tamen a metu ac\nsuspicione incerti prouentus esse securus.\net idcirco deus solus\ninmutabilis uel bonus dicitur, qui bonitatem non industriae\nstudio, sed naturaliter possidens non potest aliud quid esse\nquam bonus. nulla igitur uirtus potest inmobiliter ab homine\npossideri, sed ut parta iugiter teneatur, necesse est eam semper\nilla qua adquisita est sedulitate atque industria custodiri.\nLapsus uero quispiam nequaquam subitanea ruina\nconrmase credendus est, sed aut prauae institutionis deceptus\nexordio aut per longam mentis incuriam paulatim uirtute\nanimi decedente et per hoc sensim uitiis increscentibus casu\nmiserabili concidisse. ante contritionem enim praecedit\niniuria, et ante ruinam mala cogitatio. quemadmodum\ndomus numquam subitaneo ad ruinam procumbit inpulsu,\nnisi aut antiquo uitio fundamenti ant longa inhabitantium\ndesidia stillicidiis primum paruissimis penetrantibus corrupta\n\n\n\n\n\n\nsensim fuerint munimenta tectorum, quibus per netustam\nneglegentiam in maiorem modum patefactis atque conlapsis\nriuatim post haec influet pluuiarum imbriumque tempestas.\nin pigritiis enim humiliabitur eontignatio, et in\nsegnitia manuum stillabit domus.\nquod animae\nspiritaliter euenire idem Salomon aliis uerbis ita designat\nstillicidia, inquiens, eiciunt hominem in die hiemali\nde domo sua. eleganter ergo mentis incuriam domati\nconparauit tectoque neglecto, per quam primo quidem uelut\nminutissima quaedam penetrant ad animam stillicidia passionum.\nquae si uelut parua ac leuia neglegantur, conrumpunt\ntigna uirtutum et post haec influunt imbre largissimo uitiorum,\nper quem in die hiemali, id est in tempore temptationis,\ningruente inpugnatione diaboli expelletur mens de habitatione\nuirtutum, in qua scilicet aliquando cireumspectam diligentiam\nretinens uelut in domus propriae possessione requieuerat.\nHis itaque conpertis infinitam spiritalis cibi percepimus\nuoluptatem, ita ut ex hac conlatione maiore animi gaudio\nrepleremur, quam ante tristitia super nece sanctorum fueramus\nadfecti. non solum enim de quibus haesitabamus edocti sumus,\nuerum etiam illa, quae pro tenuitate sensus nostri minus\ninquirere noueramus, sub illius quaestionis interrogatione\ncognouimus.\nSummae sanctitatis et continentiae uirum nominisque\nsui speculum abbatem Serenum, quem singulari sumus ueneratione\nprae ceteris admirati, studiosorum mentibus insinuare\ncupientes alias arbitramur desiderium nostrum nos explere\nnon posse, quam si conlationes eius nostris libellis temptauerimus\ninserere. cui supra omnes uirtutes, quae non solum in\neius actu uel moribus, sed etiam in ipso uultu per dei gratiam\nrefulgebant, ita est peculiari beneficio donum castitatis infusum,\nut iam se ne ipsis quidem naturalibus incentiuis inquietari\nuel in sopore sentiret. ad quam tamen carnis praecipuam\npuritatem quemadmodum gratia dei adminiculante peruenerit,\n\n\n\n\n\n\nquoniam supra condicionem naturae uidetur humanae, necessarium\nreor primitus explicare.\nHic igitur pro interna cordis atque animae castitate\nnocturnis diurnisque precibus, ieiuniis quoque ac uigiliis infatigabiliter\ninsistens cum uidisset orationum suarum obtinuisse\nse uota cunctosque aestus in corde suo concupiscentiae carnalis\nextinctos, uelut suauissimo gustu puritatis accensus in maiorem\nsitem zelo castitatis exarsit et intentioribus coepit ieiuniis\natque obsecrationibus incubare, ut mortificatio passionis huius,\nquae interiori homini suo dono dei fuerat adtributa, ad exteri-\nOris etiam puritatem eatenus perueniret, ut ne ipse quidem\nuel illo simplici ac naturali motu qui etiam in paruulis atque\nlactantibus excitatur ulterius pulsaretur, indepti scilicet muneris\nexperimento, quod se nouerat non laborum merito, sed dei\ngratia consecutum, ardentius animatus ad hoc quoque similiter\nobtinendum, credens multo facilius hos stimulos carnis radicitus\ndeum posse conuellere, quos etiam humanae artis industria\nnonnumquam solet quibusdam poculis uel medicamentis seu\nferri sectione detrahere, quandoquidem illam spiritus puritatem,\nquae sublimior est quamque inpossibile est humano labore\nuel studio conprehendi, suo munere contulisset.\neumque petitioni\ncoeptae supplicatione iugi ac lacrimis indefessus insisteret,\nadueniens ad eum angelus in uisione nocturna eiusque uelut\naperiens uterum quandam ignitam carnis strumam de eius\nuisceribus auellens atque proiciens suisque omnia ut fuerant\nlocis intestina restituens: ecce, inquit, incentiua tuae carnis\nabscisa sunt et obtinuisse te noueris hodierno die perpetuam\ncorporis puritatem quam fideliter poposcisti. haec de gratia\ndei, quae memorato uiro peculiariter adtributa est, breuiter\n\n\n\n\ndiiiase sufficiat.\nceterum de illis uirtutibus, quas cum reliquis\nsummis uiris communiter possidebat, aliquid conmemorare\nsuperfluum puto, ne specialis super nomine huius ista narratio\naliis demere uideatur id quod de isto singulariter fuerit\npraedicatum. hunc igitur summo desiderio conlationis eius\natque institutionis accensi diebus Quadragensimae uidere\ncurauimus. qui cum a nobis de qualitate cogitationum nostrarum\net interioris hominis statu tranquillissima conpellatione quaesisset\nuel quid nobis ad eius puritatem tanti temporis heremi\nhabitatio contulisset, his eum querimoniis adorsi sumus.\nSubputatio temporum ac solitudinis habitatio, cuius\ncontemplatione conicis interioris hominis perfectionem nos\nconsequi debuisse, hoc solummodo contulit nobis, ut disceremus\nquid esse nequeamus, non tamen fecit esse quod esse contendimus.\nnec enim aut desideratae puritatis fixam stabilitatem\naut robur aliquod firmitatis nos hac scientia nouimus adsecutos,\nsed tantummodo confusionis ac pudoris augmenta.\netenim cum omnium disciplinarum metato ad hoc cotidianis\nstudiis exerceatur atque proficiat, ut a trepidis rudimentis ad\nperitiam certam stabilemque perueniens incipiat nosse quae\nprimitus uel ambigue nouerat uel penitus ignorabat, et firmo\nut ita dixerim gradu in illius disciplinae qualitate procedens\nperfecte in ea ac sine ulla iam difficultate uersetur, e contrario\nme in huius puritatis studio laborantem id solummodo profecisse\nrepperio, ut sciam quid esse non possum. ex quo\nnihil mihi aliud sentio quam laborem tanta cordis contritione\nconferri, ut numquam scilicet desit materia lacrimarum nec\ntamen esse desinam quod esse non debeo.\net idcirco quid\n\n\n\n\nprofuit didicisse quod summum est, si cognitum nequeat\nadprehendi? nam cum directionem cordis ad destinata pertendere\nsenserimus, insensibiliter mens inde reuoluta ad priores\neuagationes inpetu uehementiore prolabitur et ita cotidianis\ndistentionibus occupata innumeris captiuitatibus incessanter\nabducitur, ut propemodum iam desperetur a nobis desiderata\ncorrectio et superflua haec obseruantia uideatur.\nsiquidem per\nmomenta singula lubricis discursibus animus euagatus cum ad\ntimorem dei uel contemplationem reducitur spiritalem, priusquam\nfirmetur in ea, rursum fugacius euanescit, cumque eum\nuelut expergefacti deprehenderimus ab intentione proposita\ndeuiasse atque ad illam theoriam unde discesserat reducentes\nuoluerimus eum tenacissima cordis intentione uelut quibusdam\nuinculis obligare, in ipso conatu nostro ocius quam anguilla\nde recessibus mentis elabitur.\nob quam rem cotidianis huiusmodi\nobseruationibus aestuantes nec tamen ex ipsis aliquod\nnostro cordi stabilitatis robur accessisse cernentes ad hanc\nopinionem fracti desperatione transducimur, ut non nostro\niam, sed naturae uitio has animae peruagationes humano generi\ninesse credamus.\nSERENVS: Periculosae praesumptionis est necdum rebus\nrecte discussis nec certa ratione collecta de natura cuiuslibet\nrei praepropere definire ac de consideratione fragilitatis suae\ncapere coniecturam, non de statu et qualitate ipsius disciplinae\nuel de aliorum experientia proferre sententiam. nec enim si\nquis natandi ignarus, sciens pondus corporis sui ferri aquarum\nliquore non posse, experimento suae uoluerit inperitiae definire\nneminem penitus posse liquidis elementis solida carne\n\n\n\n\ncircumdatum sustineri, idcirco uera eius opinio iudicanda est, quam\nsecundum experientiam suam uisus est protulisse, cum hoc\nnon solum non esse inpossibile, sed etiam perfacile ab aliis\nfieri ratione certissima et oculorum fide non dubia conprobetur.\nrου̃ςιtaque, id est mens, ἁsιϰίητος ϰαìπολυϰίητος definitar,\nid est semper mobilis et multum mobilis. quod etiam\nin Sapientia quae dicitur Salomonis aliis uerbis ita describitur:\nϰαì γεω̃δες σϰη̃νος βϱίϑεινου̃ν πολυϕϱóνιδα, id est:\net terrenum habitaculum adgrauat mentem multa\ncogitantem. haeo igitur pro condicione naturae numquam\npotest otiosa consistere, sed necesse est eam, nisi prouisum\nhabuerit ubi suos exerceat motus et in quibus iugiter occupetur,\npropria mobilitate discurrere et per omnia uolitare, donec.\nlongo exercitio usuque adsuefacta diuturno, quo uos in cassum\ndicitis laborare, experiatur et discat quas memoriae suae\nmaterias debeat praeparare, erga quas circumagat indefessos\nuolatus et inmorandi robur adquirat, et ita praeualeat aduersas\ninimici suggestiones quibus distrahebatur extrudere atque in\nillo quem desiderat statu et qualitate durare.\nnon ergo hano\neuagationem cordis nostri uel naturae humanae uel deo creatori\neius debemus adscribere. uera est enim scripturae sententia,\nquia deus fecit hominem rectum: et ipsi quaesierunt\ncogitationes multas. a nobis ergo earum qualitas pendet,\nquia cogitatio inquit, bona scientibus eam adpropinquat,\nuir autem prudens inueniet eam. quid quid\n\n\n\n\n\n\nenim ut inueniri possit nostrae prudentiae industriaeque subiectum\nest, si non fuerit inuentum, sine dubio nostrae desidiae\nuel inprudentiae, non naturae uitio reputandum est. cui sensui\nPsalmista quoque congruit dicens: beatus uir cui est\nauxilium eius abs te, domine: ascensus in corde\nsuo disposuit. uidetis ergo in nostra dicione consistere, ut\nsine ascensus, id est pertingentes ad deum cogitationes, siue\ndescensus, ad terrena scilicet et carnalia conruentes, in nostris\ncordibus disponamus.\nquae si non m nostra potestate consisterent,\nnec Pharisaeos dominus increpasset: quid cogitatis\nmala in cordibus uestris? nec per prophetam praecepisset\ndicens: auferte malum cogitationum uestrarum ab\noculis meis, et: usque quo morabuntur in te cogitationes\nnoxiae? nec in die iudicii earum qualitas\nquemadmodum operum exigeretur a nobis, ita per Esaiam\ndomino conminante: ecce, inquit, ego uenio ut congregem\nopera et cogitationes eorum cum omnibus gentibus\net linguis, sed ne condemnari quidem earum testimonio\nuel defendi in illo terribili atque metuendo examine secundum\nbeati apostoli sententiam mereremur ita dicentis: et inter\nse inuicem cogitationibus accusantibus aut etiam\ndefendentibus, in die qua iudicabit deus occulta\nhominum secundum euangelium meum.\nHuius ergo perfectae mentis figura per iMum euangelicum\ncenturionem pulcherrime designatur, cuius uirtus atque constantia,\nqua non quibuslibet ingruentibus cogitationibus\n\n\n\n\n\n\nabducebatur, sed pro suo iudicio uel admittebat bonas uel\ncontrarias absque ulla difficultate pellebat, hac tropica significatione\ndescripta est: nam et ego homo sum sub\npotestate, habens sub me milites, et dico huic:\nsuade, et uadit, et alio: ueni, et uenit, et seruo\nmeo: fac hoc, et facit.\nsi igitur nos quoque uiriliter\naduersus perturbationes et uitia dimicantes potuerimus ea\ndicioni nostrae discretionique subicere ac militantes in carne\nnostra extinguere passiones uel instabilem cogitationum\nnostrarum cohortem rationis imperio subiugare ac dominicae\ncrucis salutari uexillo dirissimas aduersariarum potestatum\nturmas a terminis nostri pectoris propulsare, pro tantorum\nmeritis triumphorum ad spiritalis huius centurionis ordinem\nprooehemur, quem in Exodo quoque per Moysen mystice\nlegimus designatum: constitue tibi χιλιἁχας, et centuriones,\net quinquagenarios, et decanos.\net ita nos\nquoque dignitatis huius apice sublimati habebimus hanc\nimperandi potestatem atque uirtutem, qua non quibus nolumus\ncogitationibus abducamur, sed his quibus spiritaliter delectamur\ninmorari uel inhaerere possimus, malis quidem suggestionibus\nimperantes \\'abite\\' et abibunt: bonis uero dicemus \\'uenite\\' et\nuenient seruo quoque nostro, id est corpori ea quae castitatis\nuel continentiae sunt similiter iniungemus et sine ulla contradictione\ndeseruiet, non iam suscitans nobis aduersos conoupiscentiae\nstimulos, sed omnem exhibens spiritui famulatum.\nhoiua centurionis qualia arma sint uel ad quae proeliorum\n\n\n\n\n\n\nexercitia praeparentur, audi beatum apostolum praedicantem:\narma, inquit, militiae nostrae non sunt carnalia,\nsed potentia deo. dixit qualia sint, id est non carnalia\nnec infirma, sed spiritalia et potentia deo. deinde ad quos\nsint exercenda conflictus consequenter insinuat: ad destructionem\nmunitionum, cogitationes purgantes et omnem\naltitudinem extollentem se aduersus scientiam\ndei, et captiuantes omnem intellectum in\noboedientiam Christi, et praeparati ulcisci omnem\ninoboedientiam, cum inpleta fuerit primum uestra\noboedientia.\nquae quoniam singillatim percurrere sicut\nnecessarium, ita etiam alterius temporis est, armorum\ntantummodo uolo uobis genera proprietatesque patefacere,\nquibus nos quoque, si uolumus bella domini proeliari et inter\ncenturiones euangelicos militare, accincti iugiter debemus\nincedere. sumite, inquit, scntumfidei, in quo possitis\nomnia tela nequissimi ignita restinguere. ergo\nfides est quae excipiens ardentissima libidinum tela metu\nfuturi iudicii et caelestis regni credulitate mortificat.\net luricam,\ninquit, caritatis. ipsa nempe est quae uitalia pectoris\nnostri circumdans atque conmuniens letalibus perturbationum\nobiecta uulneribus contrarios retundit ictus nec ad interiorem\nhominem nostrum iacula diaboli penetrare permittit : omnia\nenim suffert, omnia patitur, omnia sustinet. et\ngaleam spem salutis. galea capitis est munimen. quia\nergo caput nostrum Christus est, debemus istud semper spe\n\n\n\n\n\n\nfuturorum bonorum uelut inexpugnabili galea in cunctis\ntemptationibus ac persecutionibus conmunire et principaliter\nfidem eius inlaesam atque integram custodire.\naliis enim\nmembris truncatum quempiam, licet debilem, possibile tamen\nest utcumque superesse: sine capite uero nemini uel breuis\nuitae spatium propagatur. et gladium spiritus, quod\nest uerbum dei. penetrabilius namque est omni\ngladio ancipiti et pertingens usque ad diuisiones\nanimae ac spiritus, conpagum quoque et medallarum,\net discretor cogitationum et intentionum\ncordis, diuidens scilicet et abscidens quidquid in nobis\ncarnale terrenumue reppererit.\nquibus armis quisque fuerit\nconmunitus, ab hostium semper telis ac populatione defensus\nnon ut captiuus ac subditus ad hostilem cogitationum terram\nconstrictus depraedantium uinculis abducetur nec audiet per\nprophetam: quare inueteratus es in terra aliena? sed\ntamquam triumphator ac uictor in illa qua uoluerit cogitationum\nregione consistet. uis etiam ipsum robur ac fortitudinem\ncenturionis huius, quibus haec arma quae praediximus non\ncarnalia, sed potentia deo gestet, agnoscere?\nandi ipsum regem\nuiros fortes ad spiritalem militiam congregantem, quo eos\ndilectu signet ac probet. infirmus, inquit, dicat, quia\nfortis sum ego, et: qui patiens est, sit pugnator.\nuidetis ergo bella domini proeliari nisi patientes infirmosque\n\n\n\n\n\n\nnon posse, illa procul dubio infirmitate qua fundatus ille\nnoster euangelicus centurio cum fiducia loquebatur: cum\nenim infirmor, tunc potens sum, et iterum: uirtus\nenim in infirmitate perficitur. de qua infirmitate unus\nprophetarum et erit, inquit, qui infirmatur inter eos\nsicut domus Dauid. patiens etiam haec bella proeliabitur,\nnempe illa patientia de qua dicitur: patientia uobis\nnecessaria est, ut uoluntatem dei facientes recipiatis\nremunerationem.\nDebere tamen ac posse nos domino cohaerere et experientia\npropria deprehendemus, si mortificatas uoluntates ac\ndesideria mundi huius habeamus abscisa, et illorum auctoritate\ndocebimur qui domino conloquentes fiducialiter dicunt: adhaesit\nanima mea post te, et: adhaesi testimoniis\ntuis domine, et: mihi autem adhaerere deo bonum\nest, et: qui adhaeret domino, unus spiritus est.\nnon ergo debemus his euagationibus animae fatigati ab hoc\nstudio relaxari: qui enim colit terram suam, saturabitur\npanibus: qui autem sectatur otium, replebitur\npaupertate. nec ab intentione huius obseruantiae\nperniciosa desperatione frangamur, quia in omni sollicito\ninest amplius. nam qui suauis et sine dolore est,\nin egestate erit, et iterum: uir in doloribus laborat\nsibi et uim facit perditioni suae: nec non etiam\nregnum caelorum uim patitur, et uiolenti diripiunt\nillud.\nnulla namque uirtus sine labore perficitur neo ulli\npossibile est ad istam quam cupit stabilitatem mentis sine\n\n\n\n\n\n\ningenti cordis contritione conscendere. homo enim labori\nnascitur. qui utin uirum perfectum possit occurrere,\nin mensuram aetatis plenitudinis Christi, maiore\neum necesse est intentione semper esse peruigilem iugique\nsollicitudine desudare.\nad cuius tamen mensurae plenitudinem\nnemo perueniet alias in futurum, nisi qui praemeditatus et\ninbutus ea fuerit in praesenti eamque adhuc in hoc saeculo\npositus praelibarit, Christique membrum pretiosissimum designatus\narram conpaginis illius, per quam corpori eius ualeat\ncopulari, in hac carne possederit, unum dumtaxat desiderans,\nunum sitiens, ad unum omnes non solum actus suos, uerum\netiam cogitationes semper intendens, ut illud, quod in futurum\ndicitur de beata conuersatione sanctorum, iam subarratum\nteneat in praesenti, id est sit eideus omnia in omnibus.\nGERMANVS : Posset forsitan haec uolubilitas mentis?\naliquatenus coherceri, si eam non tantus aduersariorum numerus\ncircumuallans ad ea quae non uult, immo quo illam suae\nquoque naturae mobilitas rapit, indesinenter inpelleret. quam\ncum tam innumerabiles, tam potentes tamque terribiles\ncircumagant inimici, resisti illis ab hac praesertim fragili\ncarne inpossibile crederemus, nisi ad hanc opinionem uestris\nsententiis uelut caelestibus animaremur oraculis.\nSERENVS: Aduersarios quidem nobis iugiter insidiari,\nquicumque interioris hominis experti sunt pugnas, dubitare\nnon possunt. sed ita dicimus hos nostris profectibus aduersari,\nut eos tantummodo incentores malorum, non etiam inpulsores\nesse credamus. ceterum nullus hominum posset omnino uitare\n\n\n\n\n\n\npecoatum quodcumque illi cordibus nostris inurere uoluissent,\nsi eis quemadmodum ad suggerendum, ita et ad conpellendum\nfacultas uiolenta subpeteret.\nquamobrem sicut in illis est\ninstigationis copia, ita, in nobis uirtus respuendi siue adquiescendi\nlibertas est adtributa. quorum tamen potentiam et\ninpugnationes si pertimescimus, etiam protectiones atque\nadiutoria dei e contrario conferamus, de quo dicitur: maior\nenim qui in nobis est quam qui in hoc mundo.\ncuius auxilia multo uehementiore militant uirtute pro nobis\nquam aduersus nos illorum multitudo confligit nam bonarum\nrerum non tantum suggestor, sed â€¢ etiam fautor atque inpulsor\nest deus, ita ut nonnumquam nos etiam inuitos et ignorantes\nadtrahat ad salutem.\nconstat ergo neminem posse a diabolo\ndecipi nisi illum, qui praebere ei maluerit suae uoluntatis\nadsensum. quod Ecclesiastes his uerbis euidenter expressit:\nquia enim non fit contradictio ab his qui faciunt\nmalum cito, ideo repletum est cor filiorum hominis\nin ipsis ut faciant mala. ergo manifestum est hinc\nunumquemque delinquere, quod ingruentibus cogitationibus\nprauis non eis confestim repulsam contradictionis obiciat.\nnam resistite, inquit, ei, et fugiet a nobis.\nGEBMANVS: Quod istud, quaeso, est animae cum\nistis spiritibus nequam tam indiscretum permixtumque consortium,\nquo sic eidem non dicam iungi, sed uniri possint, ut\net adloqui eam insensibiliter et inseri atque inspirare illi\nquaecumque uoluerint et ad ea quae placuerit eam ualeant\ninstigare eiusque cogitationes ac motus uideant atque\n\n\n\n\n\n\nperlustrent, tantaque inter ipeos ac mentem unitas fiat, ut sine\ndei gratia, quid ei illorum incitamento, quid ex nostra\nuoluntate procedat, discerni paene non possit?\nSERENVS: Non mirum est posse spiritum spiritui insensibiliter\nconiugari et occultam suadendi uim ad ea quae libita\nfuerint exercere. est enim inter eos siont inter homines quaedam\nsubstantiae similitudo atque cognatio, siquidem definitio, quae\nde natura animae adsumitur, etiam illorum substantiae similiter\ncoaptetur. altrinsecus uero eos sibi inseri uel uniri, ita ut\ncapax alter alterius esse possit, omnimodis inpossibile est.\nhoc namque solummodo deitati, quae sola incorporea simplexque\nnatura est, rectissime tribuitur.\nGERMANVS: Huic rationi satis arbitramur esse contrarium\nillud quod uidemus in adrepticiis fieri, cum adflati spiritibus\ninmundis loquuntur et agunt ea quae nesciunt. quomodo ergo\nanimas eorum spiritibus illis non credamus uniri, quorum\nillas uidemus uelut organum factas et derelicto naturali statu\nad illorum motus adfectusque transire, ita ut iam non suas,\nsed illorum uoces et gestus uoces depromant?\nSERENVS: Praedictae definitioni nostrae non est contrarium\nid quod dicitis in energumenis fieri, cum spiritibus inmundis\nadrepti loquuntur uel agunt ea quae nolunt uel quod ea quae\nignorant proferre uoces. non enim uno modo istam eos\ninfusionem spirituum sustinere certissimum est. quidam enim\nsic adflantur, ut nequaquam ea quae gerunt uel loquuntur\nintellegant, quidam uero norunt et postea recordantur.\nquod\nfieri per infusionem spiritus inmundi non ita putandum est,\nut in animae ipsius penetrans substantiam et uelut unitus\nei et quodammodo indutus ea sermones ac uerba per os\n\n\n\n\npatientis emittat. nullo namque modo istud ab eis fieri posse\ncredendum est. nec enim per aliquam animae deminutionem,\nsed per corporis debilitatem hoc euenire manifesta ratione\ndeprehenditur, cum scilicet in illis membris in quibus uigor\nanimae continetur inmundus spiritus insidens eisque inportabile\natque inmensum pondus inponens obscuritate taeterrima\nintellectuales eius obruit atque intercipit sensus.\nquod nonnumquam\netiam uini febrisque uitio seu nimii frigoris aliisque\nualitudinibus extrinsecus superuenientibus uidemus accidere.\nquod ne beato Iob diabolus, qui carnis eius acceperat potestatem,\nmoliretur inferre, praecepto domini prohibetur dicentis: ecce\ntrado eum in manus tuas, tantum animam eius\ncustodi, id est tantummodo amentem eum ne facias debilitato\nanimae domicilio et obruas intellectum ac sapientiam resistentis,\nprincipali scilicet cordis eius tuo pondere praefocato.\nNec enim si crassae huic solidaeque materiae, id est\ncarni, spiritus admiscetur, quod fieri facillime potest, idcirco\net animae quae itidem spiritus est ita uniri posse creditur,\nut eam quoque similiter suae naturae reddat capacem. quod\nsoli est possibile trinitati, quae sic uniuersae intellectualis\nnaturae efficitur penetratrix, ut non solum circumplecti eam\natque ambire, sed etiam inlabi ei et uelut incorporea corpori\npossit infundi. licet enim pronuntiemus nonnullas esse spiritales\nnaturas, ut sunt angeli, archangeli ceteraeque uirtutes,\nipsa quoque anima nostra uel certe asr iste subtilis, tamen\nincorporeae nullatenus aestimandae sunt.\nhabent enim seoundum\n\n\n\n\n\n\nse corpus quo subsistunt, licet multo tenuius quam nostra\nsunt corpora, secundum apostoli sententiam ita dicentis: et\ncorpora caelestia, et corpora terrestria, et iterum:\nseminatur corpus animale, surgit corpus spiritale.\nquibus manifeste colligitur nihil esse incorporeum nisi deum\nsolum, et idcirco ipsi tantummodo posse penetrabiles omnes\nspiritales atque intellectuales esse substantias, eo quod solus\net totus et ubique et in omnibus sit, ita ut et cogitationes\nhominum et internos motus atque adyta mentis uniuersa\ninspiciat atque perlustret.\nde ipso siquidem solo pronuntiauit\nbeatus apostolus dicens: uiuus est enim sermo dei et\nefficax et acutior super omnem gladium ancipitem\net pertingens usque ad diuisiones animae ac\nspiritus, conpagum quoque ac medullarum, et\ndiscretor cogitationum et intentionum cordis: et\nnon est creatura inuisibilis in conspectu eius,\nomnia autem nuda et aperta sunt oculis eius. et\nbeatus Dauid qui fingit, inquit, singillatim corda\neorum, et iterum: ipse enim nouit occulta cordis.\nIob quoque: qui solus nosti corda hominum.\nGERMANVS : Hac ratione qua dicis ne cogitationes\nquidem nostras intueri isti spiritus possunt. quod existimari\nualde putamus absurdum dicente scriptura : si spiritus\npotestatem habentis ascenderit super te, et iterum:\ncum diabolus misisset in corde Simonis Scariotae\n\n\n\n\n\n\n\n\n\n\nut traderet dominum. qui ergo credi potest non patere\neis cogitationes nostras, quarum seminarium pro parte maxima\nipsis inmittentibus atque instigantibus sentimus oboriri?\nSERENVS: Nulli dubium est quod possint spiritus inmundi\ncogitationum nostrarum adtingere qualitates, sed indiciis\neas sensibilibus forinsecus colligentes, id est aut ex nostris\ndispositionibus aut ex uerbis et studiis in quae propensius\nnos perspexerint inclinari. ceterum illas quae necdum de\ninternis animae prodierunt adire omnino non possunt.\nipsas\nquoque cogitationes quas ingerunt, utrum susceptae uel quemadmodum\nsusceptae sint non per ipsius animae naturam, id\nest per illum interiorem motum in medullis ut ita dixerim\nipsius latitantem, sed ex motibus atque indiciis exterioris\nhominis deprehendunt. ut puta cum suggesserint gastrimargiam,\nsi uiderint monachum oculos ad fenestram aut ad solem\ncuriosius erexisse uel de hora sollicitius inquisisse, cognoscunt\ndesiderium gulae fuisse susceptum. si fornicationem ingerentes\nsenserint eum patienter telum libidinis suscepisse seu uiderint\ncarne conmotum aut certe non ut oportuit aduersum suggestionis\ninmundae suspirasse lasciuiam, intellegunt in penetralibus\nanimae libidinis iaculum fuisse defixum.\nsi incitamenta\ntristitiae, si irae, si furoris admouerint, utrumnam cordi\ninsederint gestu corporis et sensibili conmotione dinoscunt,\ncum scilicet eum uel infremuisse tacitum uel cum quadam\nindignatione suspirasse seu uultum considerauerint quodam\npallore aut rubore mutasse, et ita subtiliter quisnam cui sit\n\n\n\n\ndeditus uitio deprehendunt. illo namque unumquemque nostrum\ndelectari certa ratione cognoscunt, ad cuius instigationem mox\nquodam notu uel motu corporis consensum coniuentiamque ab\neo praestitam fuisse peruiderint.\nquae ab illis asriis uirtutibus\nita deprehendi non mirum est, cum hoc a prudentibus quoque\nuiris saepissime fieri uideamus, ut scilicet interioris hominis\nstatum de figura et uultu seu qualitate exterioris agnoscant\nquanto ergo certius haec ab his poterunt deprehendi, quos\nutique, ut spiritalis naturae, multo subtiliores ac sagaciores\nbominibus esse non dubium est.\nQuemadmodum enim nonnulli latronum in his domibus,\nquas furtim adgredi cupiunt occultas hominum solent explorare\nsubstantias, qui per taetras noctis tenebras cauta spargentes\nmanu minutias harenarum reconditas opes, quas uisu peruidere\nnon possunt, tinnitu quodam ad earum lapsum respondente\ndeprehendunt, et sic ad certissimam rei uel metalli cuiusque\nnotitiam quadam elicitae uocis proditione perueniunt, ita hi\nquoque, ut thesaurum nostri cordis explorent, uelut harenas\nquasdam suggestiones nobis noxias inspargentes, cum secundum\nillarum qualitatem adfectum corporeum uiderint emersisse,\nuelut quodam de intimis conclauibus prodeunte tinnitu quid\nsit reconditum in adytis interioris hominis recognoscunt.\nHoc tamen nosse debemus non omnes daemones uniuersas\nhominibus inurere passiones, sed unicuique uitio certos\nspiritus incubare et alios quidem inmunditiis ac libidinum\nsordibus oblectari, alios blasphemiis, alios irae furorique\n\n\n\n\n\n\npeculiarius inminere, alios pasci tristitia, alios cenodoxia\nsuperbiaque mulceri et unumquemque illud uitium humanis\ncordibus quo ipse gaudet inserere, sed nec cunctos pariter\nsuas ingerere prauitates, sed uicissim, prout temporis uel\nxloci uel suscipientis oportunitas prouocauerit.\nGERMANVS : Ergo credendum est inter eos ordinatam\net ut ita dixerim disciplinatam esse nequitiam, ut quidam\nuicissitudinis ab eis ordo seruetur ac rationabilis geratur\ninpugnationis incursio, cum constet nec modum nec rationem\nnisi inter bonos atque honestos posse subsistere secundum\nillam scripturae sententiam: quaeres sapientiam apud\nmalos et non inuenies, et: inimici nostri insensati,\nillud etiam: non est sapientia, non est fortitudo nec\nest consilium apud inpios?\nSERENVS: Non esse inter malos perpetuam in\nomnibus consensionem nec posse perfectam stare concordiam\netiam in illis ipsis uitiis quibus conmuniter oblectantur\ncerta definitio est. numquam enim poterit, quemadmodum\ndixistis, in rebus indisciplinatis disciplina modusque seruari.\nin nonnullis tamen, ubi scilicet uel operationis communio uel\nnecessitas exigit seu cuiusdam lucri inuitat consortium, necesse\nest eos temporalem conmodare consensum.\nquod esse in hac\nmilitia nequitiae spiritalis manifestissime peruidemus, ut non\nsolum tempora inter se uicissitudinesque custodiant, sed etiam\nlocis quibusdam specialiter inhaerere eaque iugiter obsidere\nnoscantur. nam quia necesse sit eos inmutatis temptationibus\n\n\n\n\n\n\ncertisque uitiis atque temporibus exerere inpugnationes suas,\nhinc liquido conprobamus, quia nullus potest simul cenodoxiae\nuanitate deludi et concupiscentia fornicationis exuri, nec potest\ntumida inflari elatione superbiae spiritalis et carnalis gastrimargiae\npariter humilitate submitti.\nnec potest quis cachinnis\nfatuis risuque dissolui et iracundiae sub eodem tempore\nstimulis incitari seu certe edacis tristitiae maerore suppleri,\nsed necesse est unumquemque spiritum ita singillatim\ninpugnationem mentis adripere, ut cum aut uictus abscesserit,\nalii eam spiritui cedat acrius inpugnandam, aut certe si uictor\nextiterit, alteri nihilominus tradat similiter inludendam.\nIIIud etiam nequaquam ignorare debemus non esse\nomnes eiusdem ferocitatis ac desiderii, sed ne unius quidem\nfortitudinis atque nequitiae, et incipientibus quidem atque\ninfirmis non nisi infirmiores spiritus in certamine conparari\net his nequitiis spiritalibus superatis gradatim semper aduersus\nathletam Christi robustiorum pugnas accendi. pro conparatione\nsiquidem uirium ac profectus humani etiam difficultas conlactationis\naugetur.\nnullo etenim modo quilibet sanctorum\nsufficeret talium tantorumque hostium sufferre nequitiam uel\ninsidiis eorum posset occurrere, sed ne crudelitatem quidem\nac saeuitiam sustinere, si non certamini nostro clementissimus\narbiter atque agonotheta praesidens Christus et exaequaret\neonluctantium uires et inmoderatos eorum repelleret ac\nrefrenaret incursus faceretque cum temptatione et exitum, ut\nsustinere possimus.\nHanc autem illos conluctationem non sine suo credimus\nlabore conficere. habent namque etiam ipsi in suo conflictu\nquandam anxietatem atque tristitiam et maxime cum\nfuerint ualidioribus aemulis, id est uiris sanctis perfectisque\ncongressi. alioquin iam non conflictus nec conluctatio, sed\nsimplex tantum et ut ita dixerim secura illis esset hominum\nadtributa deceptio. et quomodo staret illud apostoli quod\ndicit: non est nobis conluctatio aduersus carnem\net sanguinem, sed aduersus principatus, aduersus\npotestates, aduersus mundi rectores tenebrarum\nharum, contra spiritalia nequitiae in caelestibus?\nillud quoque: sic pugno non quasi aerem uerberans,\netiterum: bonum agonem certaui.\nubi enim agon dicitur\net certamen et pugna, necesse est ut utrimque sudor et labor\nac sollicitudo subeatur et aequaliter illos uel super deiectione\nmaneat dolor atque confusio uel de uictoria gaudium consequatur.\nubi uero alio cum sudore luctante alius cum otio ac\nsecuritate confligit et ad deiciendum aemulum sola pro uiribus\nutitur uoluntate, non pugna dicenda est nec conluctatio neque\ncertamen, sed iniqua quaedam et inrationabilis obpugnationisinpressio.\nsed plane laborant et ipsi non minus inpugnantes\nhominum genus et desudant, ut praeualeant de unoquoque\nillam quam cupiunt obtinere uictoriam, et retorquetur in eos\nilla confusio quae nos manebat, si ab ipsis fuissemus elisi,\nsecundum illud: caput circuitus eorum: labor labiorum\nipsorum operiet eos, et: conuertetur dolor\neius in caput eius, et iterum: ueniat illi laqueus,\n\n\n\n\n\n\nquem ignorat: et captio quam abscondit adprehendat\neum: et in laqueo cadat in ipso, scilicet quem\nsuper hominum deceptione molitur. dolent igitur etiam ipsi\nnon minus, et quemadmodum nos elidunt, ipsi quoque similiter\neliduntur nec uicti sine confusione discedunt.\nquas eorum\nruinas atque conflictus ille, qui sanos interioris hominis oculos\npossidebat, cotidie cernens uidensque eos supergaudere ruinis\net casibus singulorum ac timens ne de se quoque eueniret eis\nista laetitia, dominum deprecatur inlumina, inquiens,\noculos meos ne umquam obdormiam in mortem:\nne quando dicat inimicus meus: praeualui aduersus\neam. qui tribulant me, exultabunt si motus fuero.\net: deus meus, ne supergaudeant mihi. ne dicant\nin cordibus suis: euge, euge, animae nostrae:\nneque dicant: deuorauimus eum. et: frenderunt\nsuper me dentibus suis. domine quando respicies?\ninsidiatur enim in occulto sicut leo in cubili suo.\ninsidiatur ut rapiat pauperem. et: quaerit a deo\nescam sibi.\nqui rursum cunctis conatibus expensis cum\ndeceptionem nostram non potuerint obtinere, super cassato\nlabore suo necesse est ut confundantur et erubescant,\nqui quaerunt animas nostras, ut auferant eas,\ninduantur pudore et confusione qui cogitant nobis\nmala. Hieremias quoque confundantur, inquit, illi, et\nnon confundar ego: paueant illi, et non paueam\n\n\n\n\n\n\nego: induc super eos iram furoris tui, et duplici\ncontritione contere eos. nulli etenim dubium est, cum\na nobis fuerint superati, contritione eos duplici conterendos:\nprimum quod hominibus expetentibus sanctitatem illi eam\npossidentes amiserint causaque extiterint perditionis humanae,\ndeinde quod spiritales substantiae fuerint a carnalibus terrenisque\ndeuictae.\nhas igitur ruinas hostium suasque uictorias\nintuens unusquisque sanctorum cum exultatione proclamat:\npersequar inimicos meos, et conprehendam illos:\net non conuertar donec deficiant. conteram illos\nnec poterunt stare: cadent subtus pedes meos.\ncontra quos etiam orans idem propheta iudica, inquit,\ndomine nocentes me, expugna inpugnantes me.\nadprehende arma et scutum: et exsurge in adiutorium\nmihi. effunde frameam, et conclude aduersus\neos, qui persequuntur me: dic animae meae:\nsalus tua egosum.\nquos cum subditis et extinctis uniuersis\npassionibus uicerimus, merebimur illam benedictionis uocem\nconsequenter audire: exaltetur manus tua super hostes\ntuos, et omnes inimici tui interibunt. haec igitur\nomnia et his similia sacris inserta uoluminibus legentes siue\ncantantes nisi contra istas nequitias spiritales, quae nobis\ninsidiantur diebus ac noctibus, acceperimus fuisse conscripta,\nnon modo ex eis aedificationem nullam lenitatis ac patientiae\nconsequemur, sed etiam dirum quendam atque contrarium\neuangelicae perfectioni concipiemus adfectum.\nnon solum\nenim docebimur non orare pro inimicis nostris nec diligere\nillos, sed etiam detestari eos inplacabili odio prouocabimur et\n\n\n\n\n\n\nmaledicere eis atque orationem aduersus eos indesinenter\neffundere. quae tali spiritu prolocutos uiros sanctos et amicos\ndei intellegere perquam scelestum est ac profanum, quibus\nante aduentum Christi idcirco lex non est posita, eo quod\ntranscendentes mandata eius euangelicis parere praeceptis et\napostolicae perfectioni studere praeuenientes dispensationem\ntemporis maluerunt.\nNon habere autem eos potestatem quemquam hominum\nlaedendi exemplum beati Iob manifesta ratione demonstrat,\nubi non amplius eum temptare audet inimicus quam diuina\nei dispensatione conceditur, et confessio eorundem spirituum\neuangelicis monumentis inserta testatur dicentium: si eicis\nnos, mitte nos in gregem porcorum. qui multo magis\ncredendi sunt in nullum hominum qui ad imaginem dei\ncreati sunt introire pro arbitrio suo posse, cum in animalia\ninmunda ac muta ingrediendi absque dei permissu non habuerint\npotestatem.\nceterum nemo posset non dicam iuuenum, quos\nuidemus in hac heremo constantissime conmorari, sed ne perfectorum\nquidem tantis taliumque hostium agminibus circumsaeptus\nin heremo singularis habitare, si in ipsis esset pro\nuoluntate sua nocendi uel adtemptandi facultas atque libertas.\nquod euidentius etiam domini ac saluatoris nostri confirmat\nsententia, quam pro humilitate hominis adsumpti protulit ad\nPilatum ita dicens: non haberes in me ullam potestatem,\nnisi datum tibi fuisset de sursum.\nSatis tamen nobis et experientia nostra et seniorum\nrelatione conpertum est non eandem uim habere nunc\n\n\n\n\n\n\ndaemones quam anteriore tempore inter anachoretarum dumtaxat\nprincipia, in quibus adhuc raritas monachorum in heremo\nconmanebat. tanta namque erat eorum feritas, ut uix pauci\net admodum stabiles atque aetate prouecti tolerare habitationem\nsolitudinis possent. siquidem in ipsis coenobiis, in quibus\nconmorabantur octo uel decem, ita eorum atrocitas grassabatur\net frequentes ac uisibiles sentiebantur adgressus, ut non\nauderent omnes pariter noctibus obdormire, sed uicissim aliis\ndegustantibus somnum alii uigilias celebrantes psalmis et\norationibus seu lectionibus inhaerebant.\ncumque illos ad\nsoporem naturae necessitas inuitasset, expergefactis aliis ad\neorum qui dormituri erant custodiam similiter excubiae tradebantur.\nunde dubitari non potest unum e duobus hanc nunc\nsecuritatem uel confidentiam non solum nobis, qui uidemur\npro experientia senectutis aliquatenus roborati, sed etiam\niunioribus aetate conferre: aut enim uirtute crucis etiam\ndeserta penetrante et ubique eius gratia coruscante retunsa\nest nequitia daemonum aut neglegentia nostra illos ab inpugnatione\npristina reddidit lentiores, dum dedignantur aduersum\nnos illa intentione confligere qua tunc contra illos probatissimos\nChristi milites saeuiebant, hac scilicet nos fraudulentia uisibilium\ntemptationum cessatione dirius elidentes.\nin tantum\nenim teporem uidemus conruisse nonnullos, at necesse sit eos\netiam remissioribus monitis adpalpari, modo ne desertis\ncellulis suis ad perniciosiores inquietudinea reuoluantur et\ncircumeuntes ac uagi crassioribus ut ita dixerim uitiis inplicentur,\nmagnusque fructus ab eis obtineri credatur, si solummodo\nse etiam cum qualibet ignauia ualeant in solitudine\ncontinere, ac pro ingenti remedio soleat eis a senioribus dici:\n\n\n\n\nsedete in cellulis uestris et quantum libitum fuerit manducate\net bibite atque dormite, dummodo in eis iugiter perduretis.\nConstat ergo inmundos spiritus non aliter posse\nin illos quorum obtenturi sunt corpora penetrare, nisi prius\neorum mentes cogitationesque possederint. quos cum timore\nac memoria dei uel spiritali meditatione nudauerint, uelut\nexarmatos omni praesidio ac munitione diuina. facile uinciendos\naudenter inuadunt, domicilium deinceps in eis uelut in possessione\nsibi tradita praesumentes.\nLicet multo illos grauius constet uehementiusque\nueiari, qui cum corporaliter ab ipsis suppleri minime uideantur,\nanimo tamen perniciosius possidentur, eorum scilicet uitiis ac\nuoluptatibus inuoluti. secundum apostoli namque sententiam\na quo quis superatur, eius et seruus est. nisi quod\nin hoc isti desperatius aegrotant, quod, cum sint eorum\nmancipia, nec inpugnari se ab illis nec dominatum eorum\nferre cognoscunt.\nceterum corporaliter traditos Satanae uel\ninfirmitatibus magnis etiam uiros sanctos nouimus pro leuissimis\nquibusque delictis, cum in illis ne tenuissimum quidem naeuum\naut maculam in illo iudicii die patitur inueniri diuina\nclementia, omnem sordis eorum scoriam secundum prophetae,\nimmo dei sententiam excoquens in praesenti, ut eos tamquam\naeram uel argentum ignitum ad illam perpetuitatem nulla\n\n\n\n\n\n\n\nindigentes poenali purgatione transmittat.\net excoquam,\ninquit, ad purum scoriam tuam, et auferam omne\nstagnum tuum. et post haec uocaberis ciuitas\niusti, urbs fidelis, et iterum: sicut probatur argentum\net aurum in camino, ita elegit corda dominus,\net iterum: aurum et argentum probat ignis, uir\nautem probatur in fornace humiliationis. illud\nquoque: quem enim diligit dominus corripit, flagellat\nautem omnem filium quem recipit.\nQuod in illo propheta atque homine dei in tertio\nRegnorum libro manifeste uidemus inpletum, qui pro culpa\nunius inoboedientiae, quam tamen non de industria nec uitio\npropriae uoluntatis, sed alterius circumuentione contraxit,\nconfestim a leone conteritur, ita de eo scriptura narrante:\nuir dei est, qui inoboediens fuit ori domini, et\ntradidit eum dominus leoni, et confregit eum\niuxta uerbum domini, quod locutus est. in quo facto\net solutionem delicti praesentis atque erroris incauti et iustitiae\nmerita, pro quibus prophetam suum temporaliter dominus\ntradidit uexatori, parcitas ipsa et continentia praedatoris\nostendit, qua nihil penitus audet uoracissima bestia de tradito\nsibi cadauere degustare.\ncuius rei nostris quoque temporibus\nsatis euidens contigit et aperta probatio in abbate Paulo uel\nMoyse, qui habitauit locum huius solitudinis qui Calamus\nnuncupatur. nam prior conmoratus est in heremo quae adiacet\n\n\n\n\n\n\nPanephysi ciuitati, quam solitudinem non olim factam aquae\nsalsissimae inundatione cognouimus. quae, quotiens flauerit\nspiritus aquilonis, de stagnis inpulsa ac superfusa adiacentibus\nterris ita omnem illius superficiem contegit regionis, ut antiquos\nibidem uicos, qui olim hac ipsa de causa omni sunt\nhabitatore deserti, faciat uelut insulas apparere.\nhic igitur\nabba Paulus in tantam cordis puritatem quiete solitudinis\nsilentioque profecerat, ut non dicam uultum femineum, sed\nne uestimenta quidem sexus illius conspectui suo pateretur\nofferri. nam cum eidem pergenti ad cuiusdam senioris cellam\nuna cum abbate Archebio eiusdem solitudinis accola casu\nmulier obuiasset, offensus occursu eius tanta fuga ad suum\nrursus monasterium praetermisso quod adripuerat piae uisitationis\nofficio recucurrit, quanta nullus a facie leonis uel\ninmanissimi draconis aufugeret, ita ut ne memorati quidem\nabbatis Archebii reuocantis eum clamore ac precibus flecteretur,\nut ad requirendum senem quemadmodum proposuerant coepto\nitinere pertenderent.\nquod licet zelo castitatis et puritatis\nardore sit factum, tamen quia non secundum scientiam\npraesumptum est, sed obseruantia disciplinae iustaeque\ndistrictionis excessus est modus (non enim solam familiaritatem\nquae uere est noxia feminarum, sed ipsam quoque figuram\nsexus illius credidit exsecrandam), tali confestim correptione\npercussus est, ut eius uniuersum corpus paralyseos ualitudine\nsolueretur nullumque in eo membrum penitus explere suum\npraeualeret officium, siquidem non solum pedes ac manus,\nsed etiam linguae motus quo elocutio uocis exprimitur\n\n\n\n\nipsaeque aures ita auditus proprii amiserint sensum, ut in eo\nnihil amplius ex homine quam inmobilis tantum atque insensibilis\nfigura remaneret.\neo autem redactus est, ut innrmitati\neius nullo modo uirorum diligentia deseruire sufficeret, nisi sola\nei muliebris sedulitas ministrasset. nam delato ad coenobium\nsacrarum uirginum cibus ac potus, quem ne nutu quidem\npetere poterat, femineo ingerebatur obsequio explendisque\nomnibus naturae necessitatibus eadem illi diligentia per annos\nferme quattuor, id est usque ad uitae suae terminum seruiebat.\nqui cum tanta esset omnium membrorum debilitate constrictus,\nut nulli in eo artus uiuacem motum ac sensibilem retentarent,\nnihilominus tanta ex eo uirtutum gratia procedebat, ut cum\nde oleo, quod cadauere suo potius quam corpore contigisset,\nunguerentur infirmi, confestim cunctis ualitudinibus curarentur,\nita ut super hac eius ualitudine etiam ipsis infidelibus euidenter\naperteque claresceret et debilitatem membrorum omnium\ndispensatione atque amore domini contributam et sanitatum\ngratiam pro testimonio puritatis ac manifestatione meritorum\nei spiritus sancti uirtute praestari.\nSecundus uero, quem diximus in hac heremo conmoratum,\ncum ipse quoque singularis et inconparabilis uir\nesset, ob reprehensionem unius sermonis, quem contra abbatem\nMacarium disputans paulo durius protulit quadam scilicet\nopinione praeuentus, tam diro confestim est traditus daemoni,\nut humanas egestiones ori suo ab eo suppletus ingereret. quod\nflagellum purgationis gratia se dominus intulisse, ne scilicet\nin eo uel momentanei delicti macula resideret, uelocitate\ncurationis eius atque auctore remedii demonstrauit. nam\n\n\n\n\ncontinuo abbate Macario in oratione submisso dicto citius\nnequam spiritus ab eo fugatus abscessit.\nEx quo manifeste perpenditur non debere eos\nabominari uel despici, quos uidemus diuersis temptationibus\nsiue istis nequitiae spiritibus tradi, quia duo haec credere\ninmobiliter nos oportet, primo quod sine dei permissu nullus\nab eis omnino temptetur, secundo quod omnia quae a deo\nnobis inferuntur, siue tristia ad praesens seu laeta uideantur,\nuelut a piissimo patre clementissimoque medico pro nostris\nutilitatibus inrogentur, et idcirco eos uelut paedagogis traditos\nhumiliari, ut discedentes ex hoc mundo uel purgatiores ad\nuitam aliam transferantur uel poena leuiore plectantur, qui\nsecundum apostolum traditi sunt in praesenti Satanae in\ninteritum carnis, ut spiritus saluus fiat in die\ndomini nostri Iesu Christi.\nGERMANVS: Et quomodo eos non solum despici\nab omnibus uel horreri, sed etiam a communione dominica in\nnostris prouinciis perpetuo uidemus abstineri secundum illam\neuangelii sententiam: nolite dare sanctum canibus,\nneque mittatis margaritas uestras ante porcos,\ncum de illis quemadmodum dicis ita credendum sit, quod eis\npurgationis uel utilitatis obtentu huius temptationis humiliatio\ntribuatur?\nSERENVS: Si habuerimus hanc scientiam, immo fidem\nquam superius conprehendi, ut et omnia per deum fieri et\npro utilitate animarum dispensari uniuersa credamus, non\n\n\n\n\n\n\nsolum nequaquam despiciemus eos, sed etiam pro ipsis tamquam\npro membris nostris incessanter orabimus eisque totis\nuisceribus ac pleno conpatiemur adfectu (cum enim patitur\nunum membrum, conpatiuntur omnia membra),\nscientes nos absque illis utpote membris nostris omnimodis\nconsummari non posse, quemadmodum legimus ne anteriores\nquidem nostros sine nobis repromissionis summam consequi\npotuisse, ita de illis apostolo pronuntiante: et hi omnes\ntestimonio fidei conprobati non acceperunt promissiones,\ndeo pro nobis melius aliquid prouidente,\nne sine nobis consummarentur.\ncommunionem\nuero eis sacrosanctam numquam meminimus interdictam: quin\nimmo si possibile esset etiam cotidie eis inpertiri eam debere\ncensebant. nec enim secundum sententiam euangelii, quam\nincongrue huic sensui coaptastis: nolite dare sanctum\ncanibus, ad daemonis escam sacrosancta communio et non\npotius ad purgationem ac tutelam corporis animaeque peruenirecredenda\nest. quae ab homine percepta eum qui\nmembris eius insidet spiritum seu in ipsis latitare conatur\nuelut quodam exurens fugat incendio.\nhoc namque modo\ncuratum et abbatem Andronicum nuper aspeximus aliosque\nconplures. magis enim ac magis inimicus insultabit obsesso,\ncum eum a caelesti medicina uiderit segregatum, tantoque\ndirius ac frequentius adtemptabit, quanto eum ab spiritali\nremedio longius senserit abdicatum.\nCeterum illi sunt uere miseri ac miserabiles iudicandi,\nqui cum se uniuersis criminibus flagitiisque contaminent, non\nsolum nullum uisibiliter in eis signum diabolicae subpletionis\n\n\n\n\n\n\nostenditur, sed ne aliqua quidem operibus eorum condigna\ntemptatio nec ullum flagellum correptionis infertur. non\nenim merentur celerem temporis istius expeditamque medioinam,\nquorum duritia et inpaenitens cor poenam uitae\npraesentis excedens thesaurizat sibi ipsi iram et\nindignationem in die irae et reuelationis iusti\niudicii dei, in quo uermis eorum non morietur, et\nignis eorum non extinguetur.\ncontra quos propheta\nuelut anxius pro adflictione sanctorum, uidens eos aerumnis\nuariis ac temptationibus subiacere et e contra peccatores non\nsolum absque ullo humiliationis flagello cursum mundi istius\npertransire, sed etiam afluentia diuitiarum ac summa rerum\nomnium prosperitate gaudere, intolerabili zelo ac spiritus sui\nmore succensus exclamat: mei autem paene moti sunt\npedes: paulo minus effusi sunt gressus mei. quia\nzelaui super iniquos, pacem peccatorum uidens.\nquia non est respectus in morte eorum: nec firmamentum\nin plaga eorum. in laboribus hominum\nnon sunt, et cum hominibus non flagellabuntur,\nscilicet in futuro cum daemonibus puniendi, qui in praesenti\nnon meruerunt in sorte ac disciplina filiorum cum hominibus\nflagellari.\nHieremias quoque cum deo super hac impiorum\nprosperitate disceptans, licet nequaquam dubitare se de iustitia\ndomini profiteatur dicens: iustus quidem tu es domine,\nsi disputem tecum, causas tamen huius tantae inaequalitatis\ninquirens subiungit et dicit: uerumtamen iusta\nloquar ad te: quare uia inpiorum prosperatur:\nbene est omnibus, qui praeuaricantur, et inique\nagunt? plantasti eos, et miserunt radicem:\n\n\n\n\n\n\n\n\n\n\nproficiunt et faciunt fructum. prope es tu ori eorum et\nlonge a renibus eorum.\nquorum ruinam deflente domino\nper prophetam et ad eorum curationem medicos atque doctores\nsollicite dirigente et quodammodo eos ad planctum similem pronocante\nac dicente: subito cecidit Babylon, contrita\nest: ululate super eam, tollite resinam ad dolorem\neius, si forte sanetur, respondent desperantes angeli,\nquibus salutis humanae cura conmissa est, uel certe propheta\nea persona apostolorum seu spiritalium uirorum atque doctorum\nuidentium duritiam mentis eorum et inpaenitens cor:\ncurauimus\nBabylonem, et non est sanata: relinquamus\neam, et eamus unusquisque in terram suamrquoniam\npernenit usque ad caelos iudicium eius, et\neleuatum est usque ad nubes. de istorum igitur desperato\nlanguore ex persona dei loquitur Esaias ad Hierusalem:\na planta pedis usque ad uerticem non est in ea\nsanitas: uulnus, et liuor, et plaga tumens, non\nest circumligata, nec curata medicamine, nec\nfota oleo.\nTot autem esse in inmundis spiritibus quot in\nhominibus studia non dubie conprobatur. nam nonnullos\neorum, quos etiam Planos uulgus appellat, ita seductores et\nioculares esse manifestum est, ut certa quaeque loca seu uias\niugiter obsidentes nequaquam tormentis eorum quos praetereuntes\npotuerint decipere delectentur, sed derisu tantummodo\n\n\n\n\n\n\net inlusione contenti fatigare eos potius studeant quam nocere:\nquosdam solummodo innocuis incubationibus hominum pernoctare,\nalios ita esse furori ac truculentiae deditos, ut non\nsint contenti illorum tantummodo corpora quos subpleuerint\natroci dilaceratione uexare, sed etiam inruere super eminus\ntranseuntes atque adficere illos saeuissima caede festinent:\nquales illi in euangelio describuntur, ob quorum metum per\nillam uiam transire iam nullus audebat. quos eorumque\nconsimiles bellis quoque et sanguinis effusione pro insatiabili\nferocitate gaudere non dubium est.\nalios ita eorum corda\nquos ceperant inani quodam tumore uidemus infecisse, quos\netiam Bacuceos uulgus appellat, ut semet ipsos ultra proceritatem\nsui corporis erigentes nunc quidem se in quosdam fastus\ngestusque sustollerent, nunc uero uelut adclines ad quendam\nse tranquillitatis et adfabilitatis statum communes blandosque\nsubmitterent, seseque uelut inlustres et circumspectabiles\nomnibus aestimantes nunc quidem adorare se potestates sublimiores\ncorporis inflexione monstrarent, nunc uero ab aliis se\ncrederent adorari et omnes motus, quibus uera officia aut\nsuperbe aut humiliter peraguntur, explerent.\nalios repperimus\nnon solum studere mendaciis, sed etiam blasphemias hominibus\ninspirare. cuius rei etiam nos testes sumus, qui audiuimus\napertissime daemonem confitentem per Arrium et Eunomium\nse impietatem sacrilegi dogmatis edidisse. quod etiam in\nquarto Regnorum libro unum ex isdem ipsis manifeste legimus\n\n\n\n\n\n\n\n\npraedicantem: egrediar, inquit, et ero spiritus mendax\nin ore omnium prophetarum eius. de quibus apostolus,\narguens illos qui ab ipsis decipiuntur, ita infert: adteudentes\nspiritibus seductoribus et doctrinis daemoniorum,\nin hypocrisi loquentium mendacium.\nesse autem et alia daemonum genera, id est mutorum atque\nsurdorum, euangelia testantur. incentores etiam libidinis atque\nluxuriae quosdam spiritus esse propheta conmemorat spiritus,\ninquiens, fornicationis decepit eos, et fornicati sunt\na deo suo. nocturnos quoque siue diurnos ac meridianos\ndaemonas similiter scripturarum auctoritas docet. de quorum\ndiuersitate perlongum est si uolumus omnia scripturarum\nuolumina perscrutantes singillatim percurrere, qui per prophetam\nonocentauri, qui pilosi, quae sirenae, quae lamiae, quae\nululae, qui strathiones, qui hericii designentur, qui aspis, qui\nbasiliscus in psalmo, qui leo, qui draco, quiue scorpios in\neuangelio nuncupetur, qui princeps mundi huius, qui rectores\nharum tenebrarum quaeue spiritalia nequitiae ab apostolo\nnominentur.\nquae uooabula non casn neo fortuito indita illis\ndebemus accipere, sed significatione istarum ferarum, quae.\napud nos uel minus noxiae uel magis perniciosae sunt, illorum\nferocitatee rabiesque distingui et ex similitudine nequitiae\n\n\n\n\n\n\nuirolentae seu principatus, quem istis inter ceteras feras siue\nserpentes quaedam excellentia malitiae suae confert, illos quoque\neorum uocabulis nuncupari, ut scilicet alius quidem ob\nuehementiam furoris et rabiem ferocitatis suae leonis appellationem,\nalius basilisci ob illud mortiferum uirus quod priusquam\nsentiatur interimit, alius uero ob teporem malitiae suae onocentauri\nant hericii nomen struthionisue sortitus sit.\nGERMANVS: Non quidem ambigimus illos quoque\nordines quos apostolus enumerat ad istos referri, quia non est\nnobis conluctatio aduersus carnem et sanguinem,\nsed aduersus principatus, aduersus potestates,\naduersus mundi rectores tenebrarum harum,\ncontra spiritalia nequitiae in caelestibus. uolumus\ntamen nosse unde haec sit tanta inter eos differentia, uel\nquemadmodum tanti nequitiae extiterint gradus? an ad hoc\ncreati sint, ut hos ordines malitiae sortirentur et quodammodo\nhuic nequitiae militarent?\nSEBENVS : Quamquam propositiones uestrae totum\ntempus nocturnae quietis ita nostris furentur obtutibus, ut\nadpropinquantis aurorae nequaquam uiciniam sentiamus et\nusque ad ortum solis insatiabiliter conlationis huius uerba\ncontexere prouocemur, tamen quoniam absolutio propositae\nquaestionis, cum coeperit indagari, in quoddam amplissimum\nac profundissimum nos educit pelagus quaestionum, quod\npraesentis horae breuitas non sinit transmeari, commodius\nreor ut eam futurae noctis indagini reseruemus, quo et mihi\n\n\n\n\n\n\nsub huius quaestionis occasione de uestro propensiore conloquio\nlaetitia spiritalis ac fructus uberior conferatur, et propositarum\nquaestionum sinus praebente nobis spiritu sancto prosperos flatus liberius penetrare possimus. quamobrem soporis modi-\ncum degustantes discutiamus obrepentem oculis nostris uicina\niam luce torporem, ac deinceps pariter ad ecclesiam procedentes,\nquoniam nos hoc facere dominici diei sollemnitas commonet,\nreuersi post synaxin ea, quae dominus ad instructionem communem\npro desiderio uestro largitus fuerit, duplicato gaudio\nconferemus. 10\nConsummatis quae diei sollemnitas exigebat et ecclesiae\ncongregatione dimissa reuersi ad cellam senis refecti primum\nlautissime sumus. nam pro muria, quae superiecta olei\ngutta cotidianae refectioni solebat adponi, modicum liquaminis\nmiscuit et olei quiddam solito propensius superfudit.\nnam illam olei guttam ob hoc unusquisque cotidie refecturus\ninstillat, non ut eius ex hoc gustu quandam percipiat suauitatem\n(quippe cuius tantus est modus, ut uix ipsius gutturis\nac faucium meatus non dicam linire, sed pertransire sufficiat),\nsed ut hoc usu iactantiam cordis, quae pro abstinentia districtiore\nblande solet ac latenter inrepere, et stimulos elationis\nobtundat, quia quanto abstinentia ipsa occultius exercetur\nnulloque hominum teste perficitur, tanto subtilius occultatorem\nsuum temptare non desinit.\ndeinde adposuit salem frictum,\noliuas ternas: quibus post haec superintulit canistrum habens\ncicer frictum quod illi trogalia uocant, ex quibus quina tantum\nsumpsimus grana, myxaria bina, caricas singulas. hunc enim\nnumerum in illa heremo quemquam excessisse culpabile est.\nqua refectione transacta repromissam quaestionis absolutionem\n\n\n\n\n\n\ncum reposcere coepissemus, proferte, inquit senex, interrogationem\nuestram, cuius in hanc horam distuleramus indaginem.\nTum GEBMANVS: Vnde, quaesumus, tanta uarietas aduer-\n. sariarum potestatum contra hominem ac diuersitas ista processit,\nquam beatus apostolus ita dinumerat: non est nobis\nconluctatio aduersus carnem et sanguinem, sed\naduersus principatus, aduersus potestates, aduersus\nmundi rectores tenebrarum harum, contra\nspiritalia nequitiae in caelestibus, et iterum:\nneque angeli neque principatus, neque uirtutes\nneque creatura alia poterit nos separare a caritate\ndei quae est in Christo Iesu domino nostro? unde\nergo tantae malitiae aemula nobis emersit aduersitas? an ad\nhoc potestates istas a domino conditas esse credendum est,\nut his contra hominem gradibus atque ordinibus militarent ?\nSERENVS: Diuinarum scripturarum auctoritas de his in\nquibus nos uoluit erudire quaedam etiam his qui acumine\ningenii carent tam lucide et euidenter effata est, ut non solum\nnulla occultioris sensus obscuritate uelentur, sed ne ullo quidem\npatrocinio interpretationis indigeant et in superficie uocis ac\nlitterae suos intellectus ac sententias praeferant: quaedam uero\nita contecta et quibusdam sunt obscurata mysteriis, ut in\neorum discussione et intellectu inmensum nobis exercitii\n\\'campum ac sollicitudinis reseruaret.\nquam rem multas ob\ncausas deum dispensasse manifestum est: primum ne saoramenta\ndiuina nullum habentia spiritalis intellectus uelamen obductum\ncunctis hominibus, id est tam fidelibus quam profanis aequali\n\n\n\n\n\n\nsdentia et notitia panderentur et per hoc inter inertes ac\nstudiosos nulla esset uirtutis prudentiaeque distantia, tum ut\netiam inter ipsos domesticos fidei, dum intellectuum spatia\ncoram eis inmensa tenduntur, esset in quibus et desidiosorum\nargueretur inania et studiosorum alacritas atque industria\nprobaretur.\nideoque satis proprie scriptura dinina agro opimo\nac fertili conparatur, qui cum multa gignat ac proferat quae\nad hominum uictum sine aliqua ignis coctione proficiant,\nquaedam nisi prius flammae calore mitigata atque mollita\nomnem asperitatem suae deposuerint cruditatis, uel incongrua\nusibus humanis uel noxia sentientur. nonnulla uero ita utrique\nusui apta nascuntur, ut nec incocta sua cruditate displiceant\nuel offendant et tamen ignis calore decocta salubriora\nreddantur. plura quoque ad escam tantummodo inrationabilium\ninmentorum et animalium uel ferarum ac uolucrum proferuntur,\ncibis hominum minime profutura, quae etiam in sua asperitate\nmanentia absque ulla ignis confectione uitalem iumentis conferunt\nsanitatem.\nquam rationem satis euidenter aspicimus\nin hoc uberrimo spiritalium scripturarum paradiso contineri,\nin quo ita quaedam significatione litterae plana ac luculenta\nresplendent, ut, cum sublimiore interpretatione non egeant,\nsimplici tantum litterae sono abunde pascant ac nutriant\naudientes, ut est illud: audi, Israhel, dominus deus\ntuus dominus unus est, et: diliges dominum deum\ntuum ex toto corde tuo, et ex tota anima tua, et\nex tota uirtute tua. quaedam autem si allegorica explanatione\nextenuata non fuerint et spiritalis ignis examinatione\nmollita, nullo modo ad salutarem interioris hominis cibum\n\n\n\n\n\n\nsine corruptionis labe peruenient magisque ex eorum perceptione\nlaesio quam utilitas aliqua subsequetur, ut est illud: sint\nlumbi uestri praecincti et lucernae ardentes, et:\nqui non habet gladium, uendat tunicam suam et\nemat sibi gladium, et: qui non accipit crucem suam\net sequitur me, non est me dignus.\nquod quidam\ndistrictissimi monachorum, habentes quidem zelum dei, sed\nnon secundum scientiam, simpliciter intellegentes fecerunt\nsibi cruces ligneas easque iugiter umeris circumferentes non aedificationem,\nsed risum cunctis uidentibus intulerunt. nonnulla\nuero ad utramque perceptionem, id est tam historicam quam\nallegoricam ita conmode ac necessarie capiuntur, ut utraque\nexplanatio uitales sucos animae subministret, ut est illud : si\nquis te percusserit in dextera maxilla tua, praebe\nilli et alteram, et: cum persequuntur uos in ciuitate\nista, fugite in aliam, et: si uis perfectus esse,\nuade uende omnia quae habes et da pauperibus, et\nhabebis thesaurum in caelo, et ueni sequere me.\nproducit sane et faenum lumentis, quibus pabulis omnes\nscripturarum repleti sunt campi, simplicem scilicet puramque\nnarrationem historicae lectionis, qua simpliciores quique ac\nminus capaces perfectae et integrae rationis, de quibus dicitur:\nhomines et iumenta saluabis domine, secundum status\n\n\n\n\n\n\nac mensurae suae condicionem ad opus tantum et laborem\nactualis uitae uegetiores robustioresque reddantur.\nQuamobrem de his, quae aperta explanatione prolata\nsunt, nos quoque constanter possumus definire audenterque\nnostram proferre sententiam. ea uero, quae meditationi et\nexercitio nostro reseruans obtecta sanctis scripturis spiritus\ndiuinus inseruit, quibusdam ea uolens indiciis et opinionibus\ncolligi, ita pedetemptim debent cauteque conferri, ut sit eorum\nadsertio uel confirmatio in disputantis uel suscipientis arbitrio\neonlocata.\nnonnumquam enim cum super una re dinersa promatur\nsententia, potest utraque rationabilis iudicari et sine\ndetrimento fidei uel fixe uel medie suscipi, id est ut ei nec\nplena credulitas nec absoluta refutatio deputetur priorique\nsequens opinio derogare non debeat, cum neutra earum fidei\ninueniatur obsistere. quale est illud, quod Helias uenerit in\nlohaune et iterum sit aduentum domini praecursurus, et de\nabominatione desolationis, quod steterit in loco sancto per\nillud simulacrum Iouis quod Hierosolymis in templo positum\nlegimus et iterum stare habeat in ecclesia per aduentum\nAntichristi, illaque omnia quae in euangelio sequuntur, quae\net inpleta ante captiuitatem Hierosolymorum et in fine mundi\nhuius intelleguntur inplenda. e quibus neutra opinio inpugnat\naliam nec sequentem prior intellectus euacuat.\nEt idcirco proposita a uobis quaestio licet non satis\nuideatur nec frequenter inter homines uentilata nec apud\nplurimos pateat, et ez hoc ipso apud aliquos ea quae proferemus\nforsitan uideantur ambigua, ita debemus nostram\ntemperare sententiam, quoniam fidei trinitatis nihil praeiudicat,\nut inter illa habeatur quae medie sunt tequoda, quamquam\nnon tali opinione qualis suspicionibus tantum et coniecturis\ncolligi solet, sed manifestis scripturarum testimoniis omnia\nconprobentur.\nAbsit ergo ut deum quicquam creasse confiteamur quod\nsubstantialiter malum sit, dicente scriptura: omnia quae\nfecit deus, bona ualde. si enim a deo tales isti creati\nsunt uel ad hoc facti, ut hos malitiae gradus teneant ac\nsemper deceptionibus et ruinis hominum uacent, contra praedictae\nscripturae sententiam infamabimus deum uelut creatorem\natque inuentorem malorum, quod scilicet pessimas uoluntates\nac naturas ipse condiderit, ad hoc eas creans, ut semper in\nnequitia perseuerantes numquam transire possint in bonae\nuoluntatis adfectum. hanc igitur rationem diuersitatis huius\ntraditione patrum de sanctarum scripturarum fonte percepimus.\nAnte conditionem huius uisibilis creaturae spiritales\ncaelestesque uirtutes deum fecisse, quae pro hoc ipso quod\nscirent se ad tantam beatitudinis gloriam beneficio creatoris\nez nihilo fuisse productas perpetuas ei gratias referentes\nindesinenter eius laudibus inhaererent, nemo fidelium dubitat.\nnec enim existimare debemus creationis et opificii sui principia\nab huius mundi constitutione deum primitus inchoasse, quasi\n\n\n\n\n\n\nin illis anterioribus atque innumeris saeculis ab omni prouidentia\net dispensatione diuina fuerit otiosus, ac tamquam\nnon habens in quos bonitatis suae exerceret beneficia solitarius\natque ab omni munificentia alienus fuisse credatur. quod de\nilla inmensa ac sine principio et inconprehensibili maiestate\nsatis humile est incongruumque sentire, ipso domino de illis\npotestatibus haec dicente: quando facta sunt simul\nsidera, laudauerunt me uoce magna omnes angeli\nmei.\nqui ergo intersunt creationi siderum, ante istud principium\nin quo factum dicitur caelum et terra creati fuisse\nmanifestissime conprobantur, quippe qui pro istis omnibus\nuisibilibus creaturis quas uidebant ex nihilo processisse creatorem\nmagna uoce referuntur et admiratione laudasse. ante\nistud ergo temporale principium, quod a Moyse dicitur quodque\nmundi huius secundum historicum, immo Iudaicum sensum\nsignat aetatem (saluo scilicet nostro sensu, quo nos interpretamur\nomnium rerum Christum esse principium, in quo omnia\ncreauerit pater secundum illud: omnia per ipsum facta\nsunt, et sine ipso factum est nihil), ante istud, inquam,\nGeneseos temporale principium omnes illas potestates caelestesque\nuirtutes deum creasse non dubium est.\nquas apostolus\nper ordinem dinumerans ita describit: quia in Christo\ncreata sunt omnia in caelis et in terra, uisibilia\net inuisibilia, siue angeli sine archangeli, sine\nthroni siue dominationes, siue principatus sine\npotestates. omnia per ipsum et in ipso creata sunt.\nDe istorum itaque numero nonnullos principes fuisse\nconlapsos lamentatio Ezechielis siue Esaiae manifestissime\n\n\n\n\n\n\ndocent, in quibus principem Tyri uel illum Luciferum, qui\nmane oriebatur, flebili planctu cognoscimus lamentari.\net de\nillo quidem ita dominus ad Ezechiel: fili hominis, leua\nplanctum super principem Tyri: et dices ei: haec\ndicit dominus deus: tu signaculum similitudinis,\nplenus sapientia, perfectus decore, in deliciis\nparadisi dei fuisti: omnis lapis pretiosus operimentum\ntuum: sardius, topazius et iaspis, chrysolithus\net onyx et beryllus, sapphirus et carbunculus\net smaragdus: aurum opus decoris tui: et\nforamina tua in die, qua conditus es, praeparata\nsunt. tu chernb extentus et protegens, et posui te\nin monte sancto dei, in medio lapidum igneorum\nambulasti. perfectus in uiis tuis adie conditionis\ntuae, donec inuenta. est iniquitas in te. in multitudine\nnegotiationis tuae repleta sunt interiora\ntua iniquitate, et peccasti: et eieci te de monte\ndei, et perdidi te o chernb protegens, in medio\nlapidum igneorum. eleuatum est cor tuum in\ndecore tuo: perdidisti sapientiam tuam a decore\ntuo, in terram proieci te: ante faciem regum dedi\nte ut cernerent te. in multitudine iniquitatum\ntuarum, et iniquitate negotiationis tuae polluisti\nsanctificationem tuam.\nEsaias quoque de alio: quomodo\ncecidisti de caelo Lucifer, qui mane\n\n\n\n\n\n\noriebaris? conruieti in terram, qui uulnerabas gentes?\nqui dicebas in corde tuo: in caelum conscendam,\nsuper astra dei ponam solium meum, sedebo in\nmonte testamenti, in lateribus aquilonis. ascendam\nsuper altitudinem nubium, ero similis altissimo.\nquos tamen non solos ex illo beatissimae stationis apice conruisse\nscriptura conmemorat, dicens tertiam partem stellarum\ndraconem illum secum pariter pertraxisse. unus quoque\napostolorum euidentius dicit: angelos uero qui non\nseruauerunt suum principatum, sed reliquerunt\ndomicilium suum, in iudicium magni diei uinculis\naeternis sub caligine reseruauit.\nillud etiam quod\nad nos dicitur: uos autem sicut homines moriemini:\net sicut unus de principibus cadetis, quid aliud quam\nmultos principes cecidisse significat? quibus indiciis ratio\ndiuersitatis huius ista colligitur, has differentias ordinum, quas\ninstar sanctarum caelestiumque uirtutum aduersae potestates\nhabere dicuntur, uel ex illius anterioris ordinis gradu in quo\nunaquaeque creata fuerat nunc etiam retentare, uel certe de\ncaelestibus deuolutas ad similitudinem illarum uirtutum, quae\nibidem perseuerant, pro nequitiae suae merito, in qua unaquaeque\nin malum creuit, hos inter se gradus et ordinum\nuocabula in parte contraria uindicasse.\nGERMANVS: Nos hactenus credebamus causam atque\nillitium ruinae seu praeuaricationis diabolicae, qua de angelica\nstatione deiectus est, inuidiam specialiter extitisse, quando\nAdam et Euam liuida calliditate decepit.\nSERENVS: Non esse istud praeuaricationis illius seu\ndeiectionis initium Geneseos lectio manifestat, quae ante\nillorum deceptionem eerpentini nominis nota eum credidit\ninurendum ita dicens: serpens autem erat sapientior\nsiue, ut Hebraici exprimunt libri, callidior cunctis bestiis\nterrae quas fecit dominus deus. intellegitis ergo, quod\nante illam circumuentionem primi hominis de angelica discesserat\nsanctitate, ita ut non solum nominis huius insigniri mereretur\ninfamia, sed etiam in nequitiae tergiuersatione ceteris\npraeferretur bestiis terrae. non enim tali uocabulo scriptura\nbonum angelum designasset nec de his qui in illa beatitudine\nperseuerant diceret: serpens autem erat sapientior\nomnibus bestiis terrae.\nnam hoc cognomen non solum\nGabriheli siue Michaeli nullo modo posset aptari, sed ne bono\nquidem cuiquam homini conueniret. apertissime itaque et\nserpentis uocabulum et conparatio bestiarum non sonat angeli\ndignitatem, sed praeuaricatoris infamiam. denique liuoris ac\nseductionis materia, qua ut hominem deciperet instigatus est,\nde anterioris ruinae extitit causa, quod scilicet de limo terrae\nnuperrime figuratum ad illam eum gloriam cerneret euocandum,\nunde, cum esset unus de principibus, se meminerat conruisse.\net idcirco priorem eius lapsum quo superbiendo conruerat,\nquo etiam serpens meruerat nuncupari, secunda ruina per\ninuidiam subsecuta est. quae inueniens eum adhuc aliquid\nin sese erectum habentem, ita ut etiam cuiusdam conloquii\natque consilii cum homine posset habere consortium, sententia\n\n\n\n\n\n\ndomini utiliter in ima deiectus est, ut non iam sicut ante\nsublime aliquid intuens et excelsus incederet, sed ut solo\ncohaerens reperet et humiliatus super uentrem terrenis uitiorum\nescis et operibus pasceretur, occultum deinceps publicans\ninimicum ac ponens inter ipsum et hominem utiles inimicitias\nsalutaremque discordiam, ut dum cauetur tamquam hostis\nnoxius, amicitiis fraudulentis ulterius homini nocere non\nposset.\nIn quo tamen et illud nos praecipue debet instruere,\nut a malis consiliis declinemus, quod licet deceptionis auctor\ncongrua poena et condemnatione plectatur, ne ille quidem qui\nseducitur supplicio careat, licet aliquantulo leuiore quam ille\nqui auctor deceptionis extiterit. quod hic expressum planissime\ncernimus. Adam namque qui seductus est, immo ut apostoli\nuerbis eloquar qui seductus non est, sed seductae adquiescens\nin exitiabilem uidetur accessisse consensum, sudore\nuultus ac labore tantummodo condemnatur, qui tamen illi non\nper suam, sed per terrae maledictionem sterilitatemque decernitur.\nmulier nero quae hmus rei persuasor extitit multiplicationem\ngemituum ae dolorum atque tristitiae promeretur, perpetuo\npariter iugo subiectionis addicta. serpens autem, qui\nprimus incentor huius offensae est, perenni maledictione\nmultatur. quamobrem summa sollicitudine et circumspectione\ncauendum est a consiliis prauis, quia sicut auctorem puniunt,\nita deceptum nec peccato faciunt carere nec poena.\nTanta uero spirituum densitate constipatur aÃ¥r iste\nqui inter caelum terramque diffunditur, in quo non quieti\n\n\n\n\n\n\n\n\notiosique peruolitant, ut satis utiliter humanis aspectibus eos\nprouidentia diuina subtraxerit. aut enim terrore concursus\neorum uel horrore uultuum, in quos se pro uoluntate sua cum\nlibitum fuerit transformant atque conuertunt, intolerabili\nformidine homines consternarentur atque deficerent, nequaquam\nualentes haec carnalibus oculis intueri, aut certe nequiores\ncotidie redderentur exemplis eorum iugibus et imitatione uitiati,\net per hoc inter homines et inmundas atque aerias potestates\nfieret noxia quaedam familiaritas ac perniciosa coniunctio, quia\nhaec flagitia quae nunc inter homines admittuntur uel parietum\nsaeptis uel locorum interuallo et quadam uerecundiae confusione\nI celantur.\nquae si aperta iugiter uisione conspicerent, ad\nmaiorem furoris incitarentur insaniam, nullo scilicet interueniente\ntemporis puncto quo ab istis sceleribus eas cernerent\ndesinentes, quippe quas nulla lassitudo carnalis seu occupatio\nfamiliaris rei ac sollicitudo cotidiani uictus quemadmodum\nnos a coeptis intentionibus etiam inuitissimos nonnumquam\ncessare conpellunt.\nHas namque inpugnationes quibus homines inpetunt\netiam contra se inuicem eos adfectare certissimum est. nam\ndiscordias atque conflictus super nonnullis gentibus pro quadam\nsibi nequitiae uernacula familiaritate susceptis indefesso certamine\nsimiliter exercere non desinunt. quod etiam in uisione\nDanihelis prophetae manifestissime legimus figuratum, angelo\nGabrihele ita narrante: noli timere Danihel: quia ex\ndie primo, quo posuisti cor tuum intellegendum\n\n\n\n\n\n\nut te adfligeres in conspectu dei tui, exaudita\nsunt uerba tua et ego ueni propter sermones tuos.\nprinceps autem regni Persarum restitit mihi\nuiginti et uno diebus: et ecce Michael unus de\nprincipibus primis uenit in adiutorium meum, et\nego remansi ibi iuxta regem Persarum. ueni autem\nut docerem te quae uentura sunt populo tuo in\nnouissimis diebus.\nquem principem regni Persarum aduerunam\npotestatem esse, quae fauebat genti Persarum\ninimicae populo dei, minime dubitandum est, quique ad inpediendam\nutilitatem, quam uidebat per absolutionem quaestionis\npro qua propheta dominum exorauerat ab archangelo ministrandam,\nlinens semet ipsum, ne ocius ad Danihelem salutaris\nangeli consolatio perueniret deique populum cui Gabrihel\narchangelus praeerat confortaret, obiecit. qui tamen ait ne\ntmic quidem ob inpugnationis illius uehementiam se ad eum\nperuenire potuisse, nisi in adiutorium sibi Michael archangelus\naduenisset et occurrens principi regni Persarum seseque conflictui\neius interserens et obponens eumque ab ipsius inpugnatione\ndefendens ad instructionem prophetae post uicensimum et\nunum diem peruenire fecisset.\net post pauca et ait, inquit,\nangelus: numquid scis quare uenerim ad te? et\nnunc reuertar ut proelier aduersus principem Persarum.\ncum enim ego egrederer, apparuit princeps\nGraecorum ueniens. uerumtamen adnuntiabo\ntibi quod expressum est in scriptura ueritatis:\n\n\n\n\n\n\net nemo est adiutor meus in his omnibus, nisi\nMichael princeps uester. et iterum: in tempore illo\nconsurget Michael princeps magnus, qui stat pro\n: filiis populi tui.\nlegimus ergo Graecorum quoque principem\nsimiliter alium nuncupari, qui utique fauens genti sibi subditae\ntam populo Israheli quam nationi Persarum uidebatur\naduersus. ex quo liquido peruidetur, quod discordias gentium\net conflictus ac simultates, quas inter se istis instigantibus\ngerunt, etiam contra se aduersae exerceant potestates et illarum\nuel uictoria gaudeant uel deminutione crucientur et ob hoc\nnon possint inter se esse concordes, dum unusquisque pro his\nquibus praeest contra alterius gentis praesulem inquieta\nsemper aemulatione contendit.\nHos ergo praeter illas quas superius exposuimus\nopiniones etiam idcirco dici principatus uel potestates euidenti\npossumus ratione colligere, quod scilicet uel diuersis gentibus\ndominentur ac praesint, uel certe quod in inferiores spiritus\natque daemonia, de quibus etiam euangelia legiones esse\npropria ipsorum confessione testantur, suos exerant principatus.\nnon enim dominationes dici possunt, nisi habeant in\nquos dicionem suae dominationis exerceant, nec potestates aut\nprincipatus uocari queunt, nisi fuerint super quos sibi uindicent\nprincipatus.\nquod etiam in eoangelio designari a blasphemantibus\nPharisaeis manifestissime repperimus: in Beelzebub\nprincipe daemoniorum hic eicit daemones.\n\n\n\n\n\n\nnam et rectores tenebrarum legimus appellari et alium\nmundi huius principem nuncupari. quos tamen gradus\nbeatus apostolus in futurum, cum omnia fuerint Christo subiecta,\nadserit uaonandos cum tradiderit, inquiens, regcum\ndeo et patri, cum euacuauerit omnem principatum\net potestatem et dominationem. quod utique\nnon aliter fiet, nisi fuerint de ipsorum dicione sublati, supra\nquos in hoc saeculo potestates seu dominationes uel principatus\nadministrare noscuntur.\nNam quia bonae parti eadem ordinum uocabula non\nsine ratione causaue sint indita et officiorum uel meritorum\nseu dignitatum sint nomina, nulli dubium est. etenim de\nofficio nuntiandi angelos, id est nuntios manifestum est appellari\net archangel os eo quod ipsis angelis praesint, nominis\nipsius proprietas docet, dominationes etiam ab eo quod quibusdam\ndominentur, principatus quoque quod habeant quorum\nsint principes, et sedes quod ita scilicet deo cohaereant et\ndomesticae ac familiares ei sint, ut in ipsis uelut in quadam\nsede diuina maiestas peculiarius requiescat et quodammodo\nin eis firmius reclinetur.\nRegi autem inmundos spiritus a nequioribus potestatibus\neisque esse subiectos praeter illa scripturarum testimonia,\nquae in euangeliis quoque calumniantibus Pharisaeis domini\nlegimus responsione descripta: si ego in Beelzebub\nprincipe daemoniorum eicio daemones, etiam perspicuae\nuisiones et experimenta sanctorum multa nos edocent.\n\n\n\n\n\n\nnam cum unus e fratribus nostris in hac solitudine iter\nageret, aduesperante iam die antrum quoddam repperiens\nibidem substitit, uespertinam uolens in eo synaxin celebrare:\nubi dum psalmos ex more decantat, tempus mediae noctis\nexcessit.\ncumque finita sollemnitate refecturus lassum corpus\npaululum resedisset, repente coepit cateruas daemonum undique\nconfluentium innumerabiles intueri, quae infinita constipatione\natque ordine longissimo procedentes aliae praeibant\nprincipem suum, aliae sequebantur. qui tandem aliquando et\nmagnitudine procerior cunctis et aspectu terribilior aduenit,\nac posito solio cum in tribunali quodam sublimissimo consedisset,\nuniuscuiusque actus diligenti coepit examinatione\ndiscutere: illosque qui necdum se circumuenire aemulos suos\npotuisse dicebant uelut inertes ignauosque a conspectu suo\ncum nota et iniuria iubebat expelli, spatia temporis tanti et\nopus inaniter inpensum cum fremitu furoris exprobrans, illos\nuero qui se nuntiabant consignatos sibimet decepisse summis\nlaudibus cum exultatione ac fauore cunctorum ut fortissimos\nbellatores ad exemplum cunctorum gloriosissimos coram omnibus\nemittebat.\nin quorum numero cum quidam nequissimus\nspiritus, utpote quendam triumphum sublimissimum delaturus,\nlaetior aduenisset, nomen monachi optime cogniti designauit,\nadserens post quindecim annos quibus eum iugiter obsedisset\ntandem aliquando se praeualuisse, ut eum eadem ipsa nocte\nruina fornicationis elideret: nam cum quadam sacra puella\nnon solum inpulisse ut stupri crimen incurreret, sed etiam\npersuasisse ut eam sibimet iure coniugii retentaret. super\ncuius relatione cum inmane cunctorum gaudium fuisset\n\n\n\n\neIorturn, summis a principe tenebrarum laudibus eleuatus magnisque\npraeconiis coronatus abscessit.\naurora itaque superuenienfce\ncom omnis ab oculis euanuisset daemonum multitudo, dubitans\nfrater de adsertione spiritus inmundi magisque id ratus\nquod inolita consuetudinis suae fallacia sibi uoluisset inludere\net innocenti fratri inurere crimen incesti, memor euangelicae\nsententiae, quod in ueritate non stetit, quia non est\nueritas in eo: cum loquitur mendacium, de propriis\nloquitur, quia mendax est et pater eius,\nPelusium petit, ubi illum quem spiritus inmundus adseruit\nesse deiectum nouerat conmorari. erat siquidem illi etiam\nnotissimus frater. quem cum requisisset, repperit, quod eadem\nnocte, qua taeterrimus ille daemon ruinam eius suae cohorti\nuel principi nuntiarat, monasterio pristino derelicto uicum\npetisset et cum designata puella fuisset lapsu miserabili\ndeuolutus.\nNam quod unicuique nostrum duo cohaereant angeli,\nid est bonus ac malus, scriptura testatur. et de bonis quidem\nsaluator ne contemnatis, inquiens, unum ex pusillis\nistis: dico enim uobis quod angeli eorum in caelis\nsemper uident faciem patris mei qui in caelis est.\nillud quoque: inmittet angelus domini in circuitu\ntimentium eum: et eripiet eos., nec non etiam quod\nin Actibus apostolorum de Petro dicitur, quia angelus eius\nest. de utrisque uero liber Pastoris plenissime docet.\nsi\nautem consideremus et illum qui beatum Iob expetiit,\n\n\n\n\n\n\napertissime instruimur illum fuisse, qui semper insidiatus ei numquam\neum ad peccatum potuerit incitare, et idcirco potestatem\na domino poposcisse, uelut qui non uirtute illius, sed domini\ndefensione qui illum semper protexerit uinceretur. de Iuda\nquoque dicitur: et diabolus stet a dextris eius.\nDe differentiis sane daemonum etiam per illos duos\nphilosophos, qui quondam magicis artibus uel inertiam eorum\nuel fortitudinem saeuamque nequitiam fuerant frequenter experti,\nmultum cognitionis accepimus. hi namque despicientes\nbeatum Antonium uelut inperitum ac sine litteris uirum\nuolentesque eum, si nihil amplius laedere potuissent, saltim\nde cella sua magicis praestigiis et circumuentione daemonum\nproturbare, spiritus ei nequissimos inmiserunt, ad inpugnationem\nhanc morsu liuoris adducti, eo quod maximae hominum\nturbae ad eum uelut famulum dei cotidie conuenirent.\ncumque\nillo nunc quidem inprimente pectori suo frontique signaculum\ncrucis, nunc uero orationi suppliciter incubante ne\nadproximare quidem dirissimi daemones eidem prorsus auderent\natque ad eos qui illos direxerant absque ullo reuerterentur\neffectu et alios illi in nequitia uehementiores rursus inmitterent\nitidemque ipsis in cassum suas expendentibus uires atque\ninaniter redeuntibus potentiores nihilominus aduersus militem\nChristi uictorem iterum destinati nihil penitus praeualerent,\neo profecerunt tales tantaeque eorum insidiae tota magica\nquaesitae, ut per haec euidentissime conprobarent magnam\n\n\n\n\n\n\nprofeseioni ChristianoTQm inesse uirtutem, quibus illae tam\nsaeuae et tam potentes umbrae, quas aestimabant solem\nlunamque, si ad eas directae fuissent obducere potuisse,\nhunc non solum nihil laedere, sed ne ad punctum quidem\nde monasterio suo ualuerint proturbare.\nCumque pro hac admiratione confestim uenientes\nad abbatem Antonium inpugnationum suarum magnitudinem\net causas atque insidias patefecissent liuoris occulti, Christianos\nse fieri protinus poposcerunt. requisito autem ab illis\nproditae inpuenationis die adseruit se amarissimis cogitationum\nstimulis tunc fuisse pulsatum.\nquo experimento sententiam\nnostram quam hesterno die in conlatione protulimus probauit\nae definiuit beatus Antonius, nullatenus daemonas posse\nmentem cuiusquam uel corpus inuadere nec habere facultatem\nin cuiuslibet animam penitus inruendi, nisi eam primo destituerint\nomnibus cogitationibus sanctis ac spiritali contemplatione\nuacuam nudamque reddiderint. sciendum tamen duobus modis\nspiritus inmundos hominibus oboedire. aut enim sanctitati\nfidelium diuina gratia ac uirtute subduntur aut sacrificiis\ninpiorum seu quibusdam carminibus deleniti uelut familiaribus\nadulantur.\nqua opinione Pharisaei quoque decepti arbitrati;\nsunt etiam dominum saluatorem hac arte daemoniis imperasse,\ndicentes: in Beelzebub principe daemoniorum hic\neicit daemones, secundum illam scilicet consuetudinem,\n\n\n\n\n\n\nqua norant suos magos uel maleficos per inuocationem nominis\nillius ac ritum sacrificiorum, quo eum delectari et gaudere\ncognoscunt, aelnt domesticos eius habere etiam in daemonas\nei subditos potestatem.\nGERMANVS : Quia Geneseos lectio paulo ante in medium\ndei dispensatione prolata est, quae nos oportune commonuit,\nut id quod semper discere cupiebamus nunc possimus congrue\nsciscitari, quid etiam de illis apostatis angelis sentiendum sit\noptamus agnoscere, qui se cum filiabus hominum miscuisse\ndicuntur, utrum hoc possit spiritali naturae secundum litteram\nconuenire. illud quoque euangelii testimonium quod de diabolo\npaulo ante dixisti: quia mendax est et pater eius similiter\ndesideramus audire quinam eius pater intellegendus sit.\nSERENVS: Duas quaestiones non mediocres pariter\nprotulistis, de quibus quantum possum eodem quo proposuistis\nordine respondebo. nullo modo credendum est spiritales naturas\ncoire cum feminis carnaliter posse.- quodsi aliquando hoc\nsecundum litteram fieri potuisset, quomodo nunc quoque id\nipsum non uel raro contingeret et absque semine uel coitu\nuiri aliquos nasci similiter de mulieribus conceptu daemonum\ncerneremus? cum praesertim constet eos libidinum sordibus\nadmodum delectari, quas procul dubio per semet ipsos exercere\nquam per homines mallent, si id ullo modo posset inpleri,\nEcclesiaste quoque id ipsum pronuntiante: quid est quod\nfuit? ipsum quod est: et quid est quod factum est ?\nipsum quod fiet: et non est omne recens sub sole\n\n\n\n\n\n\nquod loquatur et dicat: ecce hoc nouum est, iam\nfuit in saeculis quae fuerunt ante nos.\nsed ita quaestio\nhuius propositionis absoluitur. post necem Abel iusti,\nne a fratricida et impio omne hominum genus exordium\nsumeret, in locum fratris extincti nascitur Seth, qui non solum\nposteritati sed etiam fraternae iustitiae pietatique succederet.\ncuius progenies patris secuta iustitiam a societate et coniunctione\ncognationis illius quae ex Cain sacrilego descendebat\nsemper diuisa permansit, sicut etiam genealogiae discretio\nmanifeste declarat ita dicens: Adam genuit Seth, Seth\ngenuit Enos, Enos genuit Cainam, Cainam autem\ngenuit Maleleel, Maleleel autem genuit Iaret,\nlaret genuit Enoc, Enoc genuit Mathusalam,\nMathusalam genuit Lamec, Lamee genuit Noe.\nitem genealogia Cain ita diuisa describitur: Cain genuit\nEnoc, Enoc genuit Cainam, Cainam genuit Maleleel,\nMaleleel genuit Mathusalam, Mathusalam\ngenuit Lamec, Lamec genuit lobel et Iubal.\nitaque\nilla generatio quae de Seth iusti propagine descendebat suae\nlineae iugiter agnationique permixta in patrum atque ataui\nsanctitate longa aetate durauit, nequaquam scilicet sacrilegiis.\n\n\n\n\n\n\nao malitia nequissimae prolis infecta, quae in semet inpietatis\ngermen uelut auita traditione retinebat insertum. donec ergo\nperseuerauit inter illos generationis eorum ista discretio, semen\nillud Seth, utpote de optima radice procedens, pro merito\nsanctitatis angeli dei siue ut diuersa exemplaria continent\n. filii dei uocati sunt, et e contrario illi propter inpietatem uel\nsuam uel patrum suorum et opera terrena filii hominum\ni nuncupantur.\ncum esset ergo inter ipsos usque ad illud tempus\nhaec utilis sanctaque diuisio, uidentes post haec filii Seth qui\ndei filii erant filias eorum qui de Cain progenie nascebantur\ndesiderio pulchritudinis earum succensi acceperunt de ipsis\nsibimet uxores, quae uiris suis parentum suorum nequitias\ninfundentes ab illa eos ingenita sanctitate ac simplicitate\npaterna protinus conruperunt. ad quos satis congrue directum\nest illud eloquium: ego dixi: dii estis, et filii excelsis\nomnes. uos autem sicut homines moriemini: et\nsicut unus de principibus cadetis, quique ab illa uera\nphysicae philosophiae disciplina tradita sibi a maioribus exciderunt,\nquam primus homo ille, qui uniuersarum naturarum\ninstitutionem e uestigio subsecutus est, potuit euidenter ad tingere\nsuisque posteris certa ratione transmittere.\nquippe qui\nmundi ipsius infantiam adhuc teneram et quodammodo palpitantem\nrudemque conspexerat et in quem tanta fuit non solum\nsapientiae plenitudo, sed etiam gratia prophetiae diuina illa\ninsuffiatione transfusa, ut uniuersis animantibus nomina rudis\nadhuc mundi huius habitator inponeret ac non solum omnigenum\nbestiarum atque serpentum furores uirusque discerneret,\n\n\n\n\n\n\nsed etiam uirtutes herbarum et arborum lapidumque naturas ac\ntemporum necdum expertorum uicissitudines partiretur, ita ut\nefficaciter potuerit dicere: dominus dedit mihi eorum,\nquae sunt, scientiam ueram: ut sciam dispositionem\norbis terrarum et uirtutes elementorum,\ninitium et consummationem et medietatem temporum,\nuicissitudinum inmutationes et diuisiones\ntemporum, annorum cursus et stellarum dispositiones,\nnaturas animalium iras bestiarum, uim\nspiritnum et cogitationes hominum, differentias\narborum et uirtutes radicum, et quaecumque sunt\nabscondita et in promptu cognoui.\nhanc ergo scientiam\nomnium naturarum per successiones generationum semen Seth\npaterna traditione suscipiens, donec diuisum a sacrilega propagine\nperdurauit, quemadmodum sancte perceperat, ita etiam\nuel ad dei cultum uel ad utilitatem uitae communis exercuit.\neam uero impiae generationi fuisset admixtum, ad res profanas\nac noxias quae pie didicerat instinctu quoque daemonum\nderiuauit curiosasque ex ea maleficiorum artes atque praestigias\nac magicas superstitiones audaciter instituit, docens posteros\nsuos, ut sacro illo cultu diuini numinis derelicto uel elementa\nhaec uel ignem uel aerios daemonas uenerarentur et colerent.\nhaec igitur quam diximus curiosarum rerum notitia quomodo\nin diluuio non perierit ac superuenientibus saeculis innotuerit,\nlicet hoc minime absolutio propositae quaestionis exposcat,\ntamen, quia nos occasio huius expositionis admonuit, praestringendum\nbreuiter puto. quantum itaque antiquae\n\n\n\n\n\n\ntraditiones ferunt, Cham filius Noê, qui superstitionibus istis et\nsacrilegis ac profanis erat artibus institutus, sciens nullum\nse posse super his memorialem librum in aream prorsus\ninferre, in qua erat una cum patre iusto ac sanctis frairi-\n(bus ingressorus, scelestas artes ac profana conmenta diuersorum\nmetallorum lamminis, quae scilicet aquarum conrampi\ninundatione non possent, et durissimis lapidibus insculpsit.\nquae peracto diluuio eadem qua celauerat curiositate perquirens\nsacrilegiorum ac perpetuae nequitiae seminarium transmisit\nin posteros. hac itaque ratione illa uulgi opinio, qua credunt\nangelos uel maleficia uel diuersas artes hominibus tradidisse,\nin ueritate conpleta est. de illis ergo quemadmodum diximus\nfiliis Seth et filiabus Cain nequiores filii procreati sunt,, qui\nfuerunt robustissimi uenatores, uioleatissimi ac traculentissimi\nuiri, qui pro inormitate corporum uel crudelitatis atque\nmalitiae gigantes nuncupati sunt.\nhi namque finitimos popnlari\nac rapinas inter homines primi exercere coeperunt, praeda\npotius exigentes uitam suam quam sudore operis ac labore\ncontenti, et quorum usque eo scelera supercreuerant, ut expiari\nmundus alias nisi diluuii inundatione non posset. ita\nergo filiis Seth libidinis instigatione transgressis illud mandatum,\nquod ab exordio mundi huius naturali instinctu diutissime\nfuerat custoditum, necesse fuit per litteram legis postea\nreparari: filiam tuam non dabis filio eius uxorem\nnec de filiabus eorum accipies filio tuo, quia\n\n\n\n\n\n\nseducent corda uestra, ut discedatis a deo uestro\netsequamini deos earum ac seruiatis eis.\nGERMANVS : Merito potuisset illis ex hac praesumptione\nconiugii crimen transgressionis adscribi, si data fuisset\neis ista praeceptio. at cum seiunctionis istius obseruantia\nnecdum aliqua fuisset constitutione praefixa, quemadmodum\nillis permixtio generis ad noxam debuit inputari, quae nullo\nfuerat interdicta mandato? lex enim non praeterita solet\ncrimina, sed futura damnare.\nSERENVS : Deus hominem creans omnem naturaliter\na scientiam legis inseruit. quae si fuisset ab homine secundum\npropositum domini ut coeperat custodita, non utique necessarium\nfuisset aliam dari quam litteris postea promulgauit:\nerat enim superfluum extrinsecus offerri remedium quod adhuc\nuigebat insertum. sed quia haec ut diximus penitus\ncorrupta iam fuerat libertate usuque peccandi, uelut huius\nexsecutor ac uindex et ut ipsis scripturae uerbis eloquar\nadiutrix adposita est Moysaicae legis seuera districtio, ut uel\nmetu poenae praesentis non penitus bonum scientiae naturalis\nextinguerent, secundum prophetae sententiam dicentis: legem\ndedit in adiutorium.\nquae etiam secundum apostolum\npaedagogus uelut paruulis data fuisse describitur, erudiens\nscilicet eos atque custodiens, ne ab illa disciplina in qua\nnaturaliter fuerant instituti quadam obliuione discederent.\nnam quia sit homini omnis scientia legis ab initio creationis\nnfosa, hinc manifeste probatur, quod mandata legis absque\n\n\n\n\n\n\n\n\n\n\nlitterae lectione ante legem, immo ante diluuium omnes\nsanctos obseruasse cognoscimus. quemadmodum enim scire\npotuit Abel necdum lege mandante, quod de primitiuis ouium\nsuarum et de adipe ipsarum sacrificium deo deberet offerre,\nnisi per insitam sibi legem naturaliter fuisset edoctus? quemadmodum\nNoe quod mundum uel quod inmundum esset animal\ndiscreuisset nondum haec legali distinguente mandato, nisi\nscientia naturali fuisset instructus ?\nunde Enoc didicit ambulare\ncum deo, nullam legis inluminationem ab aliquo consecutus?\nubi Sem et Iapheth legerant: turpitudinem patris\ntui non reuelabis, ut incedentes retrorsum patris uerecunda\nuelarent? unde monitus Abraham spoliis hostium quae\nsibi offerebantur, ne retributionem laboris sui consequeretur,\nabstinuit, uel decimas sacerdoti Melchisedec, quae Moysaica\nlege praecipiuntur, exsoluit? unde idem ipse Abraham, unde\nLoth transeuntibus ac peregrinis humanitatis iura et ablutionem\npedum necdum euangelico coruscante mandato suppliciter\nobtulerunt?\nunde Iob tantam de uotionem fidei, tantam castimoniae\npuritatem, tantam humilitatis, mansuetudinis, misericordiae,\nhumanitatis scientiam consecutus est, quantam nunc\nne ab illis quidem qui euangelia memoriter tenent uidemus\ninpleri ? quem sanctorum legimus ante legem ullum legis non\nobseruasse mandatum? quis illorum non custodiuit: audi\nIsrahel, dominus deus tuus dominus unus est?\nquis non inpleuit illorum: non facies tibi sculptile\n\n\n\n\n\n\nseque ullam similitudinem eorum quae in caelo\nsunt sine quae in terra uel eorum quae sunt in\naquis sub terra?\nquis eorum non obseruanit: honora\npatrem tuum et matrem uel illa quae in Decalogo subsequuntur\n: non occides, non adulterabis, non facies\nfurtum, non falsum testimonium dices, non concupisces\nuxorem proximi tui aliaque his multo maiora,\nquibus non solum legis, sed etiam euangelii praeuenere\nmandata ?\nIta ergo intellegimus ab initio deum omnia creasse\nperfecta nec fuisse quod ordinationi eius principali uelut inprouidae\net inperfectae necesse esset adiungi, si in illo statu ac\ndispositione qua ab ipso creata sunt uniuersa mansissent, et\nidcirco in eos qui ante legem, immo ante diluuium peccauerunt,\ninsto iudicio animaduertisse deum probamus, quia transgressi\nnaturalem legem sine ulla meruerunt excusatione puniri, nec\nin illorum incidemus blasphemam calumniam, qui ignorantes\nhanc rationem derogant deo ueteris testamenti ac detrahentes\nnostrae fidei subsannantesque respondent: quid ergo placuit deo\nuestro, ut post tot annorum milia legem uoluerit promulgare,\ntanta saecula passus sine lege transire?\nquodsi postea melius\naliquid adinuenit, apparet eum in primordio mundi inferiora\nuel deteriora sapuisse et post haec uelut experimentis edoctum\ncoepisse rectiora prospicere ac principales ordinationes suas in\nmelius emendare. quod inmensae praescientiae dei penitus\nconuenire non poterit nec sine ingenti blasphemia haec de\n\n\n\n\n\n\n\n\nipso ab haeretica insania proferentur, dicente Ecclesiaste:\ncognoui quoniam omnia quae fecit dens ab initio\nipsa erunt in aeternum: super illa non est quod\naddatur, et ab illis non est quod auferatur. et\nidcirco iustis lex non est posita, iniustis autem et\nnon subditis, inpiis et peccatoribus, sceleratis et\ncontaminatis.\nilli namque habentes naturalis atque insitae\nlegis sanam atque integram disciplinam nequaquam lege hac\nextrinsecus adhibita litterisque descripta quaeque in adiutorium\nilli naturali data est indigebant. ex quibus apertissima ratione\ncolligitur nec legem istam perscriptam litteris dari ab initio\ndebuisse (erat enim hoc superfluum fieri stante adhuc naturali\nlege nec ad integrum uiolata) nec euangelicam perfectionem\ntradi ante legis potuisse custodiam. non enim poterant audire:\nqui te percusserit in dextera maxilla tua, praebe\nilli et alteram, qui contenti non erant talionis aequalitate\niniurias proprias uindicare, sed letales calces ac telorum\nuulnera pro alapa leuissima rependebant et pro uno dente\npercutientium animas expetebant. sed nec dici illis poterat:\ndiligite inimicos uestros, in quibus magnus fructus et\nutilitas ducebatur, ut amicos suos diligerent, declinarent uero\nab inimicis et solo ab eis odio dissiderent nec obprimere illos\net interficere festinarent.\nIIIud uero quod uos de diabolo mouerat: quia mendax\nest et pater eius, quod uidelicet tam ipse quam pater\n\n\n\n\n\n\nsuus mendax pronuntiari uideatur a domino, satis absurdum\nest hoc uel leuiter opinari. ut enim paulo ante diximus\nspiritus spiritum non generat, sicut ne animam quidem potest\nanima procreare, licet concretionem carnis non dubitemus\nhumano semine coalescere, ita de utraque substantia, id est\ncarnis et animae, quae cui adscribatur auctori, apostolo manifestius\ndistinguente: deinde patres, inquit, carnis nostrae\nhabuimus eruditores et reuerebamur: non\nmulto magis subiciemur patri spirituum et uiuemus?\nquid hac diuisione clarius potuit definire, ut carnis\nquidem nostrae patres homines pronuntiaret, animarum uero\ndeum solum esse patrem constanter exprimeret? quamquam\net in ipsa corporis huius concretione ministerium tantummodo\nat hominibus adscribendum, summa uero conditionis deo\nomnium creatori, dicente Dauid: manus tuae fecerunt\nme, et plasmauerunt me. et beatus Iob: nonne sicut\nlic, inquit, mulsisti me, coagulasti me ut caseum?\nossibus et neruis inseruisti me. et dominus ad Hieremiam:\npriusquam te in utero formarem, noui te.\nEcclesiastes uero utriusque substantiae naturam atque originem\nexaminatione ortus atque initii, ex quo uidelicet unaquaeque\nprocessit, et consideratione finis ad quem unaquaeque contendit\nsatis euidenter ac proprie colligens pariterque de huius corporis\natque animae separatione disceptans ita disseruit: priusquam\nconuertatur puluis in terram sicut fuit, et\n\n\n\n\n\n\nspiritus reuertatur ad deum, qui dedit eam. quid apertius\ndici potuit quam ut materiam carnis, quam puluerem\nnominauit, quia de hominis semine sumit exordium eiusque\nuidetur ministerio seminari, uelut e terra sumptam iterum\nreuerti pronuntiaret ad terram, spiritum uero, qui non per\nconmixtionem sexus utriusque generatur, sed peculiariter a\ndeo solo tribuitur, ad auctorem suum redire signaret?\nquod\netiam per illam dei insuffiationem, qua Adam primitus animauit,\neuidenter exprimitur. itaque his testimoniis manifeste\ncolligimus patrem spirituum dici neminem posse nisi deum\nsolum, qui eos ex nihilo cum uoluerit facit, homines uero\ncarnis nostrae patres tantummodo nominari. igitur et diabolus\nsecundum hoc quod uel spiritus uel angelus uel bonus creatus\nest patrem neminem habuit nisi deum conditorem suum. qui\ncum superbia fuisset elatus et dixisset in corde sao: ascendam\nsuper altitudinem nubium, ero similis altissimo,\nfactus est mendax et in ueritate non stetit, sed\nde proprio nequitiae thesauro mendacium proferens non solum\nmendax, sed etiam pater ipsius mendacii factus est, quo\ndeitatem homini repromittens ac dicens: eritis sicut dii,\nin ueritate non stetit, sed ab initio factus est homicida, uel\nAdam in condicionem mortalitatis inducens uel Abel instigatione\nsua per manum fratris interimens.\nSed iam disputationem nostram duarum ferme noctium\nlucubratione confectam subsequens aurora concludit ac de\nprofundissimo quaestionum pelago cumbam conlationis huiusce\nad tutissimum silentii portum conpendium nostrae rusticitatis\n\n\n\n\n\n\nadtraxit. in quo quidem profundo quanto nos interius diuini\nspiritus introduxerit flatus, tanto diffusior praecedens oculorum\naciem semper aperietur inmensitas ac secundum sententiam\nSalomonis longius fiet a nobis magis quam erat, et\nalta profunditas, quis inueniet eam?\nquamobrem\ndominum deprecemur, ut in nobis uel timor eius uel caritas\nquae nescit cadere inmobilis perseueret, quae nos et sapientes\nin omnibus faciet et a diaboli telis proteget semper inlaesos.\nhis etenim custodibus inpossibile est quempiam laqueos mortis\nincurrere. inter perfectos autem et inperfectos ista distantia\nest, quod in illis quidem fixa et ut ita dixerim maturior\ncaritas tenacius perseuerans firmius eos ac facilius facit in\nsanctitate durare, in his uero uelut infirmius conlocata ac\nfacilius refrigescens cito ac saepius eos peccatorum conpellit\nlaqueis inplicari. quibus auditis ita nos conlationis huius\nsermo flammauit, ut maiore mentis ardore abeuntes a cella\nsenis quam ante uenientes doctrinae eius plenitudinem\nsitiremus.\nDe perpetua orationis atque incessabili iugitate quod in\nsecundo Institutionum libro promissum est, conlationes senis\nhuius quem nunc in medium proferemus, id est abbatis Isaac\ndomino fauente conplebunt. quibus explicatis et praeceptis\nbeatissimae memoriae papae Castoris et desiderio uestro, o\nbeatissime papa Leonti et sancte frater Helladi, satisfecisse\nme credo, uoluminis amplitudine primitus excusata, quae\nstudentibus nobis non solum sermone succincto narranda\npraestringere, sed etiam plurima silentio praeterire in maiorem\nmodum quam disposueramus extensa est. praemissa namque\nsuper diuersis institutis disputatione copiosa, quam nos studio\nbreuitatis resecare maluimus, haec ad extremum beatus Isaac\nintulit uerba.\nOmnis monachi finis cordisque perfectio ad iugem atque\nindisruptam orationis perseuerantiam tendit, et quantum humanae\nfragilitati conceditur, ad inmobilem tranquillitatem mentis\nac perpetuam nititur puritatem, ob quam omnem tam laborem\n\n\n\n\n\n\ncorporis quam contritionem spiritus indefesse quaerimus et\niugiter exercemus. et est inter alterutrum reciproca quaedam\ninseparabilisque coniunctio. nam sicut ad orationis perfectionem\nomnium tendit structura uirtutum, ita nisi huius culmine\nhaec omnia fuerint conligata atque conpacta, nullo modo\nfirma poterunt uel stabilia perdurare.\nquemadmodum enim\nsine illis adquiri uel consummari non potest haec de qua\nloquimur perpetua orationis iugisque tranquillitas, ita ne illae\nquidem uirtutes quae hanc praestruunt absque huius possunt\nadsiduitate conpleri. et ideo nec recte tractare de orationis\neffectu nec ad eius principalem finem, qui uniuersarum uirtutum\nmolitione perficitur, subitanea disputatione poterimus\nintrare, nisi prius uniuersa, quae illius obtentu uel abscidenda\nsunt uel paranda, per ordinem dinumerata fuerint atque discussa,\net secundum euangelicae parabolae disciplinam ea, quae\nad spiritalis ac sublimissimae illius extructionem pertinent\nturris, subputata fuerint ac diligenter ante congesta.\nquae\ntamen nec proderunt praeparata nec recte superponi sibimet\nexcelsa culmina perfectionis admittent, nisi egesto prius omni\nrepurgio uitiorum et effossis succiduis mortuisque ruderibus\npassionum uiuae ut aiunt ac solidae terrae pectoris nostri,\nimmo illi euangelicae petrae superiecta fuerint simplicitatis\net humilitatis firmissima fundamenta, quibus haec turris\nspiritalium uirtutum molitionibus extruenda et inmobiliter\nualeat stabiliri et ad summa caelorum fastigia confidentia\npropriae firmitatis adtolli.\nfundamentis etenim talibus innitentem,\nquamuis passionum imbres largissimi profundantur,\n\n\n\n\n\n\nquamuis ei persecutionum uiolenti torrentes instar arietis inlidantur,\nquamuis inruat et incumbat aduersariorum spirituum saeua\ntempestas, non solum ruina non diruet, sed nec ipsa aliquatenus\nuexabit inpulsio.\nEt idcirco ut eo feruore ac puritate qua debet emitti\npossit oratio, haec sunt omnimodis obseruanda. primum\nsollicitudo rerum carnalium generaliter abscidenda est, deinde\nnullius negotii causaeue non solum cura, sed ne memoria\nquidem penitus admittenda, detractationes, uaniloquia seu\nmultiloquia, scurrilitates quoque similiter amputandae, irae\nprae omnibus siue tristitiae perturbatio funditus eruenda,\nconcupiscentiae carnalis ac filargyriae noxius fomes radicitus\nI euellendus.\net ita his ac similibus uitiis extrusis penitus et\nabscisis, quae hominum quoque possunt patere conspectibus,\ntalique ut diximus repurgii emundatione praemissa, quae simplicitatis\net innocentiae puritate perficitur, iacienda sunt primum\nprofundae humilitatis inconcussa fundamina, quae scilicet\nturrem intraturam caelos ualeant sustinere, deinde superponenda\nuirtutum spiritalis extructio et ab omni discursu atque\neuagatione lubrica animus inhibendus, ut ita paulatim ad\ncontemplationem dei ac spiritales intuitus incipiat sublimari.\nquidquid enim ante orationis horam anima nostra conceperit,\nnecesse est ut orantibus nobis per ingestionem recordationis\noccurrat. quamobrem quales orantes uolumus inueniri, tales\nnos ante orationis tempus praeparare debemus. ex praecedenti\nenim statu mens in supplicatione formatur, eoruudemque\n\n\n\n\nactuum prooumbentibus nobis ad precem, uerborum quoque uel\nsensuum ante oculos imago praeludens aut irasci nos secundum\npraecedentem qualitatem aut tristari aut concupiscentias\ncausasue praeteritas retractare aut risu fatuo, quod etiam\npudet dicere, cuiusquam scurrilis dicti uel facti titillatione\npulsari aut ad priores faciet uolitare discursus.\net idcirco\nquidquid orantibus nobis nolumus ut inrepat, ante orationem\nde adytis nostri pectoris extrudere festinemus, ut ita illud\napostolicum possimus inplere: sine intermissione orate,\net : in omni loco leuantes puras manus sine ira et\ndisceptatione. alias namque mandatum istud perficere non\nualebimus, nisi mens nostra ab omni uitiorum purificata contagio\nuirtutibus tantum uelut naturalibus bonis dedita iugi\nomnipotentis dei contemplatione pascatur.\nEtenim qualitas animae non inepte subtilissimae plumae\nseu pennae leuissimae conparatur. quae si umoris cuiuspiam\nextrinsecus accedentis corruptione uitiata non fuerit uel infusa,\nmobilitate substantiae suae tenuissimi spiritus adiumento\nuelut naturaliter ad sublimia caelestiaque sustollitur. sin uero\numoris cuiusquam aspargine uel infusione fuerit praegrauata,\nnon modo in nullos aerios uolatus naturali mobilitate raptabitur,\nsed etiam ad ima terrae concepti umoris pondere deprimetur.\nita mens quoque nostra si accedentibus uitiis curisque\nmundanis adgrauata non fuerit noxiaeue libidinis umore\ncorrupta, uelut naturali puritatis suae beneficio subleuata\nleuissimo spiritalis meditationis adflatu sublimabitur ad superna,\n\n\n\n\n\n\net humilia deserens atque terrena ad illa caelestia et inuisibilia\ntransferetur. unde proprie satis praeceptis dominicis\nadmonemur: uidete ne quando grauentur corda uestra\nin crapula et ebrietate et curis saecularibus.\net idcirco si uolumus orationes nostras non solum caelos, sed\netiam ea quae super caelos sunt penetrare, curemus mentem\nab omnibus terrenis uitiis expurgatam cunctisque mundatam\nfaecibus passionum ad subtilitatem perducere naturalem, ut\nita ad deum oratio eius nullo uitiorum pondere praegrauata\nconscendat.\nNotandum tamen quibus ex causis grauari mentem\ndominus designauerit. non enim adulteria, non fornicationes,\nnon homicidia, non blasphemias, non rapinas, quae mortalia\nesse et damnabilia nullus ignorat, sed crapulam posuit et\nebrietatem et curas siue sollicitudines saeculares. quae in\ntantum nemo hominum mundi huius cauet aut damnabilia\niudicat, ut etiam nonnulli, quod pudet dicere, semet ipsos\nmonachos nuncupantes isdem ipsis distentionibus uelut innoxiis\net utilibus inplicentur.\nquae tria licet secundum litteram\nperpetrata adgrauent animam atque a deo separent ac deprimant\nad terrena, est tamen eorum facilis declinatio et maxime\nnobis, qui tam longa remotione ab omni saeculi huius conuersatione\ndisiungimur et istis uisibilibus curis et ebrietatibus\net crapulis nulla penitus occasione miscemur. uerum est alia\nquoque crapula non miaus noxia et ebrietas spiritalis difficilius\neuitanda, cura quoque ac sollicitudo saecularis, quae nos etiam\npost omnium facultatum nostrarum perfectam renuntiationem\net uini epularumque cunctarum continentiam et quidem in\n\n\n\n\n\n\nsolitadine conetitutos frequenter inuoluunt (de quibus propheta:\nexpergiscimini, inquit, qui estis ebrii, et non a uino.\nalius quoque:\nobstupescite et admiramini, fluctuate\net uacillate: inebriamini, et non a uino: mouemini,\net non ebrietate. cuius ebrietatis uinum consequenter\nnecesse est ut secundum prophetam furor draconum sit,\nipsumque uinum de qua radice procedat aduerte: ex uinea,\ninquit, Sodomorum uitis eorum et sarmenta eorum\nei Gomorra.\nuis etiam frnctum nitis istius atque sarmenti\ngermen agnoscere ? uua eorum uua fellis, botrus amaritudinis\nipsis), quia omnino nisi fuerimus cunctis uitiis\nexpurgati et ab omnium passionum crapula sobrii, absque\nebrietate uini epularumque omnium afluentia erit cor nostrum\nebrietate et crapula magis noxia praegrauatum. nam quia\nsaeculares curae etiam in nos, qui nullis actibus mundi istius\nadmiscemur, cadere nonnumquam possint, manifesta ratione\nmonstratur secundum regulam seniorum, qui quidquid necessitatem\nuictus cotidiani et ineuitabilem usum carnis excedit,\nad saecularem definierunt curam et sollicitudinem pertinere:\nut uerbi gratia si, cum possit operatio unius solidi necessitatem\nnostri corporis expedire, ad duorum uel trium solidorum adquisitionem\nnosmet ipsos propensiore uelimus opere ac labore\ndistendere, et cum duarum uelamen sufficiat tunicarum ad\n\n\n\n\n\n\nusum scilicet noctis ac diei, trium uel quattuor fieri domini\nprocuremus, cumque unius sine duarum habitatio sufficiat\ncellularum, ambitione saeculari atque amplitudine delectati\nquattuor seu quinque cellas et has easdem exquisiti ornatus\net capaciores quam usus desiderat extruamus, passionem libidinis\nmundialis in quibus possumus praeferentes.\nQuod non sine instinctu daemonum fieri manifestissima\nnos experimenta docuerunt. nam quidam probatissimus seniorum\ncum transiret iuxta cellam cuiusdam fratris hac animi\nqua diximus aegritudine laborantis, utpote qui in extruendis\nreparandisque superfluis inquietus cotidianis distentionibus\ndesudaret, et eminus conspexisset eum graui malleo saxum\ndurissimum conterentem uidissetque Aethiopem quendam adstantem\nilli 6t una cum eodem ictus mallei iunctis consertisque\nmanibus inlidentem eumque ad operis illius instantiam\nignitis facibus instigantem, diutissime substitit uel inpressionem\ndirissimi daemonis uel fraudem tantae inlusionis admirans.\ncum enim nimia lassitudine fatigatus frater requiescere\niam finemque operi uoluisset inponere, instigatione\nspiritus illius animatus iterum resumere malleum nec desinere\nab intentione coepti operis urguebatur, ita ut isdem eius\nincitamentis infatigabiliter sustentatus tanti laboris non sentiret\niniuriam. tandem igitur senex tam dira daemonis ludificatione\npermotus ad cellam fratris diuertit salutansque eum, quod,\ninquit, est, frater, istud opus quod agis? at ille: laboramus,\nait, contra istud durissimum saxum uixque illud potuimus\naliquando conterere.\nad haec senex: bene dixisti Cpotuimus\\'.\nnon enim solus eras, cum illud caederes, sed fuit alius tecum\n\n\n\n\nquem non uidisti, qui tibi in hoc opere non tam adiutor quam\nuiolentissimus inpulsor adstabat. et idcirco morbum ambitus\nsaecnlaris nostris mentibus non inesse non utique eorum tantum\nnegotiorum abstinentia conprobabit, quae etiam si uelimus\nexpetere uel explere non possumus, neque illarum despectus\nrerum, quas si adfectauerimus tam apud spiritales uiros quam\napud saeculi homines notabiles prima fronte reddemur, sed\ncum etiam illa, quae nostrae subpetunt potestati et honestate\nquadam uidentur obnubi, rigida mentis districtione respuimus.\net re uera non minus haec, quae parua uidentur et minima\nquaeque ab his qui nostrae professionis sunt cernimus indifferenter\nadmitti, pro qualitate sua adgrauant mentem, quam\nilla maiora quae secundum suum statum saecularium sensus\ninebriare consuerunt, non sinentes deposita faece terrena ad\ndeum in quo semper defixa esse debet intentio monachum\nrespirare, cui ab illo summo bono uel parua separatio mors\npraesens ac perniciosissimus interitus est credendus.\ncumque\nmens tali fuerit tranquillitate fundata uel ab omnium carnalium\npassionum nexibus absoluta, et illi uni summoque\nbono tenacissima adhaeserit cordis intentio, apostolicum illud\ninplebit: sine intermissione orate, et: in omni loco\nleuantes puras manus sine ira et disceptatione.\nhac enim puritate, si dici potest, sensu mentis absorto ac de\nterreno situ ad spiritalem atque angelicam similitudinem\nreformato quidquid in se receperit, quidquid tractauerit, quidquid\negerit, purissima ac sincerissima erit oratio.\nGERMANVS : Vtinam simili modo atque eadem facilitate,\nqua semina spiritalium cogitationum plerumque concipimus,\netiam perpetuitatem earum possidere possimus. cum enim\nfuerint siue per memoriam scripturarum seu per recordationem\nspiritalium quorumque actuum uel certe per intuitum sacramentorum\ncaelestium nostro corde conceptae, insensibili quadam\nfuga lapsae quantocius euanescunt.\ncumque alias quaslibet\noccasiones spiritalium sensuum mens nostra reppererit, rursus\naliis inrepentibus ipsae quoque quae adprehensae fuerant lubrica\nuolubilitate diffugiunt, ita ut nullam constantiam sui retinens\nanimus nec potestate propria sanctarum cogitationum possidens\nfirmitatem etiam tunc, cum eas uidetur utcumque retinere,\nfortuito illas et non de industria concepisse credatur. quomodo\nenim ortus earum nostro arbitrio putabitur adscribendns,\nquarum perseuerantia non consistit in nobis?\nsed ne forte sub\nhuius quaestionis indagine a coepto narrationis ordine longius\neuagantes expositionem propositam super orationis statu diutius\nretardemus, suo hanc tempori reseruantes de qualitate orationis\ninstantissime quaesumus informari, praesertim cum nullo tempore\nnos ab ea cessare beatus apostolus moneat dicens: sine\nintermissione orate.\net ideo primum de qualitate eius\ndesideramus institui, id est qualis debeat emitti semper oratio,\ndeinde qualiter hanc eandem quaecumque est possidere uel\nexercere sine intermissione possimus. non enim parua cordis\nintentione eam perfici posse et experientia cotidiana et prosecutio\ntuae sanctitatis ostendit, qua finem monachi ac totius\n\n\n\n\n\n\nperfectionis culmen in orationis consummatione consistere\ndefinisti.\nISAAC: Vniuersas orationum species absque ingenti\ncordis atque animae puritate et inluminatione sancti spiritus\narbitror conprehendi non posse. tot enim sunt quot in una\nanima, immo in cunctis animabus status queunt qualitatesque\ngenerari.\net ideo licet sciamus nos pro hebitudine cordis\nnostri uniuersas orationum species non posse perspicere, tamen,\nin quantum mediocritas experientiae nostrae adsequi praeualuerit,\ndigerere eas utcumque temptabimus. secundum\nmensuram namque puritatis, in quam mens unaquaeque proficit\net qualitatem status in quo uel ex accedentibus inclinatur\nuel per suam renouatur industriam, ipsae quoque momentis\nsingulis reformantur: et idcirco uniformes orationes emitti\nsemper a nemine posse certissimum est.\naliter enim quisque\nsupplicat cum alacer est, aliter cum tristitiae seu desperationis\npondere praegrauatur, aliter cum spiritalibus successibus\nuiget, aliter cum inpugnationum mole deprimitur, aliter cum\nueniam peccatorum, aliter cum adquisitionem gratiae seu\ncuiuslibet uirtutis exposcit uel certe extinctionem cuiuscumque\nuitii deprecatur, aliter cum consideratione gehennae ac futuri\niudicii timore conpungitur, aliter cum spe futurorum bonorum\ndesiderioque flammatur, aliter cum in necessitatibus ac periculis,\naliter cum in securitate ac tranquillitate uersatur, aliter\ncum sacramentorum caelestium reuelationibus inlustratur,\naliter cum sterilitate uirtutum ac sensuum ariditate constringitur.\nEt idcirco his super orationum qualitate digestis,\nlicet non quantum exposcit materiae magnitudo, sed quantum\n\n\n\n\n\n\nuel temporis admittit angustia uel certe capere tenuitas ingenii\nnostri et cordis praeualet hebitudo, maior nobis nunc inminet\ndifficultas, ut ipsas singillatim orationum species exponamus,\nquas apostolus quadripertita ratione distinxit ita dicens: deprecor\nitaque primo omnium fieri obsecrationes,\norationes, postulationes, gratiarum actiones. quae\nnon inaniter ab apostolo ita fuisse diuisa minime dubitandum\nest.\net primitus indagandum quid obsecratione, quid oratione,\nquid postulatione, quid gratiarum actione signetur. deinde\nperquirendum utrum hae quattuor species ab orante sint\npariter adsumendae, id est ut omnes simul in unaquaque\nsupplicatione iungantur, an uicissim singiliatimque sint offerendae,\nut puta nunc quidem obsecrationes, nunc uero orationes,\nnunc autem postulationes seu gratiarum actiones oporteat\npromi, an certe alius quidem obsecrationes, alius uero orationes,\nalius uero postulationes, alius gratiarum actiones deo debeat\nexhibere secundum mensuram scilicet aetatis suae, in quam\nunaquaeque mens per intentionis proficit industriam.\nEt ideo primum proprietates ipsae sunt nominum uerborumque\ntractandae ac discutiendum quid inter orationem\net obsecrationem ac postulationem intersit, deinde similiter\nperscrutandum utrum singillatim sint an pariter exhibendae,\ntertio indagandum utrum etiam ipse ordo qui ita est apostoli\nauctoritate dispositus aliquid amplius instruat auditorem, an\nsimpliciter accipienda sit ista distinctio et indifferenter putanda\nsit ab illo taliter fuisse digesta. quod mihi satis uidetur\nabsurdum. non enim credendum est aliquid transitorie ac\nsine ratione spiritum sanctum per apostolum protulisse. et\n\n\n\n\n\n\nidcirco eodem quo coepimus ordine, prout dominus donauerit,\nsingula retractemus.\nDeprecor itaque primo omnium fieri obsecrationes.\nobsecratio inploratio est seu petitio pro peccatis,\nqua uel pro praesentibus uel pro praeteritis admissis suis\nunusquisque conpunctus ueniam deprecatur.\nOrationes sunt quibus aliquid offerimus seu uouemus\ndeo, quod Graece dicitur εὐχή, id est uotum, nam ubi dicitur\nin Graeco τὰς svxasμον τῳ̃ ϰυϱίῳ ἀποδώσω, in Latino legitur:\nuota mea domino reddam, quod secundum proprietatem\nuerbi ita exprimi potest: orationes meas domino reddam. et\nillud quod legimus in Ecclesiaste: si uoueris uotum deo,\nne moram feceris reddere illud, in Graeco similiter\nscribitur: ἐὰν ἐύςη εὐχὴν τῳ ϰνϱίῳ, id est: si oraueris\norationem domino, ne moram feceris reddere illam.\nquod ita ab unoquoque nostrum inplebitur.\noramus, oum\nrenuntiantes huic mundo spondemus nos mortificatos cunctis\nactibus et conuersationi mundanae tota cordis intentione\ndomino seruituros. oramus, cum pollicemur saeculari honore\ncontempto ac terrenis opibus spretis in omni contritione cordis\nac paupertate spiritus nos domino cohaesuros. oramus, cum\npromittimus nos purissimam corporis castitatem seu inmobilem\npatientiam exhibituros esse perpetuo, uel cum de corde nostro\nradices irae siue tristitiae mortem operantis uouemus funditus\neruendas. quae cum desidia resoluti atque ad antiqua uitia\n\n\n\n\n\n\nrecnrrentes minime fecerimus, erimus orationum nostrarum ac\nuotorum rei diceturque de nobis: melius est non uouere,\nquam uouere et non reddere. quod secundum Graecum\ndici potest: melius est non orare te, quam orare et\nnon reddere.\nTertio loco ponuntur postulationes, quas pro aliis\nquoque, dum sumus in feruore spiritus constituti, solemus\nemittere, uel pro caris scilicet nostris uel pro totius mundi\npace poscentes, et ut ipsius apostoli uerbis eloquar cum pro\nomnibus hominibus, pro regibus et omnibus qui\nin sublimitate sunt supplicamus.\nQuarto deinde loco gratiarum actiones ponuntur, quas\nmens, uel cum praeterita dei recolit beneficia uel cum praesentia\ncontemplatur, seu cum in futurum quae et quanta praeparauerit\ndeus his qui diligunt eum prospicit, per ineffabiles excessus\ndomino refert. qua etiam intentione nonnumquam preces\nuberiores emitti solent, dum illa quae reposita sunt in futuro\nsanctorum praemia purissimis oculis intuendo ineffabiles deo\ngratias cum inmenso gaudio spiritus noster instigatur effundere.\nEx quibus quattuor speciebus licet nonnumquam soleant\noccasiones supplicationum pinguium generari (nam et de obsecrationis\nspecie quae de conpunctione nascitur peccatorum,\net de orationis statu quae de fiducia oblationum et consummatione\nuotorum pro conscientiae profluit puritate, et de postulatione\nquae de caritatis ardore procedit, et de gratiarum\nactione quae beneficiorum dei et magnitudinis ac pietatis eius\nconsideratione generatur, feruentissimas saepissime nouimus\npreces ignitasque prodire, ita ut constet omnes has quas\n\n\n\n\n\n\npraedizimnB species omnibus hominibus utiles ac necessarias inueniri,\nut in uno eodemque uiro nunc quidem obsecrationum,\nnunc autem orationum, nunc postulationum puras ac feruentisaimas\nsupplicationes uariatus emittat affectus), tamen prima\nad incipientes uidetur peculiarius pertinere, qui adhuc uitiorum\nsuorum aculeis ac memoria remordentur, secunda ad illos qui\nin profectu iam spiritali adpetituque uirtutum quadam mentis\nsublimitate consistunt, tertia ad eos qui perfectionem uotorum\nsuorum operibus adinplentes intercedere pro aliis quoque\nconsideratione fragilitatis eorum et caritatis studio prouocantur,\nquarta ad illos qui iam poenali conscientiae spina de\ncordibus uulsa securi iam munificentias domini ac miserationes,\nquas uel in praeterito tribuit uel in praesenti largitur\nvel praeparat in futuro, mente purissima retractantes ad illam\nignitam et quae ore hominum nec conprehendi nec exprimi\npotest orationem feruentissimo corde raptantur.\nnonnumquam\ntamen mens, quae in illum uerum puritatis proficit adfectum\natque in eo iam coeperit radicari, solet haec omnia simul\npariterque concipiens atque in modum cuiusdam inconprehensibilis\nac rapacissimae flammae cuncta peruolitans ineffabiles\nad deum preces purissimi uigoris effundere, quas ipse spiritus\ninterpellans gemitibus inenarrabilibus ignorantibus nobis\nemittit ad deum, tanta scilicet in illius horae momento\nconcipiens et ineffabiliter in supplicatione profundens, quanta\nnon dicam ore percurrere, sed ne ipsa quidem mente ualeat\nalio tempore recordari.\net inde est, quod in qualibet mensura\nquis positus nonnumquam puras intentasque preces inuenitur\nemittere, quia et de illo primo et humili ordine, qui est super\nrecordatione futuri iudicii, is qui adhuc sub terroris est poena\n\n\n\n\nao meta examinis constitutus ita ad honua ecapugitur, ut\nnon minore spiritus alacritate de obsecrationis pinguedine\nrepleatur, quam ille qui per puritatem cordis sui munificentias\ndei perlustrans atque percurrens ineffabili gaudio laetitiaque\nresoluitur. incipit enim secundum sententiam domini plus\ndiligere, quia sibimet ampliora cognoscit indulta.\nTamen expetendae sunt nobis per profectum uitae\nconsummationemque uirtutum illae potius supplicationum\nspecies, quae uel de contemplatione futurorum bonorum uel\nde caritatis ardore funduntur seu certe, ut humilius et seeundum\nincipientium mensuram loquar, pro adquisitione quarumcumque\nuirtutum seu uitii cuiuslibet extinetione generantur.\naliter enim ad illa sublimiora quae praediximus supplicationum\ngenera peruenire nullatenus poterimus, nisi per ordinem postulationum\nistarum sensim mens nostra fuerit gradatimque\nproueeta.\nHas quattuor supplicationum species ita etiam dominus\nexemplo suo nobis initiare dignatus est, at in hoc quoque\ninpleret illud quod de ipso dicitur: quae coepit Iesus\nfacere et docere. nam obsecrationis genus adsumit cum\ndicit: pater, si possibile est, transeat a me calix\niste, uel illud quod ex persona eius cantatur in psalmo:\ndeus deus mens respice me: quare medereliquisti?\naliaque his similia. oratio est cum dicit: ego clarificaui\nte super terram, opus consummaui quod dedisti\nmihi ut facerem, siue illud: et pro eis sanctifico\nme ipsum, ut sint et ipsi sanctificati in ueritate.\npostulatio est cum dicit: pater, quos dedisti mihi,\n\n\n\n\n\n\nnolo ut ubi ego sum et ipsi sint mecum, ut uideant\ngloriam meam quam dedisti mihi, uel certe cum\ndicit: pater, ignosce eis: non enim sciunt quid\nfaciunt.\ngratiarum actio est cum dicit: confiteor tibi\npater, domine caeli et terrae, quia abscondisti\nhaec a sapientibus et prudentibus, et reuelasti\nea paruulis. ita pater, quia sic fuit placitum ante\nte, uel certe cum dicit: pater, gratias ago tibi quoniam\naudisti me. ego autem sciebam quia semper me\naudis. quae tamen quattuor supplicationum genera licet\nsingillatim ac diuerso tempore secundum illum quem conprehendimus\nmodum idem dominus noster distinierit offerenda,\ntamen etiam simul ea in supplicatione perfecta conprehendi\nposse identidem suis ostendit exemplis, per illam scilicet\norationem quam ad finem euangelii secundum Iohannem\nlegimus eum copiosissime profudisse.\nex cuius textu quia\nlongum est uniuersa percurri, diligens inquisitor haec ita esse\nlectionis ipsius serie poterit edoceri. quem sensum apostolus\nquoque in epistula ad Philippenses has quattuor supplicationum\nspecies aliquantum inmutato ponens ordine euidenter expressit\nostenditque debere eas nonnumquam simul sub ardore unius\nsupplicationis offerri, ita dicens: sed in omni oratione et\nobsecratione cum gratiarum actione petitiones\nuestrae innotescant apud deum. per quod uoluit nos\nin hoc specialius erudire, quod et in oratione et in obsecratione\ngratiarum actio debeat cum postulatione misceri.\nHaec itaque supplicationum genera sublimior adhuc\nstatus ac praecelsior subsequetur, qui contemplatione dei solius\net caritatis ardore formatur, per quem mens in illius\n\n\n\n\n\n\ndilectionem resoluta atque reiecta familiarissime deo uelut patri\nproprio peculiari pietate conloquitur.\nquem statum debere nos\ndiligenter ezpetere formula dominicae orationis instituit dicens:\npater noster. cum ergo uniuersitatis deum ac dominum\npatrem nostrum esse uoce propria confitemur, profecto de\ncondicione seruili in adoptionem filiorum nos profitemur adscitos,\nadicientes deinde: qui es in caelis, ut conmorationem\nuitae praesentis qua in hac degimus terra uelut peregrinam\natque a nostro patre nos longissime separantem toto horrore\nuitantes ad illam potius regionem, in qua patrem nostrum\nconmorari fatemur, summo desiderio properemus nihilque admittamus\neiusmodi, quod indignos nos hac nostra professione ac\nnobilitate tantae adoptionis efficiens et hereditate paterna uelut\ndegeneres priuet et iram nos faciat iustitiae eius ac seueritatis\nincurrere.\nin quem filiorum ordinem gradumque prouecti illa\ncontinuo quae est in bonis filiis pietate ftagrabimus, ut iam\nnon pro nostris utilitatibus, sed pro nostri patris gloria totum\ninpendamus affectum, dicentes ei: sanctificetur nomen\ntuum, nostrum desiderium, nostrum gaudium gloriam nostri\npatris esse testantes, imitatores effecti illius qui dixit: qui\na semet ipso loquitur, gloriam propriam quaerit:\nqui autem quaerit gloriam eius qui misit illum,\nhic uerax est, et iniustitia in eo non est. denique\nuas electionis hoc repletus affectu etiam anathema fieri optat\na Christo, dummodo familia ei multiplex adquiratur et ad\n\n\n\n\n\n\ngloriam sui patris salus totius Israheliticae plebis adcrescat.\nsecorus enim optat interire pro Christo, qui nouit neminem\nmori posse pto uita. et iterum gaudemus, inquit, quando\nnos infirmi sumus, uos autem potentes estis. et\nquid mirum si uas electionis pro Christi gloria et fratrum\nsuorum conuersione gentisque priuilegio anathema fieri optat\na Christo, cum Michaeas quoque propheta uelit se mendacem\nfieri et ab inspiratione sancti spiritus alienum, dummodo\nplagas illas et captiuitatis exitia quae sua uaticinatione praedixerat\nplebs ludaicae nationis euadat, utinam, inquiens,\nnon essem uir habens spiritum, et mendacium\npotius loquerer: ut praetermittamus illum legislatoris adfectum,\nqui cum fratribus suis etiam perituris non rennuit\ninterire dicens: obsecro, domine, peccauit populus\niste peccatum magnum: aut dimitte eis hanc\nnoxam, aut si non facis, dele me de libro tuo quem\nscripsisti.\npotest autem congrue satis istud quod dicitur\nsanctificetur nomen tuum etiam taliter accipi: sanctificatio\ndei nostra perfectio est. itaque dicentes ei sanctificetur\nnomen tuum aliis uerbis hoc dicimus: tales nos\nfacito, pater, ut sanctificationem tuam uel intellegere quanta\nsit uel capere mereamur, uel certe ut in nostra conuersatione\nspiritali sanctus appareas. quod tunc efficaciter inpletur in\nnobis, quando uident homines opera nostra bona et\nglorificant patrem nostrum qui est in caelis.\nSecunda petitio mentis purissimae aduenire iam\niamque regnum sui patris exoptat, uel istud scilicet quo\n\n\n\n\n\n\ncotidie Christus regnat in sanctis (quod ita fit, cum diaboli\nimperio per extinctionem faetentium uitiorum de nostris\ncordibus pulso deus in nobis per uirtutum bonam fragrantiam\ncoeperit dominari et deuicta fornicatione castitas, superato\nfurore tranquillitas, calcata superbia humilitas in nostra mente\nregnanerit), uel certe illud quod praestituto tempore omnibus\nest perfectis ac dei filiis generaliter repromissum, in quo eis\ndicetur a Christo: uenite benedicti patris mei, possidete\nparatum uobis regnum a constitutione mundi,\nintentis illud quodammodo obtutibus ac defixis desiderans et\nexpectans dicensque ad eum: ueniat regnum tuum. nouit\nenim testimonio conscientiae suae, cum apparuerit, mox eius\nse futuram esse consortem. haec enim dicere uel optare\ncriminosorum nullus audebit, quia nec uidere tribunal iudicis\nuolet, quisque sub aduentu eius non palmam nec praemia\nsuis meritis, sed poenam nouit protinus repensandam.\nTertia supplicatio filiorum est: fiat uoluntas tua\nsicut in caelo et in terra. non potest esse iam maior\noratio quam optare, ut terrena mereantur caelestibus coaequari.\nnam quid est aliud dicere fiat uoluntas tua sicut in\ncaelo et in terra quam ut sint homines similes angelis, et\nsicut uoluntas dei ab illis inpletur in caelo, ita etiam hi qui\nin terra sunt non suam, sed eius uniuersi faciant uoluntatem?\nhoc quoque nemo ea affectu dicere praeualebit nisi is solus,\nqui deum credit omnia quae uidentur uel aduersa uel prospera\npro nostris utilitatibus dispensare, magisque eum pro suorum\nsalute et commodis prouidum atque sollicitum quam nos\n\n\n\n\n\n\nipsos esse pro nobis.\nuel certe taliter accipiendum: uoluntas\ndei salus omnium est secundum illam beati Pauli sententiam:\nqui omnes homines uult saluos fieri et ad agnitionem\nueritatis uenire. de qua etiam uoluntate Esaias\npropheta ex persona dei patris et omnis, inquit, uoluntas\nmea fiet. dicentes ergo ei fiat uoluntas tua sicut in\ncaelo et in terra hoc eum aliis oramus uerbis, ut sicut\nhi qui in caelo sunt, ita omnes qui in terra consistunt tua,\npater, agnitione saluentur.\nDeinde panem nostrum ἐπιούσιον id est supersubstantialem\nda nobis hodie, quod alius euangelista\ncotidianum dixit. illud nobilitatis ac substantiae eius\nsignificat qualitatem, qua scilicet super omnes substantias\nsit atque omnes creaturas sublimitas magnificentiae eius ac\nsanctificationis excedat, hoc uero proprietatem usus ipsius\natque utilitatis expressit. nam cum dicit cotidianum,\nostendit quod sine ipso nullo die spiritalem uitam capere\nualeamus.\ncum dicit hodie, ostendit eum cotidie esse sumendum\net hesternam praebitionem eius non sufficere, nisi nobis\nhodie quoque similiter fuerit adtributus. omnique nos tempore\nhanc orationem debere profundere indigentia eius cotidiana\nconmoneat, quia non est dies quo non opus sit nobis huius\nesu ac perceptione cor interioris nostri hominis confirmare,\nlicet istud quod dicitur hodie et ad praesentem uitam possit\nintellegi, id est: dum in hoc saeculo conmoramur, praesta\nnobis hunc panem. nouimus enim eum his qui meruerint a\n\n\n\n\n\n\nte et in futuro esse praestandum, sed rogamus ut eum nobis\nhodie largiaris, quia nisi eum percipere quia in hac uita\nmeruerit, in illa eius particeps esse non poterit.\nEt dimitte nobis debita nostra sicut et nos\ndimittimus debitoribus nostris. o ineJtabilis dei clementia,\nquae non solum nobis orationis tradidit formam et\nacceptabilem sibi morum nostrorum instituit disciplinam ac\nper necessitatem traditae formulae, qua se praecepit a nobis\nsemper orari, irae pariter ac tristitiae euellit radices, sed\netiam occasionem rogantibus tribuit eisque reserat uiam, qua\nclemens ac pium erga se prouocent dei indicium promulgari,\net quodammodo potestatem tribuit qua indicis nostri possimus\nsententiam temperare, ad ueniam delictorum nostrorum exemplo\neum nostrae remissionis artantes, dum dicimus\\' ei: dimitte\nnobis sicut et nos dimisimus.\nitaque securus huius orationis\nfiducia de suis admissis ueniam postulabit, quisque remissus\nerga suos dumtaxat, non erga domini sui extiterit debitores.\nsolemus etenim nonnulli, quod est deterius, erga illa quidem\nquae admittuntur ad iniuriam dei, quamuis magnorum sint\ncriminum, placidos nos et clementissimos exhibere, erga nostrarum\nuero uel paruissimarum offensionum debita exactores\ninmites atque inexorabiles inueniri.\nquisquis igitur in se delinquenti\nfratri non ex corde remiserit, non indulgentiam, sed\ncondemnationem deprecatione hac sibimet inpetrabit, suaque\nprofessione semet ipsum poscet dirius iudicari dicens: remitte\nmihi sicut et ego remisi. quod cum illi secundum suam\npetitionem fuerit repensatum, quid aliud subsequetur quam ut\nexemplo suo inplacabili ira et inremiesa sententia puniatur ?\n\n\n\n\n\n\nideoque si clementer uolamus iudicari, nos quoque erga illos\nqui in nos deliquerunt oportet esse clementes. tantum enim\nremittetur nobis, quantum nos remiserimos eis qui nobis quacumque\nmalignitate nocuerunt.\nquod formidantes nonnulli,\ncum in ecclesia haec oratio ab uniuersa plebe concinitur, hunc\nlocum taciti praetermittunt, ne scilicet semet ipsos obligare\npotius quam excusare sua professione uideantur, non intellegentes\nquod frustra cauillationes has iudici omnium praetendere\nmoliantur, qui quemadmodum iudicaturus sit supplicibus suis\nuoluit praemonstrare. dum enim erga eos non uult inmitis\natque inexorabilis inueniri, formam sui iudicii designauit, ut\nquemadmodum nos ab illo iudicari cupimus, ita nostros fratres,\nsi quid in nobis deliquerint, iudicemus, quia iudicium sine\nmisericordia ei qui non fecit misericordiam.\nDeinde sequitur: et ne nos inducas in temptationem,\nde quo non minima nascitur quaestio. si enim\noramus ne permittamur temptari, et unde erit in nobis uirtus\nconstantiae conprobanda secundum illam sententiam: omnis\nuir qui non est temptatus, non est probatus, et\niterum : beatus uir qui suffert temptationem? non\nergo hoc sonat ne inducas nos in temptationem, id\nest: ut non permittas nos aliquando temptari, sed: ne permittas\nnos in temptatione positos superari.\ntemptatus est\nenim Iob, sed non est inductus in temptationem. non enim\ndedit insipientiam deo nec ad illam ad quam trahebatur\ntemptatoris uoluntatem ore impio blasphemus intrauit. temptatus\nest Abraham, temptatus est Ioseph, sed neuter illorum\ninductus est in temptationem, quia nullus eorum consensum\n\n\n\n\n\n\npraebnit temptatori. denique sequitur: sed libera nos a\nmalo, id eat, ne permittas nos a diabolo temptari supra id\nquod possumus, sed fac cum temptatione et exitum, ut\nsustinere possimus.\nVidetis ergo qualis nobis ab ipso qui per illam\nexorandus est iudice orationis sit modulus et forma proposita,\nin qua nulla diuitiarum petitio, nulla memoria dignitatum,\nnulla potentatus ac fortitudinis postulatio, nulla corporeae\nsanitatis seu temporalis uitae mentio continetur. nihil enim\ncaducum uult a se, nihil uIIe, nihil temporale aeternitatum\nconditor iDplorari. itaque magnificentiae eius ac munificentiae\nmaximam inrogabit iniuriam, quisque his sempiternis petitionibus\npraetermissis transitorium aliquid et caducum ab eo\nmaluerit postulare, et offensam potius quam propitiationem\niudicis sui uilitate orationis incurret\nHaec igitur oratio licet omnem uideatur perfectionis\nplenitudinem continere, utpote quae ipsius domini auctoritate\nuel initiata sit uel statuta, prouehit tamen domesticos suos\nad illum praecelsiorem quem superius commemorauimus statum\neosque ad illam igneam ac perpaucis cognitam uel expertam,\nimmo ut proprius dixerim ineffabilem orationem gradu eminentiore\nperducit, quae omnem transcendens humanum sensum\nnullo non dicam sono uocis nec linguae motu nec ulla uerborum\npronuntiatione distinguitur, sed quam mens infusione\ncaelestis illius luminis inlustrata non humanis atque angustis\ndesignat eloquiis, sed conglobatis sensibus nelat de fonte\nquodam copiosissimo effundit ubertim atque ineffiabiliter eructat\nad deum, tanta promens in illo breuissimo temporis puncto,\nquanta nec eloqui facile nec percurrere mens in semet ipsam\n\n\n\n\n\n\nreuersa praenaleat quem statum dominus quoque noster illarum\nsupplicationum formula, quas uel solus in monte secedens\nuel tacite fudisse describitur, similiter figurauit, cum in orationis\nagonia constitutus etiam guttas sanguinis inimitabili\nintentionis profudit exemplo.\nQuis uero possit diuersitates et causas ipsas atque\norigines conpunctionum quantalibet experientia praeditus sufficienter\nexponere, quibus inflammata mens atque succensa ad\norationes puras ac feruentissimas incitatur? quarum pauca,\nquantum potuerimus ad praesens per inluminationem domini\nreminisci, exempli gratia proponemus. nonnumquam etenim\npsalmi cuiuscumque uersiculus occasionem orationis ignitae\ndeeantantibus nobis praebuit. interdum canora fraternae uocis\nmodulatio ad intentam supplicationem stupentium animos\nexcitauit.\nnouimus quoque distinctionem grauitatemque psallentis\netiam adstantibus plurimum contulisse feruoris. nec\nnon exhortatio uiri perfecti et conlatio spiritalis frequenter\nad uberrimas preces iacentium erexit affectum. scimus etiam\nfratris seu cari cuiuslibet interitu non minus nos ad plenam\nconpunctionem fuisse raptatos. recordatio quoque teporis ac\nneglegentiae nostrae nonnumquam nobis salutarem spiritus\ninuexit ardorem. atque in hunc modum nulli dubium est\noccasiones innumeras non deesse, quibus per dei gratiam tepor\nac somnolentia nostrarum mentium ualeat excitari.\nQuemadmodum uero uel quibus modis istae ipsae\nconponctiones de intimis animae conclauibus proferantur, non\nminoris difficultatis est indagare. frequenter enim per ineffabile\ngaudium . et alacritatem spiritus saluberrimae conpunctionis\n\n\n\n\n\n\n\n\n\n\nfructus emergit, ita ut etiam in clamores quosdam intolerabilis\ngaudii inmensitate prorumpat et cellam uicini iucunditas\ncordis et exultationis penetret magnitudo. nonnumquam uero\ntanto silentio mens intra secretum profundae taciturnitatis\nabsconditur, ut omnem penitus sonum uocis stupor subitae\ninluminationis includat omnesque sensus adtonitus spiritus uel\ncontineat intrinsecus uel amittat ac desideria sua gemitibus\ninenarrabilibus effundat ad deum. interdum uero tanta conpunctionis\nabundantia ac dolore suppletur, ut alias eam digerere\nnisi lacrimarum euaporatione non possit.\nGERMANVS: Hunc equidem conpunctionis affectum\nex parte aliqua mea quoque exiguitas non ignorat. frequenter\nenim recordatione delictorum meorum obortis lacrimis ita sum\nhoc ineffabili ut praefatus es gaudio uisitante domino uegetatus,\nut desperare me illorum ueniam non debere laetitiae\nipsius magnitudo dictaret. quo statu reor nihil esse sublimius,\nsi reparatio eius nostro subiaceret arbitrio.\nnam nonnumquam\ncupiens ad similem me lacrimarum conpunctionem totis uiribus\nexcitare omnesque errores meos atque peccata ante oculos\nstatuens ubertatem illam fletuum reuocare non possum, et ita\noculi mei in modum cuiusdam durissimae silicis praedurantur,\nut nulla prorsus ex eis umoris gutta destillet. et ideo quantum\nmihi in illa lacrimarum profusione congaudeo, tantum doleo\nquod illam, cum uoluero, recuperare non possum.\nISAAC: Non omnis lacrimarum profusio uno adfectu\nuel una uirtute depromitur. aliter enim ille emanat\nfletus, qui peccatorum spina cor nostrum conpungente profertur,\nde quo dicitur: laboraui in gemitu meolauabo\n\n\n\n\n\n\nper singulas noctes lectum meum: lacrimis stratum\nmeum rigabo, et iterum: deduc quasi torrentem\nlacrimas per diem et per noctem: et non des requiem\ntibi, neque taceat pupilla oculi tui:\naliter\nqui de contemplatione aeternorum bonorum et desiderio futurae\nillius claritatis exoritur, pro qua etiam uberiores lacrimarum\nfontes de intolerantia gaudii et alacritatis inmensitate prorumpunt,\ndum sitit anima nostra ad deum fortem uiuum\ndicens: quando ueniam et apparebo ante conspectum\ndei? fuerunt mihi lacrimae meae panis die ac nocte,\ncum heiulatu cotidie et lamentatione proclamans: heu mihi,\nquod incolatus meus prolongatus est, et: multum\nIncola fuit anima mea.\naliter proiiuunt lacrimae, quae\nabsque ulla quidem letalium criminum conscientia, sed tamen\nde metu gehennae et terribilis illius iudicii recordatione procedunt,\ncuius terrore propheta perculsus orat ad deum non\nintres, inquiens, in iudicio cum seruo tuo: quia non\niustificabitur in conspectu tuo omnis uiuens. est\netiam aliud lacrimarum genus, quod non pro sua conscientia,\nsed pro aliena duritia peccatisque generatur: quo Samuhel\nSaulem, quo illam quoque ciuitatem Hierusalem uel dominus\nin euangelio uel in praeteritis Hieremias fleuisse describitur, ;\nita dicens: quis dabit capiti meo aquam, et oculis\nmeis fontem lacrimarum? et plorabo in die et in\nnocte interfectos filiae populi mei.\nuel certe quales,\nillae sunt lacrimae, de quibus in psalmo centensimo primo\n\n\n\n\n\n\n\n\ncanitur: quia cinerem sicut panem manducaui, et\npoculum meum cum fletu miscebam. quas certum est\nnon illo adfectu promi, quo in sexto psalmo ex persona paenitentis\nemergunt, sed pro anxietatibus uitae huius atque\nangustiis et aerumnis, quibus iusti in hoc mundo positi\ndeprimuntur. quod etiam psalmi ipsius non solum textus, sed\netiam titulus euidenter ostendit, qui ex persona pauperis illius\nde quo in euangelio dicitur: beati pauperes spiritu,\nquoniam ipsorum est regnum caelorum, ita describitur:\noratio pauperis, cum anxiatus fuerit, et\ncoram deo effuderit precem suam.\nAb his ergo lacrimis multum distant illae quae\nobdurato corde de siccis oculis exprimuntur. quas licet non\npenitus infructuosas esse credamus (bono enim proposito earum\nadtemptatur emissio, ab his praesertim qui necdum uel ad\nscientiam peruenire perfectam uel pristinorum seu praesentium\nuitiorum potuerunt ad purum labe mundari), ab his tamen\nqui in affectum iam transiere uirtutum nequaquam debet hoc\nmodo extorqueri profusio lacrimarum nec exterioris hominis\nmagno opere adfectandi sunt fletus, qui etiamsi fuerint utcumque\nproducti, numquam pertingere illam spontanearam\nlacrimarum poterunt ubertatem.\nmagis enim supplicantis animum\nsuis conatibus detrahentes humiliabunt atque ad humana\ndemergent et ab illa caelesti sublimitate deponent, in qua\nadtonita mens orantis indeclinabiliter debet esse defixa, eamque\nconpellent precum suarum intentione laxata erga steriles et\ncoacticias lacrimarum guttulas aegrotare.\nEt ut orationis uerae percipiatis adfectum, non meam\nnobis, sed beati Antoni sententiam proferam. quem ita nonnumquam\nin oratione nouimus perstitisse, ut eodem in excessu\nmentis frequenter orante cum solis ortus coepisset infundi,\naudierimus eum in feruore spiritus proclamantem: quid me\ninpedis, sol, qui ad hoc iam oreris, ut me ab huius ueri\nluminis abstrahas claritate? cuius etiam haec quoque est super\norationis fine caelestis et plus quam humana sententia: non\nest, inquit, perfecta oratio, in qua se monachus uel hoc ipsum\nquod orat intellegit. et ut nos quoque secundum mensuram\ntenuitatis nostrae huic admirandae sententiae superadicere\naliquid audeamus, orationis quae exauditur a domino, in quantum\nexperti Munus, indicia proferemus.\nCum orantes nos nulla interpellauerit haesitatio et\nfiduciam petitionis nostrae quadam desperatione deiecerit, sed\nobtinuisse nos ipsa orationis effusione quod poscimus senserimus,\nnon ambigamus preces nostras ad deum efficaciter penetrasse.\ntantum enim quis exaudiri atque obtinere merebitur,\nquantum uel inspici se a deo uel deum crediderit posse praestare.\ninretractabilis namque est domini nostri illa sententia :\nquaecumque orantes petitis, credite quia accipietis,\net ueniet uobis.\nGERMANVS: Hanc exauditionis fiduciam nimirum\nde conscientiae puritate credimus emanare. ceterum nos,\nquorum cor adhuc peccatorum spina conpungit, quemadmodum\neam habere possumus nullis patrocinantibus meritis, quibus\nexaudiendas orationes nostras fiducialiter praesumamus?\nISAAC: Diuersas exauditionum causas esse secundum\nanimarum diuersum ac uarium statum euangelica siue\n\n\n\n\n\n\nprophetica testantur eloquia. habes enim in duorum consensione\nfructum exauditionis dominica uoce signatum secundum\nillud: si duo ex uobis consenserint super terram de\nomni re quamcumque petierint, fiet illis a patre\nmeo qui in caelis est. habes aliam in fidei plenitudine\nquae grano senapis conparatur. si enim habueritis. inquit,\nfidem sicut granum senapis, dicetis monti huic:\ntransi hinc, et transibit, et nihil inpossibile erit\nuobis.\nhabes in adsidnitate orationum, quam propter indefessam\npetitionum perseuerantiam inportunitatem sermo dominicus\nnominauit: amen enim dico uobis, quia si non\npropter amicitiam, uel propter inportunitatem\neius surget et dabit ei quantum opus habuerit.\nhabes in elemosynarum fructu: include, inquit, elemosynam\nin corde pauperis, et ipsa exorabit pro te in\ntempore tribulationis. habes in emendatione uitae et\noperibus misericordiae secundum illud: dissolue conligationes\ninpietatis, solue fasciculos deprimentes.\net post pauca quibus infructuosi ieiunii sterilitas castigatur:\ntunc, inquit, inuocabis, et dominus exaudiet te\nclamabis, et dicet: ecce adsum. nonnumquam sane\nexaudiri etiam tribulationum nimietas facit secundum illud:\nad dominum cum tribularer clamaui: et exaudiuit\nme, et iterum: ne adflixeritis aduenam, quia si\nclamauerit ad me, exaudiam eum, quia misericors\nsum. uidetis ergo quot modis obtineatur exauditionis gratia,\nut nullus ad inpetranda ea quae salutaria sunt et aeterna\n\n\n\n\n\n\nconscientiae suae desperatione frangatur.\nut enim miseriaram\nnostrarum contemplatione concedam nos omnibus quas supra\nmemorauimus penitus destitutos esse uirtutibus et nec illam\nnos habere laudabilem duorum consensionem nec illam fidem\ngrano senapis conparatam nec illa opera pietatis quae propheta\ndescribit, num uel inportunitatem quae omni uolenti\nsubpeditat habere non possumus, per quam etiam solam\ndaturum se dominus quidquid oratus fuerit repromittit? et\nidcirco absque haesitationis infidelitate precibus insistendum\nest obtenturosque nos earum iugitate cuncta quae secundum\ndeum poposcerimus minime dubitandum.\nhortatur enim nos\ndominus uolens ea quae sunt aeterna caelestiaque praestare,\nut eum inportunitate nostra quodammodo coartemus, qui\ninportunos non modo non despicit nec refutat, sed etiam\ninuitat et laudat, eisque praestiturum se quidquid perseueranter\nsperauerint benignissime pollicetur dicens: petite, et\naccipietis: quaerite, et inuenietis: pulsate, et\naperietur uobis. omnis enim qui petit accipit, et\nqui quaerit inuenit, et pulsanti aperietur, et\niterum: omnia quaecumque petieritis in oratione\ncredentes accipietis. et nihil inpossibile erit\nuobis.\net idcirco si cunctae nos exauditionum quas praediximus\ncausae omnino deficiunt, saltim animet inportunitatis\ninstantia, quae absque ulla uel meriti uel laboris difficultate\nin cuiuscumque uolentis sita est potestate. pro certo autem\nnon exaudiendum se supplicans quisque non dubitet, cum se\ndubitauerit exaudiri. quod autem infatigabiliter sit domino\n\n\n\n\n\n\nsupplicandum, etiam illo beati Danihelis docemur exemplo,\nquod exauditus a prima die qua coepit orare post primum et\nuicensimum diem consequitur suae petitionis effectum.\nonde\nnos quoque non debemus a coepta orationum nostrarum\nintentione cessare, si nos exaudiri tardius. senserimus, ne\nforte aut exauditionis gratia dispensatione domini utiliter\ndifferatur ant angelus diuinum ad nos beneficium delatnms a\nfacie omnipotentis egressus resistente diabolo demoretur:\nquem certum est transmissum muneris desiderium ingerere non\nposse, si nos a propositae petitionis intentione cessasse\nreppererit. quod etiam supra dicto prophetae procul dubio\naccidere potuisset, nisi uirtute inconparabili in primum atque\nuicensimum diem orationum suarum perseuerantiam protelasset.\nab huius igitur fidei confidentia nulla penitus desperatione\nfrangamur, cum orata nostra nos obtinuisse minime\nsenserimus, nec haesitemus super domini sponsione dicentis :\nomnia quaecumque petieritis in oratione credentes\naccipietis. retractare namque nos conuenit illam beati\neuangelistae Iohannis sententiam, qua ambiguitas huius quaestionis\neuidenter absoluitur: haec est, inquit, fiducia\nquam habemus ad eum, quia. quidquid petierimus\nsecundum uoluntatem eius, audit nos.\nergo super\nhis tantum plenam nos et indubitabiiem iussit exauditionis\nhabere fiduciam, quae non nostris commodis nec solaciis\ntemporalibus, sed domini congruunt uoluntati. quod etiam\n\n\n\n\n\n\nin oratione dominica admiscere praecipimur dicentes fiat\nuoluntas tua, tua scilicet, non nostra. si enim et illud\napostoli recordemur, quoniam quid oremus secundum\nquod oportet nescimus, intellegimus nos nonnumquam\nsaluti nostrae contraria postulare et commodissime nobis ab\neo qui utilitates nostras rectius quam nos ac ueracius intuetur\nea quae poscimus denegari.\nquod illi quoque magistro\ngentium accidisse non dubium est, cum oraret auferri a se\nangelum Satanae, qui utiliter ad colafizandum eum adpositus\nfuerat domini uoluntate, dicens: propter quod ter dominum\nrogaui ut discederet a me. et dixit mihi:\nsufficit tibi gratia mea: nam uirtus in infirmitate\nperficitur. quem sensum dominus etiam noster\norans ea persona hominis adsumpti, ut formam quoque\norandi nobis quemadmodum cetera suo praeberet exemplo,\nita cum oraret expressit: pater, si possibile est, transeat\na me calix iste: uerumtamen non sicut ego\nuolo sed sicut tu, cum utique eius a patris uoluntate non\ndiscreparet uoluntas.\nuenerat enim saluare quod perioerat,\net dare animam suam redemptionem pro\nmultis, de qua ipse dicit: nemo tollit animam meam\na me, sed ego pono eam a me ipso: potestatem\nhabeo ponendi eam, et potestatem habeo iterum\nsumendi eam. ex cuius persona super unitate uoluntatis\nsuae quam cum patre iugiter possidebat per beatum quoque\nDauid in psalmo tricensimo nono ita cantatur: ut facerem\nuoluntatem tuam: deus meus uolui. nam et si de\n\n\n\n\n\n\npatre legimus: sic enim dilexit deus mundum ut\nunigenitum filium suum daret, et de filio nihilominus\ninuenimus: qui dedit semet ipsum pro peccatis\nnostris.\net quemadmodum de illo refertur: qui etiam\nproprio filio non pepercit, sed pro nobis omnibus\ntradidit eum, ita de isto narratur: oblatus est quia\nipse uoluit. et ita patris ac filii uoluntas una per omnia\ndesignatur, ut etiam in ipso resurrectionis dominicae sacramento\noperatio non dissona fuisse doceatur. nam sicut\nresurrectionem corporis eius patrem operatum beatus apostolus\npraedicat dicens: et deum patrem qui suscitauit eum\na mortuis, ita filius suscitaturum se templum sui corporis\nprotestatur soluite, inquiens, templum hoc, et ego in\ntribus diebus suscitabo illud.\net idcirco his quae\npraediximus exemplis dominicis eruditi cunctas obsecrationes\nnostras simili nos quoque debemus oratione concludere et\nhanc uocem cunctis petitionibus nostris semper adiungere:\nuerumtamen non sicut ego uolo sed sicut tu. satis\nuero constat illum trinae curuationis numerum, qui solet in\ncongregationibus fratrum ad concludendam synarin celebrari,\neum qui intento animo supplicat obseruare non posse.\nAnte omnia sane illud euangelicum praeceptum\ndiligentius obseruandum est, ut intrantes in cubiculum nostrum\ncluso ostio nostro oremus patrem nostrum. quod a nobis\nita inplebitur. intra nostrum cubiculum supplicamus, cum\nab omnium cogitationum siue sollicitudinum strepitu cor\nnostrum penitus amouentes secreto quodammodo ac familiariter\npreces nostras domino reseramus.\nclauso oramus ostio,\n\n\n\n\n\n\ncum strictis labiis omnique silentio supplicamus non uocum,\nsed cordium scrutatori. in abscondito oramus, quando corde\ntantum et intenta mente petitiones nostras soli pandimus\ndeo, ita ut ne ipsae quidem aduersae ualeant potestates\ngenus nostrae petitionis agnoscere.\npropter quod cum summo\nest orandum silentio, non solum ne fratres adstantes nostris\nsusurris uel clamoribus auocemus et orantium sensibus obstrepamus,\nsed ut ipsos quoque inimicos nostros, qui orantibus\nnobis maxime insidiantur, lateat nostrae petitionis intentio.\nita enim praeceptum illud inplebimus: ab ea, quae dormit\nin sinu tuo, custodi claustra oris tui.\nOb quod frequenter quidem, sed breuiter est\norandum, ne inmorantibus nobis inserere aliquid nostro cordi\ninsidiator possit inimicus. istud namque est sacrificium\nuerum, quia sacrificium deo spiritus contritus: haec\nsalutaris oblatio, ista sunt pura libamina, istud sacrificium\niustitiae, istud sacrificium laudis, hae sunt uerae ac\npingues hostiae, ista sunt holocaustomata medullata,\nquae contritis et humiliatis cordibus offeruntur, quaeque hac\nqua diximus disciplina et intentione spiritus exhibentes efficaci\npoterimus uirtute cantare: dirigatur oratio mea\nsicut incensum in conspectu tuo: eleuatio manuum\nmearum sacrificium uespertinum.\nquod etiam nos\noportuna commonet deuotione persoluere horae ipsius ac\nnoctis aduentus: de quo quidem licet pro tenuitatis nostrae\n\n\n\n\n\n\nmensura multa prolata uideantur diuque sit protracta conlatio,\npro sublimitate tamen ac difficultate materiae paucis\nadmodum credimus disputatum.\nHis sancti Isaac sermonibus stupefacti potius quam repleti\nuespertina synaxi celebrata sopore paululum membra laxauimu3,\nprimoque diluculo sab placito plenioris tractatus iterum\nreuersuri ad nostra discessimus tam de praeceptorum adquisitione\nquam de promissorum securitate gaudentes. excellentiam\nsiquidem orationis nobis tantummodo praemonstratam,\nordinem uero atque uirtutem, qua etiam perpetuitas eius uel\nadquirenda est uel tenenda, necdum nos integre percepisse\nillis disputationibus senseramus.\nInter haec anachoretarum instituta sublimia, quae utcumque\ndonante deo licet inperito digesta sunt stilo, quiddam\nnos interserere atque contexere, quod uelut pulchro corpori\nnaeuum quendam uideatur adponere, narrationis ipsius ordo\nconpellit: quamquam non dubitem etiam ex hoc ipso non\nminimam instructionem super omnipotentis dei quae in Genesi\nlegitur imagine quibusque simplicioribus conferendam, praesertim\ncum tanti dogmatis causa uertatur, ut ignoratio eius\nsine ingenti blasphemia et catholicae fidei detrimento esse\nnon possit.\nIntra Aegypti regionem mos iste antiqua traditione\nseruatur, ut peracto Epiphaniorum die, quem prouinciae iliins\nsacerdotes uel dominici baptismi uel secundum carnem natiuitatis\nesse definiunt et idcirco utriusque sacramenti sollemnitatem\nnon bifarie ut in occiduis prouinciis, sed sub una diei huius\nfestiuitate concelebrant, epistulae pontificis Alexandrini per\n\n\n\n\ntmiuersas Aegypti ecclesias dirigantur, quibus et initium\nQuadragensimae et dies Paschae non solum per ciuitates\nomnes, sed etiam per uniuersa monasteria designetur.\nsecundum\nhunc igitur morem post dies admodum paucos quam\nsuperior cum abbate Isaac fuerat agitata conlatio Theophili\npraedictae urbis episcopi sollemnes epistulae conmearunt,\nquibus cum denuntiatione paschali contra ineptam quoque\nAnthropomorphitarum haeresim longa disputatione disseruit\neamque copioso sermone destruxit. quod tanta est amaritudine\nab uniuerso propemodum genere monachorum, qui per totam\nprouinciam Aegypti morabantur, pro simplicitatis errore susceptum,\nut e contrario memoratum pontificem uelut haeresi\ngrauissima deprauatum pars maxima seniorum ab uniuerso\nfraternitatis corpore decerneret detestandum, quod scilicet\ninpugnare scripturae sanctae sententiam uideretur, negans\nomnipotentem deum humanae figurae conpositione formatum,\ncum ad eius imaginem creatum Adam scriptura manifestissime\ntestaretur.\ndenique et ab his, qui erant in heremo Scitii\neonmorantes quique perfectione ac scientia omnibus qui erant\nin Aegypti monasteriis praeminebant, ita est haec epistula\nrefutata, ut praeter abbatem Pafnutium nostrae congregationis\npresbyterum nullus eam ceterorum presbyterorum, qui\nin eadem heremo aliis tribus ecclesiis praesidebant, ne legi\nquidem aut recitari in suis conuentibus prorsus admitteret.\nInter hos ergo qui hoc detinebantur errore fuit antiquissimae\ndistrictionis atque in actuali disciplina. per omnia\nconsummatus nomine Sarapion, cuius inperitia super praedicti\ndogmatis opinione tantum praeiudicabat cunctis ueram tenentibus\nfidem, quantum ipse uel uitae merito uel antiquitate\ntemporis omnes fere monachos anteibat.\ncumque hic sancti\npresbyteri Pafnutii multis adhortationibus ad tramitem rectae\nfidei non posset adduci, eo quod nouella ei haec persuasio\nnec ab anterioribus aliquando conperta uel tradita uideretur,\naccidit ut quidam diaconus summae scientiae uir nomine\nPhotinus desiderio uidendi fratres, qui in eadem heremo conmanebant,\nde Cappadociae partibus adueniret quem beatus\nPafnutius summa gratulatione suscipiens ad confirmationem\nfidei, quae fuerat praedicti pontificis litteris conprehensa,\nproducens in medium coram cunctis fratribus sciscitatur,\nquemadmodum illud quod in Genesi dicitur: faciamus\nhominem ad imaginem et similitudinem nostram,\ncatholicae totius Orientis interpretarentur ecclesiae.\ncumque\nille non secundum humilem litterae sonum, sed spiritaliter\nimaginem dei ac similitudinem tradi ab uniuersis ecclesiarum\nprincipibus explanaret idque copioso sermone ac plurimis\nscripturarum testimoniis adprobasset, nec posse in illam inmensam\net inconprehensibilem atque inuisibilem maiestatem\naliquid huiusmodi cadere quod humana conpositione ualeat ac\nsimilitudine circumscribi, quippe quae incorporea et inconposita\nsimplexque natura sit quaeque sicut oculis deprehendi,\nita mente non ualeat aestimari, tandem senex multis ac\nualidissimis doctissimi uiri adsertionibus motus ad fidem\n\n\n\n\n\n\ncatholicae traditionis adtractus est.\ncumque soper hoc eius\nadsensu infinita uel abbatem Pafnutium uel nos omnes laetitia\nrepleuisset, quod scilicet uirum tantae antiquitatis tantisque\nuirtutibus consummatum, inperitia sola et simplicitate rusticitatis\nerrantem, nequaquam usque ad finem deuiare dominus a\ntramite rectae fidei permisisset, et pro gratiarum actione\nsurgentes preces domino pariter funderemus, ita est in oratione\nsenex mente confusus, eo quod illam anthropomorphon\nimaginem deitatis, quam proponere sibi in oratione consueuerat,\naboleri de suo corde sentiret, ut in amarissimos fletus\ncrebrosque singultus repente prorumpens in terramque prostratus\ncum heiulatu ualidissimo proclamaret: heu me miserum!\ntulerunt a me deum meum, et quem nunc teneam non habeo\nuel quem adorem aut interpellem iam nescio. super qua re\nualde permoti nec non etiam praeteritae conlationis uirtute\nadhuc in nostris cordibus insidente ad abbatem Isaac rediuimus,\nquem comminus intuentes his sermonibus adorsi sumus.\nLicet nos etiam citra eius rei quae nuper oborta est\nnouitatem praeteritae conlationis, quae super orationis statu\ndigesta eet, desiderium recurrere ad tuam beatitudinem postpositis\nomnibus inuitaret, adiecit tamen aliquid huic cupiditati\netiam abbatis Sarapionis tam grauis error, nequissimorum\nat arbitramur daemonum calliditate conceptus. non enim\nparua desperatione deicimur considerantes eum labores tantos,\nquos per quinquaginta annos in hac heremo tam laudabiliter\nexegit, ignorantiae huius uitio non solum penitus perdidisse,\n\n\n\n\n\n\n\n\nsed etiam perpetuae mortis incurrisse discrimen.\nnnde ergo\nuel cur ei hic tam grauis error inrepserit, primum desideramus\nagnoscere. deinde quaesumus edoceri quemadmodum ad\nillam orationis qualitatem, de qua pridem non solum copiose,\nsed etiam magnifice disputasti, peruenire possimus. in hoc\nenim profecit in nobis admirabilis illa conlatio, ut stuporem\ntantummodo mentis incuteret, non quemadmodum eam perficere\nuel adprehendere ualeremus ostenderet.\nISAAC: Non est mirandum hominem simplicissimum et\nde substantia ac natura diuinitatis numquam penitus eruditum\nrusticitatis uitio et consuetudine erroris antiqui usque nunc\ndetineri uel decipi potuisse et ut uerius dicam in errore\npristino perdurare, qui non recenti sicut putatis daemonum\ninlusione, sed ignorantia pristinae gentilitatis infertur, dum\nsecundum consuetudinem erroris illius, quo daemonas hominum\nfigura conpositos excolebant, nunc quoque illam inconprehensibilem\natque ineffabilem ueri numinis maiestatem sab circumscriptione\nalicuius imaginis existimant adorandam, nihil se\ntenere uel habere credentes, si propositam non habuerint\nimaginem quandam, quam in supplicatione positi iugiter\ninterpellent eamque circumferant mente ac prae oculis teneant\nsemper adfixam.\nsuper quorum hoe errore conpetenter dirigitur\nilla sententia: et mutauerunt gloriam incorruptibilis\ndei in similitudinem imaginis hominis\ncorruptibilis. Hieremias quoque populus, inquit, meus\nmutauit gloriam suam in idolo. qui error licet origine\nhac qua diximus quorundam sensibus sit inolitus, nihilominus\n\n\n2 quur 0 5 possomus 0 6 profecit D: proficit VOPX\n8 ostendere 0 9 Ysaac V admirandum 0 12 detenere\nD* decepi V* 13 rece∗∗tis D sicut] sunt D\\' 14 ignorantiae\nDPX. 16 conpositns V 17 adque VO nominu\nDP laminis 0 circnmacribtione YO 19 habere uel tenere\nD 22 degeritur V 23 incurrupt. V 24 dei.... 25 corruptibilis\nom. V 25 hierimias V inquid VDPX 26 idolam\nD2 v origene V1\n\n\ntamen in illorum quoque animis, qui numquam. gentilicia*\nsuperstitione polluti sunt, sub colore testimonii huius qui\ndicitur: faciamus hominem ad imaginem et similitudinem\nnostram, inperitia seu rusticitate faciente contractus\nest, ita ut etiam haeresis quae dicitur Anthropomorphitarum\nsub occasione detestandae huius interpretationis\nemerserit, quae inmensam illam ac simplicem diuinitatis\nsubstantiam liniamentis nostris et humana figuratione conpositam\npertinaci peruersitate contendit.\nquam tamen si quia\nfuerit catholicis dogmatibus institutus ut gentilem blasphemiam\ndetestabitur et ita ad illam orationis purissimam perueniet\nqualitatem, quae non solum nullam diuinitatis effigiem nac\nliniamenta corporea, quod dictu quoque nefas est, in sua\nsupplicatione miscebit, sed ne ullam quidem in ae memoriam\ndicti cuiusquam uel facti speciem seu formam cuiuslibet\ncharacteris admittet.\nSecundum mensuram namque puritatis suae, siont\nsuperiore conlatione praefatus sum, unaquaeque mens in\noratione sua uel erigitur uel formatur, tantum scilicet a terrenarum\n80 materialium rerum contemplatione discedens, quantum\neam status suae prouexerit puritati6 feceritque Iesum uel\nÃ umilem adhuc et carneum, uel glorificatum et in maiestatis\nsnaa gloria uenientem internis obtutibus animae peruideri.\nnon enim poterunt intneri Iesum nenientem in regno suo,\nqui adhuc sub illa quodammodo Iudaica infirmitate detenti\nnon queunt dicere cam apostolo: et si cognouimus secundum\ncarnem Christum, sed nunc iam non\n\n\n\n\n\n\n\nnouimus, sed illi soli purissimis oculis diuinitatem ipsius speculantur,\nqui de humilibus ac terrenis operibus et cogitationibus\nascendentes cum illo secedunt in excelso solitudinis monte,\nqui liber ab omnium terrenarum cogitationum ac perturbationum\ntumultu et a cunctorum uitiorum permixtione secretus,\nfide purissima ac uirtutum eminentia sublimatus, gloriam\nuultus eius et claritatis reuelat imaginem his qui merentur\neum mundis animae obtutibus intueri.\nceterum uidetur\nIesus etiam ab his qui in ciuitatibus et castellis ac uiculis\nconmorantur, id est qui in actuali conuersatione sunt atque\noperibus constituti, sed non in illa claritate qua illis apparuit,\nqui cum ipso possunt in praedicto uirtutum monte conscendere,\nid est Petro, Iacobo et Iohanni. ita enim in solitudine\net Moysi apparuit ec Heliae locutus est.\nquod uoiens\nnoster dominus confirmare ac perfectae nobis relinquere\npuritatis exempla, et quidem cum ipse fons inuiolabilis sanctitatis\nad obtinendam eam secessionis adiutorio ac solitudinis\nbeneficio extrinsecus non egeret (non enim poterat ullis\nturbarum sordibus puritatis plenitudo maculari nec contaminari\nhumano consortio qui uniuersa polluta emundat atque\nsanctificat), secessit tamen in monte solus orare, per\nhoc scilicet nos instruens suae secessionis exemplo, ut si interpellare\nnos quoque uoluerimus deum puro et integro cordis\naffectu, ab omni inquietudine et confusione turbarum similiter\nsecedamus, ut in hoc corpore conmorantes ad similitudinem\nquandam illius beatitudinis, quae in futuro repromittitur\nsanctis, uel ex parte aliqua nos aptare possimus, sitque nobis\nomnia in omnibus deus.\nTunc enim perfecte consummabitur in nobis illa nostri\nsaluatoris oratio, qua pro suis discipulis orauit ad patrem\ndicens: ut dilectio qua dilexisti me in eis sit et\nipsi in nobis, et iterum: ut omnes unum sint, sicut\ntu pater in me et ego in te, ut et ipsi in nobis\nunum sint, quando illa dei perfecta dilectio, qua prior\nnos ille dilexit, in nostri quoque transierit cordis affectum\nhac dominica oratione conpleta, quam credimus nullo modo\nposse cassari.\nquod ita fiat, oum omnis amor, omne desiderium,\nomne studium. omnis conatus, omnis cogitatio nostra,\nomne quod uiuimus, quod loquimur, quod spiramus. deus erit,\nillaque unitas quae nunc est patris cum filio et filii cum\npatre in nostrum fuerit sensum mentemque transfusa, id est\nut quemadmodum nos ille sincera et pura atque indissolubili\ndiligit caritate, nos quoque ei perpetua et inseparabili dilectione\niungamur, ita scilicet eidem copulati, ut quid quid spiramus,\nquidquid intellegimus, quidquid loquimur, deus sit, in\nillum, inquam, peruenientes quem praediximus finem, quem\nidem dominus orans in nobis optat inpleri: ut omnes sint\nunum sicut nos unum sumus, ego in eis et tu in\nme, ut sint et ipsi consummati in unum, et iterum:\npater, quos dedisti mihi, uolo ut ubi ego sum et\nipsi sint mecum.\nhaec igitur destinatio solitarii, haec\nesse debet omnis intentio, ut imaginem futurae beatitudinis\nin hoc corpore possidere mereatur et quodammodo arram\ncaelestis illius conuersationis et gloriae incipiat in hoc uasculo\npraegustare. hic, inquam, finis totius perfectionis est,\nat eo usque extenuata mens ab omni situ carnali ad spiritalia\n\n\n\n\n\n\ncotidie sublimetur, donec omnis eius conuersatio, omnis\nuolutatio cordis una et iugis efficiatur oratio.\nGERMANVS: Maior nobis ad praeteritae conlationis\nillius admirationem, ob quam huc recarrimus, magnitudo\nstuporis adcrescit. quantum enim incitamento doctrinae huius\nad desiderium perfectae beatitudinis inflammamur, tantum\nmaiore desperatione concidimus, ignorantes quemadmodum\n. disciplinam tantae sublimitatis expetere uel obtinere possimus.\nquapropter quae in cella positi diutina meditatione uoluere\ncoeperamus, quia necesse est loquaci forsitan prosecutione\nproferri, quaesumus ut explicari ea a nobis patienter admittas,\nquam quam sciamus beatitudinem tuam nullis solere offendi\nineptiis infirmorum, quae uel ob hoc sunt in medium proferendae,\nut quae in eis absurda sunt corrigantur.\nquantum\nitaque opinio nostra sese habet, cuiuslibet artis seu disciplinae\nperfectio necesse est ut a quibusdam mollibus incipiens rudimentis\nfacilioribus primum ac tenerrimis initiis inbuatur, ut\nquodam rationabili lacte nutrita paulatim educataque succrescat\natque ita ab imis ad summa sensim gradatimque\nconscendat: quibus cum fuerit planiora principia et quodammodo\nianuas adreptae professionis ingressa, ad penetralia\nquoque perfectionis et excelsa fastigia consequenter et absque\nlabore perueniat.\nnam quemadmodum pronuntiare puerorum\nquispiam simplices poterit copulas syllabarum, nisi prius\nelementorum characteres diligenter agnouerit? uel quomodo\ncitatam legendi peritiam consequetur, qui breues et perangustas\ndescriptiones nominum necdum est idoneus coniugare? qua\n\n\n\n\nautem ratione is qui peritia grammaticae disciplinae minus\ninstructus est uel rhetoricam facundiam uel philosophicam\nscientiam consequetur? quapropter huic quoque sublimisaimae\ndisciplinae, per quam instruimur deo iugiter inhaerere, non\ndubito quaedam institutionis inesse fundamina, quibus primum\nfirmissime conlocatis post haec superposita extollantur perfectionis\nexcelsa fastigia.\ncuius haec esse principia tenniter\nsuspicamur, ut primum nouerimus qua meditatione teneatur\nuel cogitetur deus, deinde hanc eandem quaecumque est\nmateriam quemadmodum ualeamus inmobiliter custodire, quod\netiam non ambigimus culmen totius perfectionis exsistere. et\nidcirco quandam memoriae huius materiam, qua deus mente\nconcipiatur uel perpetuo teneatur, nobis cupimus demonstrari,\nut eam prae oculis retentantes, cum elapsos nos ab eadem\nsenserimus, habeamus in promptu quo resipiscentes ilico\nreuertamur ac resumere illam sine ulla circuitus mora et\ninquisitionis difficultate possimus.\neuenit namque, ut cum\nde theoriis spiritalibus euagati ad nosmet ipsos uelut de letali\nsopore conuertimur et tamquam expergefacti materiam quaerimus,\nqua illam quae obruta est spiritalem memoriam\nreanscitare possimus, retardati ipsius inquisitionis mora,\npriusquam repperiamus eam, a nostro conatu iterum deuoluamur,\net antequam spiritalis quidam pariatur intuitus, concepta\ncordis euanescat intentio. quam confusionem idcirco\nnobis accidere satis certum est, quia speciale aliquid prae\noculis propositum uelut formulam quandam stabiliter non\ntenemus, ad quam possit uagus animus post multos anfractus\n\n\n\n\nac discursus uarios reuocari et post longa naufragia uelut\nportum quietis intrare.\nitaque nt nt hac lgnoratione ac\ndifficultate mens iugiter praepedita errabunda semper et\nuelut ebria per diuersa iactetur et ne illud quidem quod\ncasu potius quam industria sibimet occurrerit spiritale diu\nac firmiter teneat, dum aliud ex alio semper recipiens sicut\nintroitus eorum atque principia, ita etiam finem discessumque\nnon sentiat\nISAAC: Inquisitio uestra tam minuta atque subtilis\nproximae puritatis praesignat indicium. nec enim de his\nsaltim interrogare, non dicam introspicere atque discernere\nquispiam praeualebit, nisi quem diligens et efficax mentis\nindustria ac sollicitudo peruigil ad perserutandam istarum\nprofunditatem prouexerit quaestionum castigataeque uitae\niugis intentio per experientiam fecerit actualem adtemptare\npuritatis huius limina ianuasque pulsare.\net idcirco quoniam\nuideo uos non dicam pro foribus orationis illius uerae de\nqua disserimus adstitisse, sed ipsis quodammodo experientiae\nmanibus penetralia eius et interiora palpare et quaedam\nmembra iam iamque contingere, nec me laboraturum credo,\nut iam intra aulam quodammodo ipsius oberrantes in adyta\nquoque, in quantum dominus direxerit, introducam, nec uos\nad introspicienda haec quae demonstranda sunt ullo difficul.\ntatis obstaculo retardandos. proximus enim cognitioni est,\nqui quid inquirere debeat prudenter agnoscit, nec a scientia\nlonge est, qui coepit intellegere quid ignoret. et idcirco non\nuereor notam proditionis uel leuitatis incurrere, si ea, quae\nin superiore tractatu de perfectione orationis disserens disputationi\nsubtraxeram, propalaro, quorum uirtutem uobis in hoc\n\n\n\n\nexercitio ac studio conlocatis etiam sine ministerio nostri\nsermonis per dei gratiam arbitror fuisse reserandam.\nQuapropter secundum illam institutionem, quam paruulorum\neruditioni prudentissime conparastis (qui alias elementorum\ntraditionem primam percipere non possunt nec eorum\nuel agnoscere lineas uel intrepida manu queunt describere\ncharacteres, quam protypiis quibusdam et formulis cerae\ndiligenter inpressis effigies eorum exprimere contemplatione\niugi et cotidiana imitatione consuescant), huius quoque\nspiritalis theoriae tradenda nobis est formula, ad quam semper\ntenacissime uestrum intuitum defigentes uel eandem salubriter\nuoluere indisrupta iugitate discatis uel sublimiores intuitus\nscandere illius usu ae meditatione possitis.\nhaec igitur nobis\nhuius quam quaeritis disciplinae atque orationis formula proponetur,\nquam unusquisque monachus ad iugem dei memoriam\ntendens incessabili cordis uolutatione meditari expulsa omnium\ncogitationum uarietate consuescat, quia nec alias eam ullo\nmodo poterit retentare, nisi ab omnibus fuerit corporalibus\ncuris ac sollicitudinibus absolutus. quae sicut nobis a paucis\nqui antiquissimorum patrum residui erant tradita eet, ita a\nnobis quoque non nisi rarissimis ac uere sitientibus intimatur.\nerit itaque ad perpetuam dei memoriam possidendam haec\ninseparabiliter proposita nobis formula pietatis: deus in adiutorium\nmeum intende: domine ad adiuuandum\nmi festina.\nhic namque nersicnlus non inmerito de toto\nscripturarum excerptus est instrumento. recipit enim omnes\nadfectus quicumque inferri humanae possunt naturae et ad\n\n\n\n\n\n\nomnem statum atque uniuersos incursus proprie satis et\nconpetenter aptatur. habet siquidem aduersus uniuersa discrimina\ninuocationem dei, habet humilitatem piae confessionis,\nhabet sollicitudinis ac timoris perpetui uigilantiam, habet\nconsiderationem fragilitatis suae, exauditionis fiduciam, con-\n: fidentiam praesentis semper adstantisque praesidii.\nqui enim\niugiter suum inuocat protectorem, certus eat eum semper\nesse praesentem. habet amoris et caritatis ardorem, habet\ninsidiarum contemplationem inimicorumque formidinem, quibus\nperspiciens semet ipsum die noctuque uallatum confitetur\nse non posse sine sui defensoris auxilio liberari. hic uersiculus\nomnibus infestatione daemonum laborantibus inexpugnabilis\nmurus est et inpenetrabilis lurica ac munitissimus clypeus.\niste in acedia et anxietate animi conlocato9 seu tristitia uel\ncogitationibus quibuscumque depressos salutis remedia desperare\nnon patitur, ostendens illum quem inuocat inspicere\niugiter nostra certamina atque a suis supplicibus non abesse.\niste nos in spiritalibus successibus cordisque laetitia constitutos\nadmonet extolli penitus non debere nec inflari de prospero\nstatu, quem sine protectore deo retineri non posse\ntestatur, dum non solum eum semper, sed etiam uelociter ut\nsibi auxilietur inplorat. iste, inquam, uersiculus unicuique\nnostrum in qualibet qualitate degenti necessarius et utilis\ninuenitur. nam qui se semper atque in omnibus desiderat\nadiuuari, manifestat quod non tantum in rebus duris ac\ntristibus, sed etiam in seonndis ac laetis pari modo deo egeat\nadiutore, ut quemadmodum ex illis erui, ita in istis eum\nfaciat inmorari, in neutro sciens humanam fragilitatem sine\nillius opitulatione subsistere.\ngastrimargiae passione\n\n\n\n\nperstringor, oibos quos heremus ignorat inquiro et in squalida\nsolitudine ingeruntur mihi odores regalium ferculorum atque\nad illorum desideria sentio me inuitissimum trahi: dicendum\nproinde mihi est: deus in adiutorium meum intende:\ndomine ad adiuuandum mihifestina. anticipare horam\nstatutae refectionis inetigor seu modum iustae ac solitae\nparcitatis retinere cum magno cordis mei dolore contendo:\ncum gemitu mihi est proclamandum: deus in adiutorium\nmeum intende: domine ad adiuuandum mihi festina.\nieiuniis me ob inpugnationem oarms districtionbus\nindigentem stomachi prohibet lassitudo seu uentris ariditas\nconstrictioque deterret: ut effectus meo desiderio tribuatur\nuel certe ut aestus carnalis concupiscentiae absque temperamento\ndistrictioris ieiunii conquiescant, orandum mihi est:\ndeus in adiutorium meum intende: domine ad adiuuandum\nmihi festina. accedens ad refectionem hora\nlegitima suggerente perceptionem panis exhorreo atque ab\nomni esu naturalis necessitatis excludor: cum heiulatu proclamandum\nest mihi : deus in adiutorium meum intende:\ndomine ad adiuuandum mihi festina.\nuolentem me\nob stabilitatem cordis insistere lectioni interpellans capitis\nprohibet dolor horaque tertia faciem meam ad sacram\npaginam somnus adlidit ac deputatum quietis tempus uel\ntransgredi uel praeuenire conpellor, ipsum denique canonicum\nsynaxeos psalmorumque modum intercidere me grauissima\nsomni cogit inpressio: similiter proclamandum est mihi:\ndeus in adiutorium meum intende: domine ad adiuuandum\nmihi festina. sublato ab oculis meis sopore\nmultis me noctibus diabolicis insomniis uideo fatigatum\nomnemque a palpebris meis refectionem nocturnae quietis\n\n\n\n\nexclusam : cum saspiriis orandum est mihi: deus in adiutorium\nmeum intende: domine ad adiuuandum\nmihi festina.\nadhuc me in conluotatione positum uitioram\ntitillatio carnis repente conpungit et ad consensum pertrahere\ndormientem blanda oblectatione conatur: ne ignis alienus\nexaestuans urat suMe olentes flosculos castitatis, clamandum\nmihi est: deus in adiutorium meum intende: domine\nad adiuuandum mihi festina. extincta sentio libidinis\nincentiua et genitalem membris meis intepuisse feruorem:\nut parta haec uirtus, immo gratia dei in me diutius\nuel perpetuo perseueret, intente dicendum est mihi: deus in\nadiutorium meum intende: domine ad adiuuandum\nmihi festina.\nirae, filargyriae, tristitiae stimulis.\ninquietor cogorque propositam atque amicam mihi interrumpere\nlenitatem : ne in amaritudinem fellis perturbatione\nfuroris abducar, cum summo mihi gemitu proclamandum est:\ndeus in adiutorium meum intende: domine ad\nadiuuandum mihi festina. acediae, cenodoiiae, superbiae\nelatione pertemptor ac de aliorum neglegentia uel\ntepore quiddam sibi mens subtili cogitatione blanditur: ne in\nme praeualeat haec inimici perniciosa anggeatio, cum omni\ncontritione cordis orandum est mihi: deus in adiutorium\nmeum intende: domine ad adiuuandum mihi\nfestina.\nhumilitatis et simpucitatis gratiam superbiae\ntumore deposito iugi conpunctione spiritus adquisiui: ne rursum\nueniat mihi pessuperbiae et manus peccatoris\nmoueat me grauiusque de uictoriae meae elatione confodiar,\ntotis mihi proclamandum est uiribus: deus in adiutorium\nmeum intende: domine ad adiuuandum mihi\nfestina. euagationibus animae innumeris ac diuersis et\n\n\n\n\n\n\ninstabilitate cordis exaestuo nec cogitationum disparsiones\nualeo eohercere, ipsamque orationem meam fundere absque\ninterpellatione atque phantasmate inanium figurarum sermonumque\net actuum retractatione non possum, tantaque me\nsentio sterilitatis huius ariditate constrictum, ut nullas omnino\nspiritalium sensuum generationes parturire me sentiam:\nut de hoc animi squalore merear liberari, unde me gemitibus\nmultis atque suspiriis expedire non possum, necessarie proclamabo:\ndeus in adiutorium meum intende: domine\nad adiuuandum mihi festina.\ndirectionein rursns animae,\nstabilitatem cogitationum, alacritatem cordis cum ineffabili\ngaudio et mentis excessu uisitatione sancti spiritus me sentio\nconsecutum, exuberantia quoque spiritalium sensuum redundare\nreuelationem sacratissimorum intellectuum et antea mihi\npenitus occultorum repentina domini inlustratione percepi: ut\nin his merear diutius inmorari, sollicite mihi est frequenterque\nclamandum: deus in adiutorium meum intende:\ndomine ad adiuuandum mihi festina.\nnocturnis daemonum\nterroribus circumuallatus exagitor et inmundorum\nspirituum phantasmatibus inquietor, spes ipsa mihi salutis ac\nuitae trepidationis horrore subtrahitur: ad salutarem uersiculi\nhuius portum confugiens totis uiribus exclamabo: deus in\nadiutorium meum intende: domine ad adiuuandum\nmihi festina. rursus cum fuero consolatione domini reparatus\net ipsius animatus? aduentu uelut innumeris angelorum\nmilibus me sensero circumsaeptum, ita ut eorum, quos morte\ngrauius antea tremescebam et quorum tactum, immo uiciniam\nhorrore mentis et corporis sentiebam, repente congressus expetere\naudeam ac prouocare conflictus: ut in me constantiae\n\n\n\n\nhuins nigor per dei gratiam diutius iamoretur, totis milii eet\nuiribus proclamandum: deus io adiutorium meum intende:\ndomine ad adiuuandum mihi festina.\nhnios\nigitur uersiculi oratio in aduersis ut eruamur, in prosperis\nat seraemar nec extollamur incessabili iogitate fundenda est.\nhuius, inquam, uersiculi meditatio in tuo pectore indisrapta\nuoluatur. hunc in opere quolibet seu ministerio uel itinere\nconstitutus decantare non desinas. hunc et dormiens et\nreficiens et in ultimis naturae necessitatibus meditare. haec\nuolutatio cordis uelut formula tibi salutaris effecta non solum\ninlaesum ab omni daemonum incursione custodiet, sed etiam\ncunctis te uitiis terrenae contagionis expargans ad illas inuisibiles\ntheorias caelestesque perducet atque ad illum ineffabilem\nac perpaucis expertum prouehet orationis ardorem.\nhunc uersiculum meditanti tibi somnus inrepat, deaec incessabili\neius exercitatione formatus etiam per soporem eum\ndecantare consuescas. hic tibi expergefacto primus occurrat,\niste euigilantis cogitationes anticipet oniaenas, iste te de\ntuo surgentem cubili oaruationi genuum tradat atque iliiae\ndeinceps ad omne opus actusque deducat, hic te omni tempore\nprosequatur. hano meditaberis secundum praecepta legislatoris\nsedens in domo et ambulans in itinere,\ndormiens atque consurgens. hane scribes in limine et ianuis\nOris tui, hano in parietibus domus tuae ac penetralibus tui\npectoris eonlooabis, ita at haec ad orationem procumbenti\nsit tibi adclinis decaotatio et exinde consurgenti atque ad\nomnes usus uitae necessarios incedenti fiat erecta et iugis\noratio.\nIstam, istam mens indesinenter formulam teneat, donec\nusu eius incessabili et iugi meditatione firmata cunctarum\ncogitationum diuitias amplasque substantias abiciat ac refutet,\natque ita uersiculi huius paupertate constricta ad illam\neuangelicam beatitudinem, quae inter ceteras beatitudines\nprimatum tenet, prona facilitate perueniat. beati enim inquit\npauperes spiritu, quoniam ipsorum est regnum\ncaelorum. et ita quis per istiusmodi paupertatem egregius\npauper exsistens illud propheticum inplebit eloquium: pauper\net inops laudabit nomen domini.\net re nera quae\nmaior aut sanctior potest esse paupertas quam illius, qui\nnihil se praesidii, nihil uirium habere cognoscens de aliena\nlargitate cotidianum poeoit auxilium, et uitam suam atque\nsubstantiam singulis quibusque momentis diuina ope intellegens\nsustentari uerum se mendicum domini non inmerito\nprofitetur, suppliciter ad eum cotidie clamans: ego autem\nmendicus et pauper sum: deus adiuuat me. ac sic\nad iliam quoque multiformem scientiam dei ipso inluminante\nconscendens incipiat deinceps sublimioribus ac sacratioribus\nmysteriis saginari secundum illud quod dicitur per prophetam:\nmontes excelsi ceruis: petra refugium erinaceis.\nquod satis proprie huio quem diximus sensqi coaptatur, eo\nquod quisquis in simplicitate atque innocentia perseuerans\nnulli est noxius uel molestus, sed sua tantum simplicitate\ncontentus solummodo se ab insidiantium praeda desiderat\n\n\n\n\n\n\ncontutari, uelut erinaceas spiritalis effectus iugi euangelicae\nillius petrae uelamine protegatur, id est memoria dominicae\npassionis praedictique uersiculi incessabili meditatione munitus\ninfestantis inimici declinet insidias. de his spiritalibus erinaceis\net in Prouerbiis ita dicitur: et erinacei gens inualida,\nqui fecerunt in petris domos suas.\net re uera\nquid inualidius Christiano, quid infirmius monacho, cui non\nsolum nulla iniuriarum uindicta subpeditat, sed ne lenis quidem\ntacitaque commotio saltim intrinsecus pullulare conceditur ?\nquisquis autem ex hoc proficiens statu non solum innocentiae\nsimplicitatem possidet, sed etiam discretionis uirtute munitus\nuirulentorum serpentium exterminator effectus est habens\ncontritum Satanan sub pedibus suis, et ad figuram rationa- .\nbilis cerui mentis alacritate peruenit, pascetur in propheticis\natque apostolicis montibus, id est excelsissimis eorum ac\nsublimissimis sacramentis. quorum iugi pascuo uegetatus\nomnes quoque psalmorum adfectus in se recipiens ita incipiet\ndecantare, ut eos non tamquam a propheta conpositos, sed\nuelut a se editos quasi orationem propriam profunda cordis\nconpunctione depromat uel certe ad suam personam aestimet\neos fuisse directos, eorumque sententias non tunc tantummodo\nper prophetam aut in propheta fuisse conpletas, sed in se cotidie\ngeri inplerique cognoscat.\ntunc enim scriptnrae diuinae nobis\n\n\n\n\n\n\nclarius perpatescunt et quodammodo earum uenae medullaeque\npandnntur, quando experientia nostra earum non tantum\npercipit, sed etiam praeuenit notionem, sensusque uerborum\nnon per expositionem nobis, sed per documenta reserantur.\neundem namque recipientes cordis affectum, quo quisque\ndecantatus uel conscriptus est psalmus, uelut auctores eius\nfacti praecedemus magis intellectum ipsius quam sequemur,\nid est ut prius dictorum uirtutem quam notitiam colligentes,\nquid in nobis gestum sit uel cotidianis geratur incursibus\nsuperueniente eorum meditatione quodammodo recordemur, et\nquid nobis uel neglegentia nostra pepererit uel diligentia\nconquisierit uel prouidentia diuina contulerit uel instigatio\nfraudauerit inimici uel subtraxerit lubrica ac subtilis obliuio\nuel intulerit humana fragilitas seu inprouida fefellerit ignoratio,\ndecantantes reminiBcamur.\nomnes namque hoe adfectus\nin Psalmis inuenimus expressos, ut ea quae incurrerint uelut\nin speculo purissimo peruidentes efficacius agnoscamus et ita\nmagistris adfectibus eruditi non ut audita, sed tamquam perspecta\npalpemus, nec tamquam memoriae conmendata, sed\nuelut ipsi rerum naturae insita de interno cordis parturiamus\nadfectu, ut eorum sensus non textu lectionis, sed experientia\npraecedente penetremus. atque ita ad illam orationis incorruptionem\nmens nostra perueniet, ad quam in superiore\ntractatu, quantum dominus donare dignatus est, ordo conlationis\nascendit: quae non solum nullius imaginis occupatur\nintuitu, sed etiam nulla uocis, nulla uerborum proeecutione\ndistinguitur, ignita uero mentis intentione per ineffabilem\n\n\n\n\n\n\n\n\n\n\ncordis excessum inexplebili spiritus alacritate profertur, quamque\nmens extra omnes sensus ac uisibiles effecta materies\ngemitibus inenarrabilibus atque suspiriis profundit ad deum.\nGERMANVS : Non solum nobis traditionem spiritalis\nhuius quam popoadmus disciplinae, sed ipsam plane perfectionem\nsatis aperte atque dilucide putamus expressam. quid\nenim potest esse perfectius quidue sublimius quam dei memoriam\ntam conpendiosa meditatione conplecti atque unius\nuersiculi uolutatione a cunctis uisibilium terminis emigrare\net quodammodo affectus orationum cunctarum breui sermone\nconcludere ? et idcirco unum quod superest adhuc nobis precamur\nexponi, quemadmodum hunc eundem uersiculum quem\nnobis uice formulae tradidisti stabiliter retinere possimus, ut\nsicut per dei gratiam sumus a saecularium cogitationum\nineptiis liberati, ita spiritales quasque inmobiliter retantemus.\nCum enim capitulum cuiuslibet psalmi mens nostra\nconceperit, insensibiliter eo subtracto ad alterius scripturae\ntextum nesciens stupensque deuoluitur. cumque illud in semet\nipsa coeperit uolutare, necdum illo ad integrum uentilato\noborta alterius testimonii memoria meditationem materiae\nprioris excludit. de hac quoque ad alteram subintrante alia\nmeditatione transfertur, et ita animus semper de psalmo\nrotatus ad psalmum, de euangelii teitu ad apostoli transiliens\nlectionem, de hac quoque ad prophetica deuolutus eloquia et\nexinde ad quasdam spiritales delatus historias per omne\nscripturarum corpus instabilis uagusque iactatur, nihil pro\narbitrio suo praeualens uel abicere uel tenere nec pleno\n\n\n\n\nquicquam indioio et examinatione finire, palpator tantummodo\nspiritalium sensuum ac degustator, non generator nec possessor\neffectus.\natque ita mens mobilis semper ac uaga in tempore\nquoque synaxeos uelut ebria per diuersa distrahitur, nullum\nofficium conpetenter exsoluens. uerbi gratia cum orat, psalmum\nant aliquam recolit lectionem. cum decantat, aliud quid\nmeditatur quam textus ipsius continet psalmi. cum lectionem\nrecitat, faciendum aliquid uoluit faotnmne reminiscitur. atque\nin hunc modum. nihil disciplinate nec oportune recipiens uel.\ndimittens uelut fortuitis agi uidetur incursibus, retinendi ea\nquibus delectatur uel inmorandi eis non habens potestatem.\nnecessarium ergo nobis est prae omnibus nosse quemadmedum\nhaec spiritalia conpetenter explere possimus officia uel certe\nhunc eundem uersiculum, quem nobis uice formulae tradidisti,\ninmobiliter custodire, ut omnium sensuum ortus ac fines non\nin sua uolubilitate fluctuent, sed in nostra dicione consistant.\nISAAC: Lioet pridem super hac re disputantibus\nnobis de orationis statu, quantum reor, sit sufficienter expressum,\ntamen quia nobis haec eadem poscitis iterari, de\nconfirmatione cordis breuiter intimabo. tria sunt quae uagam\nmentem stabilem faciunt, uigiliae, meditatio et oratio, quarum\nadsiduitas et iugis intentio conferunt animae stabilem\nfirmitatem.\nquae tamen alias nullo modo poterit adprehendi,\nnisi per operis non filargyriae, sed sacris coenobii usibus dedicati\ninfatigabilem iugitatem omnes omnino sollicitudines et\ncurae uitae praesentis prius fuerint abdicatae, ut ita illud\n\n\n\n\n\n\napostolicum mandatum: sine intermissione orate possimus\ninplere. perparam namque orat, quisquis illo tantum\ntempore quo genua flectuntur orare consueuit. numquam\nuero orat, quisquis etiam flexis genibus euagatione cordis\nqualicumque distrahitur. et idciroo quales orantes uolumus\ninueniri, tales nos esse oportet ante tempus orandi. necesse\nest enim mentem in tempore supplicationis suae de statu\npraecedente formari illisque eam cogitationibus orantem uel\nad caelestia sublimari uel ad terrena demergi, quibus ante\norationem fuerit inmorata.\nHuc usque abbas Isaac adtonitis nobis secundam conlationem\nde orationis qualitate digessit. cuius doctrinam super illius\npraedicti uersiculi meditatione, quam uelut informationis loco\nab incipientibus tradiderat retinendam, admirantes admodum\n\\'et excolere tenacissime cupientes, utpote quam conpendiosamt\nae facilem credebamus, difficiliorem satis ad obseruandum\nexperti sumus quam illud studium nostrum, quo solebamus\nantea per omne scripturarum corpus absque ullius perseuerantiae\nuinculo uaria passim meditatione discurrere. constat\nigitur neminem prorsus ob inperitiam litterarum a perfectione\ncordis excludi nec rusticitatem obesse ad capessendam\ncordis atque animae puritatem, quae coupendiosissime adiacet\ncunctis, si modo sanam et integram mentis intentionem iugi\nad deum uersiculi huius meditatione seruauerint.\nCum in coenobio Syriae consistentes post prima fidei\nrudimenta succedentibus aliquatenus incrementis maiorem\nperfectionis desiderare gratiam coepissemus, statuimus confestim\nAegyptum petere ac remotissima etiam Thebaidos\nheremo penetrata sanctorum plurimos, quorum gloriam fama.\nper uniuersa diffuderat, si non aemulandi, saltim agnoscendi\nstudio inuisere. igitur ad oppidum Aegypti, cui Thennesus\nnomen est, emensa nauigatione peruenimus. cuius accolae\nita uel mari uel stagnis salsis undique ciroumlunntur, ut\nsolis, quia terra deest, negotiationibus dediti opes atque substantiam\nnauali conmercio parent, ita ut aedificiis cum uoluerint\nextruendis terra non suppetat, nisi de longinquo nauigiis\nadportetur.\nVbi cum aduenientibus nobis fauens desideriis nostris\ndiuinitas beatissimi atque praecipui uiri Archebi episcopi\npraestitisset aduentum, qui raptus de anachoretarum coetu et\nepiscopus Panephysi oppido datus tanta districtione omni\naeuo suo propositum solitudinis custodiuit, ut nihil de praeteritae\nhumilitatis tenore laxauerit aut de adiecto sibi honore\n\n\n\n\nblanditos sit (non enim tamquam idoneum se ad istud officium\ntestabatur adscitum, sed ut indignum ab illa anachoreseos\ndisciplina querebatur expulsum, eo quod triginta et septem\nannis in eadem conmoratus ad puritatem tantae professionis\nnequaquam peruenire potuisset): hic igitur cum in supra\ndicta Thenneso, quo eum eligendi illic episcopi causa perduxerat,\npie nos atque humanissime suscepisset, agnito desiderio\nnostro, quo sanctos patres etiam in ulterioribus Aegypti\npartibus inquirere desiderabamus:\nuenite, inquit, uidete interim\nsenes haud longe a nostro monasterio consistentes, quorum\nita et antiquitas in corporibus iam curuatis et sanctitas in\nipso etiam fulget aspectu, ut uel sola contemplatio eorum\nmagnam intuentibus possit conferre doctrinam: a quibus id,\nquod ego amissum doleo quodque tradere iam perditum nequeo,\nnon tam uerbis quam ipso sanctae uitae discatis exemplo.\ncredo autem inopiam meam hoc studio aliquatenus subleuandam,\nsi inquirentibus uobis illam euangelicam margaritam,\nquam ipse non habeo, saltim prouidero ubi eam conmodius\nconparetis.\nSumpto itaque baculo et pera, at illic cunctis uiam\ningredientibus monachis moris est, ad ciuitatem nos suam,\nid est Fanephysin itineris dux ipse perduxit: cuius terras,\nimmo etiam contiguae regionis plurimam partem quondam\nopulentissimam (siquidem ex ea cuncta, ut fama est, in regios\ncibos subministrabantur) repentino terrae motu excussum mare\ntransgressis limitibus occupauit atque ita conlapsis fere\nomnibus uicis opimas olim terras salsis paludibus supertexit,\nat illud quod in psalmo spiritaliter decantatur: posuit\n\n\n\n\n\n\nflumina in desertum: et exitus aquarum in sitim.\nterram fructiferam in salsuginem, a malitia habitantium\nin ea, secundum litteram de illa putent regione\npraedictum.\nin his igitur locis mnlta in hunc modum oppida\neminentioribus tumulis collocata fugatis habitatoribus suis\neluuies illa uelut insulas fecit, quae desideratam secedentibus\nsanctis solitudinem praebent, in quibus tres senes, id est\nChaeremon, Nesteros et Ioseph, anachoretae antiquissimi\nconsistebant.\nItaque beatus Arehebius primum nos perducere ad\nChaeremonem maluit, quia et monasterio eius propior et\nduobus aliis prouectior esset aetate. nam cum centenarium\nuitae annum spiritu tantum alacer excessisset, ita dorsum\neius temporis fuerat uetustate atque orationum iagitate curuatum,\nut quasi in primaeuam redactus infantiam submissis\nac protentis terra tenus manibus progrederetur.\nhuius igitur\net uultum mirabilem et incessum pariter intuentes (siquidem\ndefectis mortificatisque iam omnibus membris nequaquam\ncensuram praeteritae districtionis amiserat) cum sermonem\natque doctrinam suppliciter posceremus ac desiderium tantum.\nspiritalium institutionum causam fuisse aduentus nostri protestaremur,\ngrauiter ille suspirans: quid uobis, ait, possum\nconferre doctrinae, cui inbecillitas senectutis ut rigorem\npristinum relaxauit, ita loquendi quoque ademit fiduciam?\nquemadmodum enim docere praesumam quod ipse non facio,\naut alium in eo instruam quod me iam uel minus uel tepidius\nexercere cognosco? ob quam rem nullum iuniorum mihi\nin hanc usque aetatem cohabitare permisi, ne exemplo meo\n\n\n\n\nalterius districtio relaxetur. numquam enim erit efficax instituentis\nauctoritas, nisi eam effectu operis sui cordi adfixerit\naudientis.\nAd haec nos non mediocri confusione conpuncti ita\nrespondimus: Licet sufficere nobis ad omnem instructionem\ndebeat uel loci istius difficultas uel ipsa etiam solitaria adhuc\nuita, quam iuuentas quoque robusta uix tolerat, quae\nnos etiam te tacente satis abundeque instruunt atque conpungunt,\nrogamus tamen ut taciturnitate paululum praetermissa\nea nobis potius dignanter infundas, per quae hanc quam\nuidemus in te uirtutem non tam imitatione conplecti quam\nadmiratione possimus. nam etiamsi reuelatus tibi tepor\nnoster inpetrare id quod expetimus non meretur, debet hoc\nsaltim labor tanti itineris obtinere, quo huc de Bethleemitici\ncoenobii rudimentis institutionis uestrae desiderio et profectus\nnostri amore properauimus.\nTunc beatus CHAEREMON: Tria sunt, inquit, quae\nfaciunt homines a uitiis temperare, id est aut metus gehennae\nsiue praesentium legum aut spes atque desiderium regni\ncaelorum aut affectus boni ipsius amorque uirtutum. nam\ntimor ita mali contagium legitur exsecrari: timor domini\nodit malitiam. spes etiam uitiorum omnium excludit\nincursum: non enim delinquent omnes qui sperant\nin eum. amor quoque ruinam non metuit peccatorum, quia\ncaritas numquam cadit, et iterum: caritas operit\nmultitudinem peccatorum.\net idcirco beatus apostolus\nomnem salutis summam in istarum trium uirtutum\n\n\n\n\n\n\nconsummatione concludens nunc, inquit, manet fides, spes,\ncaritas, tria haec. fides namque est quae futuri iudicii\nac suppliciorum metu uitiorum facit contagia declinari, spes\nquae mentem nostram de praesentibus auocans uniuersas corporis\nuoluptates caelestium praemiorum expectatione contemnit,\ncaritas quae nos ad amorem Christi et spiritalium uirtutum\nfructum mentis ardore succendens, quidquid illis contrarium\nest, toto facit odio detestari. quae tria licet ad unum finem\ntendere uideantur (prouocant enim nos a rebus inlicitis abstinere),\nmagnis tamen excellentiae suae gradibus ab inuicem\ndisparantur.\nduo namque superiora proprie hominum sunt\neorum qui ad profectum tendentes necdum affectum concepere\nuirtutum, tertium specialiter dei est et eorum qui in sese\nimaginem dei ac similitudinem receperunt. ille namque solus\nea quae bona sunt nullo metu, nulla remunerationis gratia\nprouocante, sed solo bonitatis operatur affectu. omnia enim,\nut ait Salomon, operatus est dominus propter semet\nipsum. suae namque bonitatis obtentu omnem bonorum\ncopiam dignis indignisque largitur, quia nec fatigari iniuriis\npotest nec iniquitatibus hominum passibiliter permoueri,\nsemper scilicet manens perfecta bonitas inmutabilisque natura.\nSi quis igitur ad perfectionem tendit, de illo primo\ntimoris gradu quem proprie diximus esse seruilem, de quo\ndicitur: cum omnia feceritis, dicite: quia serui inutiles\nsumus, ad altiorem spei tramitem gradu proficiente\nconscendet, qui iam non seruo, sed mercennario conparatur,\nquia mercedem retributionis expectat et quasi de peccatorum\nabsolutione et poenali timore securus ac bonorum sibi operum\nconscius, licet placiti praemium uideatur expetere, tamen ad\naffectum illum filii, qui de paternae indulgentiae liberalitate\n\n\n\n\n\n\nconfidens omnia quae patris sunt sua esse non ambigit, peruenire\nnon potuit.\nad quem etiam ille prodigus, qui cum\nsubstantia patris etiam filii nomen amiserat, adspirare non\naudet dicens: iam non sum dignus uocari filius tuus:\npost illas enim porcorum siliquas quarum ei satietas negabatur,\nid est uitiorum sordidos cibos, quia in semet ipsum\nreuersus et salutari timore conpunctus inmunditiam porcorum\nhorrere iam coeperat ac dirae famis supplicia formidabat,\nuelut iam seruus effectus etiam mercennarii statura de mercede\niam cogitans concupiscit ac dicit: quanti mercennarii\npatris mei abundant panibus, et ego hic fame\npereo. reuertar ergo ad patrem meum et dicam\nilli: pater, peccaui in caelum et coram te, iam\nnon sum dignus uocari filius tuus: fac me sicut\nunum de mercennariis tuis.\nsed istam humilis paenitentiae\nuocem in occursum eius pater prosiliens maiore quam\nemissa fuerat pietate suscepit eumque non contentus minora\nconcedere utroque gradu sine dilatione transcurso pristinae\nfiliorum restituit dignitati. festinandum proinde etiam nobis\nest, ut ad tertium filiorum gradum, qui omnia quae patris\nsunt sua esse credunt, per indissolubilem caritatis gratiam\nconscendentes caelestis illius patris imaginem ac similitudinem\nrecipere mereamur et ad imitationem ueri illius filii proclamare\npossimus: omnia quae habet pater, mea sunt.\nquod etiam de nobis beatus apostolus profitetur dicens:\nomsia\nuestra sunt, siue Paulus sine Apollo siue\nCephas, sine mundus siue uita siue mors, siue\npraesentia siue futura: omnia uestra sunt. ad quam\n\n\n\n\n\n\nsimilitudinem etiam saluatoris praecepta nos prouocant:\nestote, inquit, nos perfecti, sicut et pater uester\ncaelestis perfectus est in illis enim nonnumquam solet\ninterrumpi bonitatis affectus, cum aliquo uel tepore uel laetitia\nuel oblectatione uigor animi relaxatus ant metum ad\npraesens gehennae aut desiderium subtrahit futurorum.\net\nest quidem in illis gradus cuiusdam profectus inbaens nos,\nut dam uel poenarum metu uel praemiorum spe incipimus\nuitia declinare, ad caritatis gradum transire possimus, quia\ntimor, inquit, non est in caritate, sed perfecta\ncaritas foras mittit timorem: quoniam timor poenam\nhabet, qui autem timet non est perfectus in\ncaritate. nos ergo diligamus, quia deus prior\ndilexit nos.\nnon ergo aliter ad illam ueram perfectionem\nconscendere poterimus, nisi, quemadmodum nullius alterius\nnisi nostrae salutis gratia prior nos ille dilexit, ita eum nos\nquoque nullius alterius rei nisi sui tantum amoris dilexerimus\nobtentu. quamobrem studendum nobis est, ut de hoc timore\nad spem, de spe ad caritatem dei uel ipsarum uirtutum\namorem perfecto mentis conscendamus ardore, ut transmigrantes\nin affectum boni ipsius inmobiliter, quantum humanae possibile\nest naturae, quod bonum est retentemus.\nMultum namque differt inter eum qui metu gehennae\nuel spe retributionis futurae uitiorum in se extinguit incendia,\net eum qui diuinae caritatis affectu ipsam malitiam et inmunditiam\nperhorrescit ac puritatis possidet bonum amore\ntantum ac desiderio castitatis, nec iam remunerationem\nfuturae promissionis aspiciens, sed praesentis boni delectatus\nconscientia agit omnia non contemplatione poenarum, sed\ndelectatione uirtutum.\nhic namque status nec submotis\n\n\n\n\n\n\ncunctorum hominum testimoniis abuti occasione peccati nec\noccultis cogitationum uiolari oblectationibus potest, dum\naffectum uirtutis ipsius medullitus retinens, quidquid illi\ncontrarium est, non solum corde non recipit, uerum etiam\nsummo detestatur horrore. aliud namque est praesenti bono\nquempiam delectatum odio habere uitiorum carnisue contagia,\naiind futurae remunerationis intuitu inlicitas concupiscentias\nrefrenare, aliudque est praesens metuere detrimentum et aliud\nfuturum formidare supplicium. postremo multo madus eet\npropter bonum ipsum a bono noUe discedere, quam propter\nmetum mali malis non praebere consensum.\nin illo enim\nuoluntarium bonum est, in isto uero uelut coactum et tamquam\nnolenti uiolenter extortum uel metu supplicii uel\ncupiditate praemiorum. nam qui timoris obtentu a uitiorum\nabstinet blandimentis, adempto timoris obstaculo rursum ad\nIIIud quod diligit reuertetur et ob id nec stabilitatem boni\niugiter obtinebit, sed ne ab inpugnatione quidem aliquando\nrequiescet, quia nec firmam ac perpetuam pacem castimoniae\npoesiMit.\nubi enim est inquietudo bellorum, nen possunt\nnem etiam uulnerum interuenire discrimina. necesse est enim\nquempiam in conflictu situm, quamuis bellator sit ac fortiter\ndimicans letalia aduersariis uulnera frequenter inftigat, nonnumquam\ntamen hostili mucrone perstringi. qui uero superata\ninpugnatione uitiorum pacis iam securitate perfruitur et\ntransiit in ipsius uirtutis affectum, ingea statum illius boni\ncuius iam totus est retentabit, quia damno intimae castitatis\nnihil credit esse damnosius.\nnec enim carius ac pretiosins\nquicquam praesenti iudicat puritate, eai poena grauis est uel\nuirtutum perniciosa transgressio uel ipsius uitii uirulenta\ncontagio. huic, inquam, nec reuerentia humanae praesentiae\n\n\n\n\n\n\n\n\nquioquam adiciet honestatis nec minuet solitudo, sed ubique\nsecum semperque circumferens arbitram non solum actuum,\nsed etiam cogitationum suarum conscientiam illi potissimum\nstudere contendet, quam nec circumueniri nec falli nec snbterfugere\nse posse cognoscit.\nQuem statum si quis de adiutorio dei, non de studii\nsui labore praesumens meruerit possidere, de condicione seruili,\nin qua timor est, et mercennaria spei cupiditate, in qua\nnon tam bonitas largientis quam praemium retributionis expetitur,\nin adoptionem incipiet transire filiorum, ubi iam non\ntimor, non cupiditas, sed illa caritas quae numquam cadit\niugiter perseuerat. de quo timore et caritate quosdam increpans\ndominus quid cui personae conueniret ostendit: filius\nhonorat patrem, et seruus dominum suum timet:\net si pater ego sum, ubi est honor meus: et si\ndominus ego sum, ubi est timor meus?\nnecesse est\nenim timere eum qui seruus est, quia si sciens uoluntatem\ndomini sui fecerit digna plagis, uapulabit multis.\nper hanc itaque caritatem quisque ad imaginem dei similitudinemque\nperuenerit, bono iam propter boni ipsius delectabitur\nuoluptatem, ac similem quodammodo possidens patientiae\nae lenitatis affectum nullis deinceps peccantium uitiis irascetur,\nsed ueniam potius infirmitatibus eorum condolens atque conpatiens\ninplorabit, seque reminiscens tamdiu similium passionum\nstimulis inpugnatum, donec miseratione domini saluaretur,\nnec suo eruditum studio ab inpugnatione carnali, sed dei\nprotectione saluatum, non iracundiam, sed misericordiam\nerrantibus intelleget inpendendam, illum uersiculum ad deum\n\n\n\n\n\n\neam omni cordis tranquillitate decantans : tu disrupisti\nuincula mea: tibi sacrificabo hostiam laudis, et:\nnisi quia dominus adiuuit me: paulo minus habitauerat\nin inferno anima mea.\net in hac mentis humilitate\nconsistens poterit etiam euangelicum illud perfectionis\nexplere mandatum: diligite inimicos uestros, bene\nfacite his qui oderunt uos, et orate pro persequentibus\net calumniantibus uos. et ita ad illud praemium\nquod subiungitur merebimur peruenire, per quod non\nsolum imaginem dei et similitudinem praeferamus, uerum\netiam filii nuncupemur: ut sitis, inquit, filii patris uestri\nqui in caelis eat, qui solem suum oriri facit super\nbonos et malos, et pluit super iustos et iniustos.\nquem affectum beatus Iohannes adsecutum se esse cognoscens\nait: ut fiduciam habeamus in die iudicii, quia sicut\nille est et nos sumus in hoc mundo.\nin quo enim infirma\net fragilis humana natura esse, siont ille est, potest,\nnisi si in bonos et malos, iustos et iniustos ad imitationem\ndei placidam semper sui cordis extenderit caritatem, et ut\nbonum propter boni ipsius operetur affectum, perueniens ad\nillam ueram adoptionem filiorum dei, de qua idem beatus\napostolus ita pronuntiat: omnis qui natus est ex deo\npeccatum non facit, quia semen ipsius in eo est,\net non potest peccare, quoniam ex deo natus est,\net iterum: scimus quoniam omnis qui natus est ei\ndeo non peccat, sed generatio dei conseruat eum,\net malignus non tangit eum?\nquod intellegendum est\n\n\n\n\n\n\n\n\naea do omni genere peccatorum, sed de capitalibus tantum\ncriminibus dici. a quibus M quisquis extrahere atque emundare\nnoluerit, pro illo in alio loco praedictus apostolus ne\norari quidem debere pronuntiat qui scit, inquiens, fratrem\nsuum peccare peeeatam non ad mortem, petet, et\ndabit ei uitam, peccantibus non ad mortem. est\npeccatum ad mortem: non pro illo dico at roget.\nceterum de illis quae pronuntiantur non esse ad mortem, a\nquibus etiam hi qui fideliter Christo deseruiunt, quantalibet\nsemet ipsos circumspectione custodiant, inmunes esse non\npossunt, ita dicitur: si dixerimus quia peccatum non\nhabemus, ipsi nos decipimus et ueritas in nobis\nnon est, et iterum: si dixerimus quia non peccauimus,\nmendacem faeimos eam et uerbum eius non\nest in nobis.\ninpossibile namque est quemlibet sanctorum\nnon in istis minutiis, quae per sermonem, per cogitationem,\nper ignorantiam, per obliuionem, per necessitatem, petaolntatem,\npet obreptionem admittuntur, incurrere. quae litet ab\nillo peccato quod ad Mortem.. dieitur aliena sint, culpa\ntamen ac reprehensione carere non possunt.\nCum ergo quis hunc quem praediximus bonitatis affectum\net imitationem dei fuerit adsecutus, tnne uisceribus dominicae\nlonganimitatis indutus pro persecutoribus quoque suis orabit\nsimiliter dicens: pater, ignosce eis: non enim sciunt\nquid faciunt. ceterum euidens indicium est animae necdum\nuitiorum faecibus eliquatae in criminibus alienis non affectu\n\n\n\n\n\n\nmisericordiae condolere, sed rigidam iudicantis teaare censuram.\nnam quemadmodum perfectionem cordis poterit obtinere is;\nqui non habet illud quo apostolus plenitudinem legis consummari\nposse signauit alterutrum, inquiens, onera uestra\nportate, et sic adimplebitis legem Christi, sed nec\nillam uirtutem possidet caritatis, quae non inritatur, non\ninflatur, non cogitat malum, quae omnia suffert,\nomnia sustinet? iustus enim miseretur animas\npecorum suorum: uiscera autem inpiorum sine\nmisericordia. ideoque isdem uitiis monachum subiacere\ncertissimum est, quae in alio inclementi atque inhumana\nseueritate condemnat. rex enim rigidus incurret in\nmala, et qui obturat aures suas ne audiat infirmum,\net ipse inuocabit, et non erit qui exaudiat\neum.\nGERMANVS: Potenter quidem atque magnifice de perfecta\ndei caritate dissertum est. uerumtamen illud nos permouet,\nquod, cum eam tanta laude praetularia, timorem dei\net spem retributionis aeternae inperfecta esse dixisti, cum\nutique multo aliud uideatur de eis propheta sensisse dicens:\ntimete dominum omnes sancti eius: quia nihil deest\ntimentibus eum, et iterum in obseruandis iustificationibus\ndei retributionis ae contemplatione fateatur exercitum\ninclinaui, inquiens, cor meum ad faciendas iustificationes\ntuas in aeternum, propter retributionem.\net apostolus fide, inquit, Moyses grandis factus\n\n\n\n\n\n\nnegauit se esse filium filiae Pharaonis, magis eligens\nadfligi oam populo dei quam temporalis\npeccati habere iucunditatem, maiores diuitias\naestimans thesauris Aegyptiorum inproperium\nChristi: aspiciebat enim in remunerationem. quomodo\nergo inperfecta esse credenda sunt, cum et beatus\nDauid retributionis obtentu iustificationes domini se fecisse\nglorietur, et legislator praemia futura prospiciens spreuisse\nadoptionem regiae dignitatis et adfliotionem dirissimam\nthesauris Aegyptiorum praetulisse dicatur ?\nCHAEREMON: Pro statu atque mensura uniuscuiusque\nmentis scriptura diuina ad diuersos perfectionum gradus\narbitrii nostri prouocat libertatem. nec enim poterat uniformis\nomnibus perfectionis corona proponi, quia nec omnium\nuna uirtus aut uoluntas aut feruor est, et idcirco ipsarum\nquodammodo perfectionum diuersos ordines diuersasque menauras\nsermo diuinus instituit.\nquod ita esse euangelicarum\nquoque beatitudinum uarietas euidenter ostendit. licet enim\nbeati dicantur quorum sunt regna caelorum, et beati qui\npossidebunt terram, et beati qui consolationem recipient, et\nbeati qui saturitate potientur, tamen multum credimus interesse\ninter habitationem regni caelorum et possessionem illius\nquaecumque est terrae, et inter perceptionem consolationis et\nplenitudinem saturitatemque iustitiae, multumque distare\ninter illos qui misericordiam consequentur et illos qui gloriosissima\nuisione dei perfrui merebuntur.\nalia enim gloria\nsolis, et alia gloria lunae, et alia gloria stellarum:\nstella enim a stella differt in gloria. ita\n\n\n\n\n\n\net resurrectio mortuorum. cum igitur iuxta hunc modum\nscriptura diuina timentes deum laudet et dicat: beati\nomnes, qui timent dominum, et plenam per hoc illis\nbeatitudinem repromittat, iterum tamen dicit: timor non\nest in caritate, sed perfecta caritas foras mittit\ntimorem: quoniam timor poenam habet, qui autem\ntimet non est perfectus in caritate.\net rursus, cum\nseruire deo gloriosum sit et dicatur: seruite domino in\ntimore, et: magnum tibi est uocari seruum meum,\net: beatus seruus ille, quem cum uenerit dominus\nsuus inueniet sic facientem, tamen ad apostolos dicitur:\niam non dico nos seruos, quia seruus nescit quid\nfaciat dominus suus: uos autem dico amicos, quia\nomnia quaecumque audiui a patre nota feci uobis,\net iterum: nos amici mei estis, si feceritis ea quae\npraecipio uobis.\nnidetis ergo perfectionum gradus esse dinersos\net de excelsis ad excelsiora nos a domino prouocari ita,\nut is qui in timore dei beatus et perfectus extiterit, ambulans\nsicut scriptum est de uirtute in uirtutem et de perfectione\nad aliam perfectionem, id est de timore ad spem mentis\nalacritate conscendens, ad beatiorem denuo statum, quod est\ncaritas, inuitetur, et qui fuerit fidelis seruus ac prudens,\nad amicitiae sodalitatem et adoptionem transeat filiorum.\nseeundum\nhunc ergo sensum nostra quoque est intellegenda\nsententia: non quo contemplationem perpetuae illius poenae\nuel beatissimae retributionis quae repromittitur sanctis nullius\npronuntiemus esse momenti, sed quia, cum sint utiles et\n\n\n\n\n\n\nsectatores suos ad initia beatitudinis introducant, caritas rursum,\nin qua plenior fiducia perpetuumque iam gaudium est,\nadsumens eos de timore seruili et mercennaria spe ad dilectionem\ndei et adoptionem transferet filiorum et quodammodo\nperfectiores faciet de perfectis. multae enim ait saluator\nmansiones sunt apud patrem meum, et licet omnia\nastra esse uideantur in caelo, inter claritatem tamen solis et\nlunae atque laciferi ceterarumque stellarum multa distantia\nest.\net idcirco beatus apostolus non solom timori ac spei,\nsed etiam cunctis charismatabus, quae magna ac mirifica\nhabentur, eam praeferens supra modum excellentiorem omnibus\nuiam caritatis ostendit. nam cum uellet expleto omni\ncatalogo spiritalium charismatum uirtutum eius membra describere,\nita praefatus est: et adhuc supra modum excellentiorem\nuobis uiam demonstro. si linguis\nhominum loquar et angelorum, et si habuero prophetiam\net nouerim mysteria omnia et omnem\nscientiam, et si habuero omnem fidem ita ut montes\ntransferam, et si distribuero in cibos pauperum\nomnes facultates meas, et tradidero corpus meum\nut ardeam, caritatem autem. non habuero, nihil\nmihi prodest.\nuidetis eige nihil pretiosius, nihil perfectias\nnihilque sublimius et at ita dixerim nihil caritate perennius\ninueniri. siue enim prophetiae, euacuabuntur: sine\nlinguae, cessabunt: siue scientia, destruetur. caritas\nautem numquam excidet, sine qua non solum illa\npraecellentissima charismatum genera, sed etiam martyrii\nipsius gloria euacuatur.\nQuisquis igitur hains fuerit caritatis perfectione\nfundatus, neoeese est ut ad illum sublimiorem caritatis timorem\ngradu excellentiere conscendat, quem non poenarum\nterror nec cupido praemiorum, sed amoris generat magnitudo,\nquo uel filius indulgentissimum patrem uel frater fratrem uel\namicum amicus uel coniugem coniunx sollicito reueretur\naffectu, clam eius non uerbera neque coauioia, sed uel tenuem\namoris formidat offensam atque in omnibus non solum actibus,\nuerum etiam uerbis adtonita semper pietate distenditur, ne\nerga ee quantulumcumque feruor dilectionis illius intepescat.\ncuius timoris magnifioentiam unus prophetarum eleganter\nexpressit diuitiae, inquiens, salutis sapientia et scientia:\ntimor domini ipse thesaurus eius. non potuit\ntimoris istius dignitatem ae meritum magis euidenter exprimere,\nquam ut diuitias salutis nostrae, quae in uera sapientia\ndei scientiaque consistunt, diceret nisi a timore domini non\npoese seruari. ad hunc igitur metum non peccatores, sed\nsancti propheticis inuitantur eloquiis dicente psslmographo:\ntimete dominum omnes sancti eius: quia nihil deest\ntimenti bus eom.\nqui enim hoc timore dominum\nmetuit, perfectioni eius certum est nihil deesse. nam de illo\ntimore poenali euidenter Iohannes apostolus dicit: qui timet\nnon est perfectus in caritate, quia timor poenam\nhabet. multa ergo distantia eet inter istum timorem cui\nnihil deest, qui sapientiae scientiaeque thesaurus est, et illum\ninperfectum, qui principium sapientiae nuncupatur quique\npoenam in sese continens de perfectorum cordibus superueniente\nplenitudine caritatis extruditur. timor enim non\n\n\n\n\n\n\nest in caritate, sed perfecta caritas foras mittit\ntimor.\net re uera si principium sapientiae in timore\nconsistit, quae erit eius nisi in Christi caritate perfectio,\nquae illum in sese perfectae dilectionis continens metum non\niam principium, sed thesaurus sapientiae et scientiae nuncupatur?\net idcirco duplex timoris est gradus. unus incipientium,\nid est eorum qui adhuc sub iugo et terrore seruili sunt, de\nquo dicitur: et seruus dominum suum timebit, et in\neuangelio: iam non dico nos seruos, quia seruus\nnescit quid faciat dominus suus.\net ideo seruus,\ninquit, non manet in domo in aeternum, filius\nmanet in aeternum. inbuit enim nos ut ab illo poenali\nmetu ad caritatis plenissimam libertatem et amicorum filio-.\nrnmque dei fiduciam transeamus. denique beatus apostolus,\nqui seruilem illam timoris gradum olim caritatis dominicae\nuirtute transcenderat, inferiora despiciens maioribus se ditatum\nbonis a domino profitetur. non enim, inquit, dedit nobis\ndeus spiritum timoris, sed uirtutis et dilectionis\net sobrietatis.\neoe etiam, qui perfecta caelestis illins\npatris dilectione flagrabant quosque ex semis filios adoptio\ndiuina iam fecerat, hoc adhortatur eloquio: non enim accepistis\nspiritum seruitutis iterum in timore,\nsed accepistis spiritum adoptionis, in quo clamamus\nAbba pater. de hoc etiam metu, cum illam septiformem\nspiritum propheta describeret, quem in homine illo\ndominico secundum incarnationis dispensationem descendisse\n\n\n\n\n\n\nnon dubium est, dixissetque: et requiescet super eum\nspiritus domini: spiritus sapientiae, et intellectus,\nspiritus consilii, et fortitudinis, spiritus\nscientiae, et pietatis, nouissime uelut quiddam praeoipuum\nintulit dicens: et replebit eum spiritus timoris\ndomini.\nin quo primitus illud est diligentius intuendum,\nquod non dixerit \\'et requiescet super eum spiritus timoris\ndomini\\', sicut de illis prioribus dixerat, sed replebit, inquit,\neum spiritus timoris domini. tanta enim ubertatis eius\nest magnitudo, ut, quem semel sua uirtute possederit, non\npartem, sed totam eius occupet mentem. nec inmerito. illi\netenim quae numquam excidet cohaerens caritati non solum\nreplet, sed etiam perpetua et inseparabili eum quem ceperit\npossidet iugitate, nullis laetitiae temporalis uel uoluptatum\noblectationibus inminutus: quod nonnumquam illi qui foras\nmittitur timori euenire consueuit.\nhie est igitur perfectionis\ntimor, quo homo ille dominicus, qui non solum redimere\nhumanum genus, sed etiam praebere uenerat perfectionis\nformam atque exempla uirtutum, repletus fuisse narratur.\nillum enim seruilem suppliciorum timorem uerus dei filius,\nqui peccatum non fecit, nec dolus inuentus est in\nore eius, habere non potuit.-\nGERMANVS: Quia de perfectione caritatis sermo\ndigestus est, uolumus etiam de castitatis fine aliqua liberius\nsciscitari. non enim ambigimus illud praecelsum fastigium.\ncaritatis, per quam, sicut huc usque dissertum est, ad imaginem\ndei similitudinemque conscenditur, sine castitatis perfectione\n\n\n\n\n\n\nsubsistere omnino non posse: sed utrum ita eius possit perpetuitas\nobtineri, ut numquam libidinis titillatio integritatem\nnostri cordis infestet, et ita ualeamus ab hac passione carnali\nin carne degentes peregrinari, ut numquam incentiuorum\naestibus adnramur, nolumus edoceri.\nCHAEREMON: Summae quidem beatitudinis ac singularis\nest meriti ita istum per quem domino cohaeremus affectum\nuel discere iugiter uel docere, ut meditatio eius secundum\npsalmographi sententiam omnes uitae nostrae dies noctesque\nconsumat et mentem nostram insatiabiliter esurientem sitientemque\niustitiam caelestis huius cibi perpetua ruminatione\nsustentet. sed consulendum est etiam iumento corporis nostri\nsecundum benignissimam saluatoris nostri prouidentiam, ne\ndeficiat in uia: spiritus enim promptus, caro autem\ninfirma. quae etiam nunc uel exigui cibi perceptione curanda\nest, ut post refectionem eius etiam ad ea quae desideratis\ndiligentius indaganda mentis quoque addatur intentio.\nRefectione transacta, quae doctrinae cibum desiderantibus\nnobis onerosa magis uisa est quam iucunda, cum ilico nos\npromissi sermonis debitum senex expectare sensisset, grata,\ninquit, est mihi non solum adtonita ad discendum uestrae\nmentis intentio, sed etiam disciplina propositae quaestionis.\nrationabilis enim re uera interrogationis a nobis ordo seruatus\nest. necesse est enim ut tam excelsae plenitudinem caritatis\ninmensa illa perfectae atque perpetuae castimoniae praemia\nconsequantur parque sit gaudium in tanta parilitate palmarum.\ntanta enim sibi societate foederantur, utuna absque\naltera nequeat possideri. hoc igitur propositio uestra conplexa\nest, ut utrum ignis ille concupiscentiae, cuius haec caro uelut\ninsitum sentit ardorem, ad plenum possit extingui, disputatione\nsimili panderemus. de quo primum quid beatus apostolus\n\n\n\n\nsenserit diligentius inquiramus. mortificate, inquit, membra\nuestra quae sunt super terram. prius ergo quam\ncetera perscrutemur, quae ista sint membra quae mortificari\npraeceperit indagemus.\nneque enim beatus apostolus ad abacisionem\nmanuum aut pedum aut genitalium inmiti nos\npraeceptione conpellit, sed corpus peccati, quod utique constat\nex membris, quantocius destrui zelo perfectae desiderat sanctitatis.\nde quo corpore alibi ut destruatur, inquit, corpus\npeccati, et quae sit eius destructio consequenter exponit:\nut iam, inquit, non seruiamus peccato. a quo etiam se\nliberari cum heiulatu postulat dicens: infelix ego homo:\nquis me liberabit de corpore mortis huius?\nHoc itaque peccati corpus multis uitiorum membris\nprobatur extructum, et ad eius adtinet portionem, quidquid\nuel facto uel dicto uel cogitatione peccatur. cuius membra\nrectissime super terram esse dicuntur. non enim possunt hi\nqui eorum utuntur ministerio ueridice profiteri: nostra\nautem conuersatio in caelis est. huius igitur corporis\nin hoc loco apostolus membra describens mortificate, inquit,\nmembra uestra quae sunt super terram, fornicationem,\ninmunditiam, libidinem, concupiscentiam\nmalam et auaritiam, quae est simulacrorum seruitus.\nprimo itaque loco fornicationem credidit inferendam,\nquae carnali conmixtione perficitur. secundum etiam membrum\ninmunditiam nuncupauit, quae nonnumquam absque ullo mulieris\ntactu uel dormientibus uel uigilantibus per incuriam\n\n\n\n\n\n\nincircumspectae mentis obrepit et ideo notatur ac prohibetur\nin lege, quae inmundos quosque non solum sacrarum carnium\nparticipatione priuauit, Genua etiam, ne contactu suo sancta\npolluerent, a castrorum iussit congregatione secerni dicens:\nanima quaecumque comederit de carnibus sacrificii\nsalutaris quod est domini, in qua est inmunditia,\nperibit coram domino, et quidquid tetigerit\ninmundus, inmundum erit.\nin Deuteronomio quoque:\nsd fuerit inter uos homo, qui nocturno pollutus\nest somnio, egredietur extra castra, et non reuertetur,\npriusquam ad uesperam lauetur aqua: et\npost solis occasum regredietur in castra. deinde\ntertium peccati membrum libidinem ponit, quae in recessibus\nanimae coalescens accidere cuipiam etiam sine passione corporis\npotest. libidinem enim ab eo quod libeat dictam esse\nmm dubium est.\npost haec de maioribus peccatis ad minora\ndescendens quartum intulit membrum concupiscentiam malam,\nquae non solum ad praedictam inpudicitiae passionem, uerum\netiam ad omnes noxias cupiditates generaliter referri peteet,\nquae corruptae tantummodo uoluntatis est aegritudo. de qua\ndominus in euangelio: qui uiderit mulierem ad concupiscendum\neam, iam moechatus est eamincorde\nsno. multo enim maius est etiam tunc mentis lubricae desiderium\ncontinere, cum ei inlecehrosi aspectus offertur occasio.\nquibus manifestissime conprobatur ad perfectionem puritatis\ncastimoniam continentiae corporalis solam non posse sufficere,\nnisi etiam mentis addatur integritas. post quae omnia\n\n\n\n\n\n\nnonissimum corporis illius membrum et auaritiam, inquit;\nprocul dubio ostendens non solum ab adpetitu rerum alienarum\nanimum continendum, uerum etiam propria magnanimiter\ncontemnenda. hoc enim et in Actibus apostolorum fecisse\nlegitur credentium multitudo, de qua dicitur: multitudinis\nautem credentium erat cor et anima una, nec quisquam\neorum quae possidebat aliquid suum esse\ndicebat, sed erant illis omnia conmunia. quotquot\nenim possessores agrorum aut domorum erant,\nunendentes adferebant pretia eorum quae uendebant\net ponebant ante pedes apostolorum: diuidebatur\nautem singulis prout cuique opus erat.\net\nne ad paucos pertinere uideretur ista perfectio, auaritiam\nsimulacrorum seruitutem esse testatus est. nec inmerito.\nquisquis enim non conmunicat necessitatibus egenorum et\npecuniae suae, quam infideli tenacitate conseruat, Christi praecepta\npostponit, idololatriae crimen incurrit, amorem scilicet\nmateriae mundialis diuinae praeferens caritati.\nSi ergo multos ita pro Christo suas uidemus abiecisse\nsubstantias, ut non solum possessionem pecuniarum, uerum\netiam desiderium de cordibus eorum in perpetuum probemus\nabscisum, consequens est ut eodem modo etiam fornicationis\nardorem extingui posse credamus. neque enim rem inpossibilem\napostolus cum possibili coniunxisset, sed utraque solens\nesse possibilia pari modo mortificanda decreuit.\net in tantum\nbeatus apostolus fornicationem siue inmunditiam de nostris\nmembris extirpari posse confidit, ut non solum mortificari\n\n\n\n\n\n\n\n\n\n\nea, sed ne nominari quidem in nobis debere pronuntiet\nfornicatio, inquiens, et omnis inmunditia autauaritia\nnec nominetur in uobis, aut turpitudo aut\nstultILoquium aut scurrilitas, quae ad rem non pertinent.\nquae etiam pari modo perniciosa esse et aequali\nnos a regno dei exclusione depellere edocet dicens:\nillud\nautem scitote, quod omnis fornicator aut inmundus\naut auarus, quod est idolorum seruitus, non\nhabet hereditatem in regno Christi et dei, et iterum:\nnolite errare: neque fornicarii neque idolis\nseruientes neque adulteri neque molles neque\nmasculorum concubitores neque fures nequeauari\nneque ebriosi neque maledici neque rapaces regnum\ndei possidebunt. dubium proinde esse non debet\nfornicationis et inmunditiae de membris nostris aboleri posse\ncontagium, quandoquidem non aliter ea quam auaritiam,\nstultiloquium, scurrilitatem, ebrietatem ac furta, quorum\nfacilis amputatio est, mandauerit abscidenda.\nCertos tamen esse nos conuenit, quod, licet omnem\ncontinentiae districtionem, famem scilicet ac sitem, uigilias\nquoque et operis iugitatem atque incessabile subeamus studium\nlectionis, perpetuam tamen castimoniae puritatem horum\nlaborum merito contingere nequeamus, nisi in his iugiter\ndesudantes experientiae magisterio doceamur incorruptionem\neius dininae gratiae largitate conoedL ob hoc sane solummodo\nse unusquisque infatigabiliter in his exercitiis perdurare debere\ncognoscat, ut per illorum adflictionem misericordiam domini\nconsecutus de inpugnatione carnis ac dominatione\n\n\n\n\n\n\npraepotentium uitiorum diuino mereatur munere liberari, non quo\nadepturum se per illa confidat istam quam cupit inuiolatam\ncorporis castitatem.\ntanto autem erga adquisitionem castimoniae\ndesiderio atque amore ftammetur, quanto quis pecuniarum\nauidissimus adpetitor, uel si qui summa honorum ambitione\ndistenditur, uel qui intolerabili pulchrae mulieris amore\nraptatur, desiderium suum inpatientissimo ardore optat expleri.\net ita fiet ut, dam pro integritatis perpetuitate insatiabili\ncupiditate succenditur, desiderabilis despiciatur cibus; neceesarius\nhorreat potus, somnus denique ipse naturae debitus\nrespuatur uel certe ut deceptor fraudulentissimus puritatis et\naemulus atque contrarius castitati adtonita atque suspecta\nmente capiatur, et ita unusquisque cotidie integritatis suae\nmatutinus explorator effectus de conlata sibi purificatione\ncongaudeat eamque se non suo studio nec uigilantia, sed protectione\ndomini sentiat consecutum, ac tamdiu illius perseuerantiam\nsuo corpori intellegat cohaesuram, quamdiu eam\ndominus sua fuerit miseratione largitus.\nqui enim hanc\nstabiliter obtinet fidem, nequaquam superbum sapiens de sua\nuirtute confidet neque seductus longis obsceni liquoris indutiis\nblandissima securitate soluetur, sciens inpurissimae conluuionis\naspergine se protinus maculandum, si uel paululum quid ab\neo protectio diuina discesserit. ac perinde pro perpetuitate\neius cum omni contritione et humilitate cordis indefessis est\norationibus excubandum.\nVultis autem capere super huius rei quam dicimus ueritate\neuidens argumentum, per quod et haec quae dicta sunt\n\n\n\n\n\n\nadprobetis et istam corporis pugnam, quae inimica nobis\nputatur ac noxia, utiliter membris nostris insertam esse\ndoceamini? considerate quaeso illos qui corpore sunt spadones\nquae praecipue causa in uirtutibus adpetendis desides reddat\nac tepidos. nonne quia eonrnmpendae castitatis credunt se\npericulum non habere?\nquod tamen nemo ita proposuisse me\ncredat, ut neminem eorum penitus inueniri posse confirmem\nperfecta abrenuntiatione flagrantem, sed quia naturam quodammodo\nsuam uincant, si qui forte eorum ad propositam\nperfectionis palmam summa animi districtione contendunt,\ncuius ardor ac desiderium eum quem semel accenderit funem,\nsitim, uigilias, nuditatem cunctosque labores corporis non solum\npatienter, uerum etiam libenter sustinere conpellit. uir enim\nin doloribus laborat sibi et uim facit perditioni\nsuae, et iterum: animae autem egenti etiam amarais\ndulcia uidentur.\nalias namque non poterunt desideria\npraesentium rerum uel reprimi uel auelli, nisi pro istis affectibus\nnoxiis, quos cupimus amputari, alii salutares fuerint intromissi.\nnullatenus enim ualet uiuacitas mentis absque alicuius\ndesiderii uel timoris, gaudii uel maeroris affectione subsistere,\nnisi haec eadem in bonam partem fuerint inmutata. et idcirco\nsi carnales concupiscentias de cordibus nostris desideramus\nextrudere, spiritales in earum locis plantemus protinus\nuoluptates, ut his animus noster semper innexus et habeat\nquibus iugiter inmoretur et inlecebras praesentium ac temporalium\nrespuat gaudiorum.\ncumque in hunc statum mens\nnostra cotidianis exercitiis erudita profecerit, tunc uersiculi\nillius affectum experientia docente percipiet, quem omnes\n\n\n\n\n\n\nquidem solita psallendi modulatione concinimus, uirtutem uero\neius non nisi pauci expertique percipiunt: prouidebam\ndominum in conspectu meo semper: quoniam a\ndextris est mihi, ne conmouear. ille etenim solus uim\natque intellectum huius carminis efficaciter adsequetur, qui\nperueniens ad istam de qua loquimur corporis atque animae\npuritatem intellegit se cunctis momentis, ne rursus ab eadem\ndeuoluatur, a domino conseruari dextrasque suas, id est\noperationes sanctas ab eodem iugiter conmuniri.\ndominus\nenim sanctis suis non a sinistris, quia nihil habet sinistrum\nuir sanctus, sed a dextris semper adsistit, a peccatoribus uero\net inpiis non uidetur, quia non habent illas dextras quibus\ndominus consueuit adsistere nec possunt dicere cum propheta:\noculi mei semper ad dominum: quia ipse euellet\nde laqueo pedes meos. quod nullus poterit ueridice profiteri\nnisi qui uniuersa quae in hoc mundo sunt aut noxia\naut superflua aut certe inferiora summis uirtutibus iudicans\nomnem intuitum suum, omne studium omnemque curam erga\ncultum sui cordis et castimoniae defizerit puritatem. atque\nita mens istis exercitiis elimata et profectibus expolita adperfectam\ncorporis atque animae perueniet sanctitatem.\nQuantum enim quis in lenitate ac patientia cordis,\ntantum in corporis puritate proficiet, quantoque longius iracundiae\npropulerit passionem, tanto castitatem tenacius obtinebit.\nnon enim aestus corporis declinabit nisi qui animi\nmotus ante conpresserit. quod apertissime saluatoris nostri\nore laudata beatitudo declarat: beati mites, quoniam\nipsi possidebunt terram.\nnon ergo aliter nostram\npossidebimus terram, id est non alias dicioni nostrae rebellis\n\n\n\n\n\n\nhuius corporis terra subdetur, nisi mens nostra prius fuerit\npatientiae lenitate fundata, nec poterit quis aduersus carnem\nsuam insurgentia libidinis bella conprimere, nisi prius armis\nmansuetudinis instruator: mansueti enim possidebunt\nterram, et inhabitabunt in saeculum saeculi super\neam. hanc, inquam, terram quemadmodum obtinere possimus\nidem propheta in consequentibus psalmi ipsius docet: eipecta\ndominum, et custodi uiam eius: etexaltabit\nte ut hereditate capias terram.\nconstat igitur ad\npossessionem terrae istius firmiter obtinendam neminem posse\nconscendere nisi illos tantum, qui per inmobilem patientiae\nlenitatem uias domini duras ac praecepta seruantes de caeno\ncarnalium passionum extrahente eodem fuerint exaltati.\nmansueti ergo possidebunt terram et non solum possidebunt\neam, sed etiam delectabuntur in multitudine\npacis, qua nemo, in cuius carne adhuc bella concupiscentiae\nsuscitantur, stabiliter perfruetur. necesse est enim infestari\neum dirissimis daemoniorum proeliis et ignitis luxuriae iaculis\nsauciatum a terrae suae possessione deuolui, donec dominus\nauferat bella usque ad fines terrae eius, arcum\nconterat et confringat arma, et scata conburat\nigni, illo scilicet quem uenit dominus mittere super terram,\narcus etiam et arma confringa.t, quibus aduersus eum nequitiae\nspiritales diebus ac noctibus dimicantes ignitis configebant\ncor eius iaculis passionum.\net ita cum eum dominus conterens\nbella ab omnibus incentiuorum aestibus liberarit, ad illum\npuritatis perueniet statum, ut deposita confusione, qua semet\n\n\n\n\n\n\nipsum, id est carnem suam dum inpugnarecur horrebat, incipiat\nea uelut purissimo tabernaculo delectari (non enim\naccedent ad eam mala: et flagellum non adpropinquabit\ntabernaculo eius), ad illud scilicet propheticum\npatientiae uirtute perueniens, ut mansuetudinis merito non\nmodo suam hefeditet terram, uerum etiam delectetur in\nmultitudine pacis.\nubi autem adhnc superest sollicitndo\ncertaminis, pacis esse non potest multitudo. non enim ait\n\\'deleetabuntur in pace\\', sed in multitudine pacis. per\nquod euidenter ostenditur ita efficacissimam medicinam cordis\nesse patientiam secundum illud Salomonis: mansuetus uir\ncordis est medicus, ut non solum irae, tristitiae, acediae,\ncenodoxise, superbiae, uerum etiam libidinis omniumque\npariter extirpet fomitem uitiorum. in longanimitate enim,\nut ait Salomon, prosperitas regibus. nam qui mitis\nsemper atque tranquillus est, nec iracundiae perturbatione\nsuccenditur nec acediae atque tristitiae angore consumitur\nnec cenodoxiae uanitate distenditur nec superbiae tumore\nsustollitur. pax enim muita diligentibus nomen domini:\net non est illis scandalum.\net ideo non inmerito pronuntiatur:\nmelior patiens forte, et qui continet iram\ncapiente urbem. hanc igitur pacem donec firmam atque\nperpetuam obtinere mereamur, multis necesse est nos inpugnationibus\nadtemptari frequenterque nobis est uersiculus\niste cum gemitu lacrimisque repetendus: miser factus\nsum, et adflictus sam usque quaque: tota die contristatus\ningrediebar. quoniam lumbi mei inpleti\n\n\n\n\n\n\n\nsunt inlusionibus, et: non est sanitas in oarne\nmea a facie irae tuae: non est pax ossibus meis a\nfacie insipientiae meae.\ntunc enim haee eonpetenter et\nin ueritate deftebimus, quando post longam puritatem corporis\nnostri, sperantee iam carnalia nos omnimodis euasisse\ncontagia, stimulos carnis ob elationem cordis aduersum nos\nrursum sentimus insurgere uel certe per fallaciam somniorum\ninpuritas nos pristinae conluuionis adspargit. cum enim coeperit\nquis diuturna cordis et corporis puritate gaudere, necesse\nest ut, dum se credit ulterius iam non posse ab illa sinceritate\ndeuolui, intra semet ipsum quodammodo glorietur et\ndicat: ego dixi in abundantia mea:\nnon mouebor in\naeternum: sed cum utiliter a domino subreliotus illum\npuritatis statum, in quo sibimet confidebat, senserit proturbari\nseseque in illo spiritali uiderit titubare suceessu, recurrat\nprotinus ad illius integritatis auetorem et agnoscens infirmitatem\nsuam confiteatur et dioat: domine, non in mea,\nsed in tua uoluntate praestitisti decori meo uirtutem.\nauertisti faciem tuam, et factus sum eonturbatus:\nillud quoque beati Iob: si lotus fuero quasi.\naquis niuis, et fulserint uelut mundissimae manus\nmeae: tamen sordibus intingues me, et abominabuntur\nme uestimenta mea.\nquod tamen is qui suo\nuitio se in sordibus tinguit non potest suo dicere creatori.\ndonec ergo ad perfectum puritatis perueniat statum, necesse\nest eum inaequalitatibus istis frequentius erudiri, quoad usque\nper dei gratiam confirmatus in illa quam adpetit puritate\nefficaciter dicere mereatur: expectans expectaui dominum,\net respexit me. et exaudiuit deprecationem\n\n\n\n\n\n\nmeam: et eduxit me de lacu miseriae, et de luto\nfaecis. et statuit supra petram pedes meos: et\ndirexit gressus meos.\nMulti sunt enim castimoniae gradus quibus ad illam\ninuiolabilem conscenditur puritatem. quos licet nec perspicere\nnec enuntiare ut dignum est uirtus nostra sufficiat, tamen,\nquia series narrationis exposcit, secundum mediocritatem experientiae\nnostrae utcumque proferre temptabimus, reseruantes\nperfectiora perfectis nec praeiudicantes his qui feruentiore\nstudio puriorem castimoniam possidentes quanto maioris industriae\nsunt, tanto etiam perspicaciae uigore praecellunt.\nproinde sex gradibus licet multa a se inuicem sublimitate\ndistantibus fastigia castitatis praecelsa distinguam ita, ut\nquaedam media quae tamen multa sunt praetermittam, quorum\nsubtilitas ita humanos subterfugit sensus, ut eam nec\nmens inspicere nec proloqui lingua praeualeat, quibus sensim\ncastitatis ipsius perfectio cotidianis profectibus adolescit.\nsecundum similitudinem namque corporum terrenorum, quae\nsingulis diebus insensibiliter sui capiunt incrementa et ita\ndum nesciunt ad perfectum habitum prouehuntur, animae\nquoque robur ac maturitas castitatis adquiritur.\nprimus itaque\npudicitiae gradus est, ne uigilans inpugnatione carnali\nmonachus elidatur, secundus, ne mens illius uoluptariis\ncogitationibus inmoretur, tertius, ne femineo uel tenuiter ad\nconcupiscentiam moueatur aspectu, quartus, ne uigilans uel\nsimplicem carnis perferat motum, quintus, ne, cum memoriam\ngenerationis humanae uel tractatus ratio uel necessitas lectionis\ningesserit, subtilissimus mentem uoluptariae actionis\nperstringat adsensus, sed uelut opus quoddam simplex ac\n\n\n\n\nministerium humano generi necessario contributum tranquillo\nac puro cordis contempletur intuitu nihilque amplius de eius\nrecordatione concipiat, quam si operationem laterum uel cuinslibet\nalterius officinae mente pertractet.\nsextus castimoniae\ngradus est, ne inlecebrosis phantasmatibus feminarum uel\ndormiens inludatur. licet enim hanc ludificationem peccato\nesse obnoxiam non credamus, concupiscentiae tamen adhuc\nmedullitus latitantis indicium est. quam tamen inlusionem.\ndiuersis modis constat accidere. nam secundum illum usum,\nquem uigilans exercere uel cogitare consueuerat, etiam dormiens\nunusquisque temptatur. aliter enim falluntur hi qui\ncarnalem copulam norunt, aliter qui femineae sunt conmixtionis\nexpertes. hi enim sicut simplicioribus ac purioribus\nsomniis inquietari solent, ita etiam faciliore diligentia ac\nminore possunt labore purgari.\nilli autem sordidioribus magisque\nexpressis phantasmatibus inluduntur* donec paulatim\nsecundum mensuram castitatis, ad quam unusquisque contendit,\nin odium illius rei quam uoluptariam antea sentiebat mens\netiam somno sopita uertatur illudque ei, quod fortibus uiris\npro summo laborum stipendio repromittitur per prophetam,\nconcedatur a domino: et arcum, et gladium, et bellum\nconteram de terra uestra: et dormire uos faciam\nfiducialiter.\net ita demum quia ad illam beati Sereni\npaucorumque similium uirorum perueniet puritatem, quam\nidcirco a praedictis sex castimoniae gradibus sequestraui, quia\nnon solum possideri, sed etiam credi non nisi a rarissimis\npotest, et quia id quod illi specialiter diuini muneris largitate\nconlatum est proponi ad generalis praecepti non potest formam,\nscilicet ut eo usque mens nostra castitatis ipsius puritate\n\n\n\n\n\n\nformetur, ut etiam ipso naturali motu carnis emortuo illum\nobscenum liquorem omnino non perferat.\nopinionem sane\nquorundam, quam super hac carnis conluuione definiunt,\nsilere non debeo, qui dicunt non idcirco eam dormientibus\nenenire, eo quod eam producat fallacia somniorum, sed potius\nquia redundantia umoris illius aliquas in aegrotanti corde\nfingat inlecebras. denique aiunt quod illo tempore, quo non\ninquietat illa concretio, quemadmodum fluxus eius, ita etiam\ninlusio conquiescat\nSed haec suscipere uel probare et utrum possibilia\nan inpossibilia sint certo examine definire poterit nemo, nisi\nper experientiam longam et puritatem cordis ad confinia carnis\nac spiritus uerbo domini dirigente peruenerit. de quo beatus\napostolus uiuus est, inquit, sermo dei et efficax et\npenetrabilior omni gladio ancipiti et pertingens\nusque ad diuisionem animae ac spiritus, conpagum\nquoque et medullarum, et discretor cogitationum\net intentionum cordis.\net ita inter illorum quodammodo\nterminos conlocatus, quid humanae condicioni necessario sit\natque ineuitabiliter adtributum quidue consuetudine uitiosa et\nincuria iuuentatis inuectum, uelut inspector et arbiter iusta\ntrutinatione discernet ac super eorum effectu atque natura\nnon falsis uulgi opinionibus abducetur nec praeiudicatis inexpertorum\ndefinitionibus adquiescet, sed puritatis modum certa\nexperientiae suae libra et inata examinatione perpendens nequaquam\nillorum decipietur errore, qui neglegentiae suae uitio\ncrebrioribus quam natura conpellit egestionibus sordidati de\nnaturali condicione causantur, cumque eos constet inferre\n\n\n\n\n\n\npotius uim naturae et extorquere ab ea pollutionem quam\nipsa non ingerit, intemperantiam suam ad necessitatem carnis,\nimmo ad eius referunt creatorem, proprias culpas ad naturae\ninfamiam transferentes.\nde quibus in Prouerbiis eleganter\nexprimitur: insipientia uiri corrumpit uias suas,\ndeum autem causatur corde suo. postremo si quis\nhuic adsertioni nostrae fidem derogare uoluerit, quaeso ut non\nante praeiudicata nobiscum opinione disceptet, quam disciplinae\nhuius suscipiat instituta, cumque haec perpaucis mensibus illa\nqua traditur moderatione seruauerit, profecto haec quae diximus\nuero poterit probare iudicio. ceterum frustra de cuiuslibet\nartis ac disciplinae fine contendet, quisque non prius\nomnia quae ad consummationem eius pertinent summo fuerit\nstudio ac uirtute sectatus.\nuelut si uerbi gratia similitudinem\nmellis ex tritico, aut rursum ex eo, sicut etiam ex rafani\nlinique seminibus, lenissimi olei liquorem produci posse confirmem,\nsi quia horum penitus ignarus adsistat, nonne contra\nrerum naturam hoc esse conclamans me uelut apertissimi\nauctorem mendacii deridebit? cui si ego testes innumeros qui\nhaec se et uidisse et gustasse et fecisse testentur exhibeam,\nrationem insuper atque ordinem quo illae species uel in olei\npinguedinem uel in mellis dulcedinem transformentur edisseram,\nille autem in stultissimae persuasionis obstinatione persistens\nneget ab illis seminibus quicquam uel dulcedinis uel\nunguinis posse produci: nonne magis notanda est inrationabilis\neius peruicaxque contentio quam sermonis mei ueritas inridenda,\nquae multorum ac fidelium testium grauitate et euidentibus\ndocumentis et quod his amplius est experientiae\n\n\n\n\n\n\nprobatione fulcitur?\net ideo quisquis ad illum puritatis statum\niugi cordis intentione peruenerit, ut iam mente ab huius\npassionis titillatione penitus absoluta per soporem caro eius\nuelut redundantiam superflui umoris expellat, condicionem\nmodumque naturae certissime deprehendet, et ita cum expergefactus\ninuenerit carnem suam post longa tempora se\ninscio atque ignorante pollutam, tum demum de naturali\nnecessitate causetur, ad illum sine dubio perueniens statum,\nut talis inueniatur in nocte qualis in die, talis in lecto qualis\nin oratione, talis solus qualis turbis hominum circumsaeptus,\npostremo ut numquam se talem secretus aspiciat, qualem\nuideri ab hominibus erubescit, nec in eo tale aliquid ineuitabilis\nille oculus deprehendat, quod ab humanis aspectibus\nuelit esse celatum.\net ita oum coeperit suauissimo lumine\ncastitatis iugiter delectari, dicere poterit cum propheta: et\nnox inluminatio in deliciis meis. quia tenebrae\nnon obscurabuntur a te, et nox sicut dies inluminabitur:\nsicut tenebrae eius, ita et lumen eius. denique\nhoc ipsum, quia supra condicionem naturae uidetur\nhumanae, qualiter obtinuerit idem propheta subiungit dicens:\nquia tu possedisti renes meos, id est, non industria\nmea neque uirtute hanc promerui puritatem, sed quia tu\nmortificasti insitum renibus meis libidinosae uoluptatis ardorem.\nGEBMANVS: Perpetuam quidem corporis puritatem\nsex parte aliqua experti sumus a uigilantibus posse per dei\ngratiam possideri, et conmotionem carnis districtionis rigore\natque iudicio resistente uigilantibus posse non contingere non\n\n\n\n\n\n\nnegamoa. utrum autem et dormientes hac inquietudine carere\npossimus uolumus edoceri. duabus namque de causis possibile\nhoc esse non credimus: quas licet absque uerecundia nequeamus\neffari, tamen, quoniam hoc medicinae ipsius necessitas\ncogit, quaesumus ut cum uenia tui, si qua forte inuerecundius\nfuerint denadata, suscipias. primum ergo est, quod per somni\nquietem mentis uigore laxato obseruari nequaquam ualeat\nillius conmotionis obreptio, secundo, quod etiam urinae collectio,\ncum uesicae capacitatem quiescentibus nobis indeeinenti confluxu\ninterni umoris oppleuerit, excitet membra marcentia, quod\netiam paruulis uel spadonibus eadem nihilominus lege contingit.\nunde fit at, si non oblectatio libidinis uulnerat mentis\nadsensum, confusione tamen eam humiliet turpitudo membrorum.\nCHAEREMON: Apparet uos necdum uerae castitatis\nagnouisse uirtutem, quandoquidem districtionis auxilio eam a\nuigilantibus tantum creditis retentari, et inde est quod putatis\na dormientibus quasi rigore animi resoluto integritatem\nnon posse seruari. porro castitas non at arbitramini districtionis\npraesidio, sed amore sui et propriae puritatis delectatione\nsubsistit. non enim castitas, sed continentia dicitur, ubi adhuc\nei aliqua resistit aduersitas uoluptatis.\nuidetis ergo his\nqui castitatis affectum per dei gratiam medullitus receperunt\ndistrictionis cessationem cum dormiunt non obesse, quae infida\netiam uigilantibus ratione certissima conprobatur. quidquid\nenim cum labore conprimitur, temporales dimicanti praestat\nindutias, non tamen perpetuam securitatis quietem tribuit\npost laborem: quidquid autem profunda fuerit uirtute deuictum,\nabsque ulla inquietudinis suspicione conpositum iugem pacis\n\n\n\n\nuictori conferet firmitatem.\nquamobrem donec pulsari nos\ncarnis conmotione sentimus, nouerimus nos ad castitatis necdum\nperuenisse fastigia, sed adhuc sub infirmitate continentiae\nconstitutos proeliis fatigari, in quibus necesse est dubios esse\nsemper euentus. quod autem ineuitabilem esse conmotionem\ncarnis hoc adstruere uoluistis indicio, quod ea ne ipsi quidem\neunuchi carere demptis genitalibus possunt, sciendum est non\neis carnales aestus nec effectum libidinis, sed solam satiuae\ngenerationis deesse uirtutem.\nunde manifestum est ne illos\nquidem, si ad hanc ad quam nos nitimur castitatem cupiunt\nperuenire, ab humilitate et contritione cordis uel continentiae\ndistrictione debere laxari, licet nequaquam sit discredendum\nminore ab eis castimoniam posse labore ac studio conprehendi.\nQuamobrem perfectio castitatis a laboriosis continentiae\nrudimentis perpetua tranquillitate discernitur. haec\nest enim uerae consummatio castitatis, quae non inpugnans\ncarnalis concupiscentiae motus, sed toto horrore detestans\niugem atque inuiolabilem sui retinet puritatem nec potest\naliud quid esse quam sanctitas. hoc autem fiet, quando iam\ndesinens caro aduersus spiritum concupiscere desideriis eius\nuirtutique consenserit, coeperintque sibi inuicem pace firmissima\nfoederari et secundum psalmographi sententiam habitauerint\nfratres in unum, illam repromissam a domino\nbeatitudinem possidentes de qua ait: si duo ex uobis consenserint\nsuper terram de omni re quamcumque\npetierint, fiet illis a patre meo qui in caelis est.\nquisquis ergo intellectualis illius Iacob, id est subplantatoris\ntranscenderit gradum, ab illa continentiae conluctatione ac\n\n\n\n\n\n\nsupplantitione uitiorum obstupefacto femoris neruo ad Israhelis\nmeritum perpetua cordis directione conscendet. quem ordinem\netiam beatus Dauid ita spiritus sancti uaticinatione distinxit,\nin primis inquiens notus in Iudaea deus, id est in anima,\nquae adhuc sab peccatorum confessione retinetur: Iudaea enim\nconfessio interpretatur. in Israhel autem, id est in eo qui\nuidens deum siue ut quidam interpretantur rectissimus dei\nest, non solum notus, sed etiam magnum nomen eat\neius.\ndeinde ad anblimiora nos prouocans ac nolens etiam\nlocum ipsum quo dominus delectatur ostendere et factus\nest, inquit, in pace locus eius, id est non in conflictu\ncertaminis et eonlnctatione uitiorum, sed in castimoniae pace\net cordis tranquillitate perpetua. hnne igitur pacis loeum\nextinctione carnalium passionum si quis meruerit obtinere, ex\nhoc quoque proficiens gradu ac Sion spiritalis, id est specula\ndei consequenter effectus erit etiam habitatio eius. non enim\nin conflictu continentiae, sed in iugi uirtutum specula dominus\nconmorator, ubi iam non retundit, non conprimit, sed in perpetuum\nconfregit potentias arenum, ex quibus uidelicet aduersus\nnos libidinum quondam iacula dirigebantur ignita\nuidetis ergo, quia sicnt non est in conluctatione continentiae,\nsed in castitatis pace locus domini, ita etiam habitatio eius\nin specula sit et contemplatione uirtutum. unde non inmerito\nportae Sion cunctis Iacob tabernaculis praeferuntur: diligit\nenim dominus portas Sion superomnia tabernacula\nIacob. quod autem per hoc ineuitabilem esse conmotionem\nearais adseritis, quod urina, cam uesicam iugi stillatione\nrepleuerit, quieta suscitet membra, licet ueris sectatoribus\n\n\n\n\n\n\npuritatis ad obtinendam eam nihil praeiudicet ista conmotio,\nquam haec sola interdum et tantum per soporem necessitas\nexcitarit, sciendum tamen est, quod ita si conmota fuerint ad\nquietem propriam reducantur castitatis imperio, ut non modo\ncum nullo pruritu, sed ne cum minima quidem libidinis\nrecordatione sedentur.\net idciroo, ut cum lege animi lex\nquoque congruat corporalis, etiam in ipsius aquae potu ita\nest nimietas castiganda, ut umoris cotidiani illa collectio\npigrius arefactis influens membris illum quem ineuitabilem\nputatis corporis motum non solum rarissimum, uerum etiam\nlentum reddat ac tepidum, frigidumque ut ita dixerim ignem\net absque ullius adustionis ardore rorantem suscitet flammam\ninstar admirabilis illius Moysaicae uisionis, ut carnis nostrae\nrubus innoxio igne circumdata non uratur, uel sicut illorum\ntrium iuuenum, quibus ita rorante spiritu fornacis Chaldaeicae\nflamma discussa est, ut nec capillos eorum aut fimbrias odor\nignis adftaret, ut illud quodammodo quod sanctis repromittitur\nper prophetam incipiamus iam in hoc corpore possidere: cum\nambulaueris perignem, non conbureris, et flamma\nnon ardebit in te.\nMagna enim uere atque mirifica sunt nec ulli hominum\npenitus nisi his tantum qui experti sunt nota quae dominus\nfidelibus suis adhuc in isto corruptionis uasculo constitutis\nineffabili liberalitate largitur. quae propheta mentis puritate\nperlustrans tam ex sua quam ex illorum persona qui in hunc\nstatum affectumque perueniunt exclamauit: mira opera tua,\net anima mea cognoscit nimis. alioquin nihil noui\n\n\n\n\n\n\n\n\n\n\nuel magni intellegitur propheta dixisse, si alio cordis affectu\nuel de aliis operibus dei haec pronuntiasse credatur.\nnullus\netenim eet hominum, qui mira esse opera dei etiam ex ipsius\ncreaturae magnitudine non agnoscat ceterum illa, quae in\nsanctis suis cotidiana operatione dispensat ac speciali munificentia\nafluenter effundit, nullus alius nisi anima perfruentis\nagnoscit, quae in secreto conscientiae suae ita est beneficiorum\neius arbitra singularis, at ea non solum nullo ualeat sermone\ndisserere, sed ne sensu quidem et cogitatione conplecti, cum\nab illo ignito feruore discedens ad istos materiales ac terrenos\nintuitus fuerit deuoluta.\nquis enim in se opera domini non\nmiretur, cum insatiabilem uentris ingluuiem et sumptuosam\ngulae perniciosamque luxuriam ita in se uiderit fuisse conpressam,\nut uix ipsum exiguum ac uilissimum cibum raro\ninuitusque percipiat? quis non obstupescat opera dei, qui illum\nignem libidinis, quem naturalem antea et uelut inextinguibilem\nesse credebat, ita refrixisse persenserit, ut ne simplici quidem\nse corporis motu sentiat incitari ? quomodo non uirtutem\ndomini contremescat, quisque homines quondam diros atque\ntruculentos, qui ad summum iracundiae furorem etiam blandissimis\nsubditorum inritabantur obsequiis, ad tantam uiderit\ntransisse lenitatem, ut non solum nullis iam conmoueantur\niniuriis, sed etiam com inlatae fuerint summa magnanimitate\ncongaudeant ?\nquis plane non miretur opera dei ao toto proclamet\naffectu: quia ego cognoui quod magnus est\ndominus, cum uel se uel alium quempiam ex rapacissimo\nliberalem, ex prodigo continentem, ex superbo humilem, ex\n\n\n\n\n\n\nddioato ac tenero squalidum hirsutumque perspexerit et egestate\natque angustia praesentium rerum etiam uoluntarie perfruentem\n? ista sunt profecto mira opera dei, quae peculiariter\nanima prophetae similiumque eius mirificae contemplationis\nintuitu stupefacta cognoscit. ista sunt prodigia quae posuit\nsuper terram, quae idem propheta considerans ad admirationem\neorum cunctos populos aduocat dicens: uenite. et uidete\nopera dei, quae posuit prodigia super terram:\nauferens bella usque ad fines terrae. arcum conteret,\net confringet arma: et scuta conburet igni.\nquod enim maius potest esse prodigium quam sub momento\nbreuissimo ex rapacissimis publicanis apostolos fieri, ex persecutoribus\ntruculentis praedicatores euangelii patientissimos\nreddi, ita ut eam quam persequebantur fidem etiam effusione\nsui sanguinis propagarent ? ista sunt opera dei quae se cotidie\nuna cum patre filius operari protestatur dicens: pater meus\nusque hodie operatur, et ego operor. de istis operibus\ndei beatus Dauid in spiritu canens benedictus, inquit,\ndominus deus Israhel, qui facit mirabilia magna\nsolus. de istis et Amos propheta qui facit, inquit, omnia\net conuertit ea, et transmutat in matutinum umbram\nmortis. haec nempe est inmutatio dexterae\nexcelsi.\nde hac salutari operatione dei orat propheta demir\nnam dicens: confirma deus hoc, quod operatus es in\nnobis. ut praetermittam illas secretas atque absconditas\n\n\n\n\n\n\n\n\ndispeDsationes dei, quas intra se peculiariter exerceri mens\nsanctorum omnium momentis singulis intuetur, illam caelestem\ninfusionem laetitiae spiritalis, qua deiectus animus\ninspirati gaudii alacritate sustollitur, illos ignitos cordis excessus\net tam ineffabilia quam inaudita solacia gaudiorum,\nquibus nonnumquam ignauissimo stupore torpentes ad orationem\nferuentissimam aelnt de somno profundissimo sascitamur.\nhoc, inquam, est gaudium de quo beatus apostolus quod\noculus, inquit, non uidit nec auris audiuit nec in\ncor hominis ascendit, eius scilicet qui terrenis uitiis\nhebetatus adhuc homo est et humanis inhaeret affectibus\nnihilque de istis dei muneribus intuetur. denique idem apostolus\ntam de se quam de similibus sibi, qui iam de humana\nconuersatione discesserant, subiecit dicens: nobis autem\nreuelauit deus per spiritum suum.\nIn his igitur omnibus quantum mens ad subtiliorem\nprofecerit puritatem, tanto sublimius intuebitur deum et admirationis\nintra semet ipsam potius capiet incrementa quam\nloquendi facultatem aut sermonem narrationis inueniet. ut\nenim uim laetitiae huius inexpertus mente percipere, ita explicare\nsermone non ualebit expertus: tamquam si quis dulcedinem\nmellis ei qui numquam quicquam dulce gustauerit\nuelit sermonibus enarrare, profecto nec ille saporis illius suauitatem\nquam numquam ore percepit auribus capiet, nec ille\ndulcedinem quam gustus uoluptate cognouit uerbis poterit\nindicare, sed propria tantum agnitione suauitatis inlectus\nnecesse est ut experti saporis iucunditatem intra semet ipsum\nsolummodo tacitus admiretur.\nita igitur quisquis in hunc\nquem praediximus uirtutum statum meruerit peruenire, haec\n\n\n\n\n\n\nomnia quae in suis peculiari gratia dominus operatur tacita\nmente perlustrans horumque omnium adtonita consideratione\nflammatus cum intimo cordis exclamabit affectu: mira opera\ntua, et anima mea cognoscit nimis. istud ergo est\nmirabile opus dei, hominem carneum carnales affectus in carne\npositum respuisse et in tanta rerum atque incursuum uarietate\nunum tenere animi statum atque inmobilem in omni accedentium\npermutatione durare.\nqua uirtute fundatus senex\nquidam cum apud Alexandriam turbis infidelium circumfusus\nnon solum maledictis, uerum etiam grauissimis inpellentium\nurgueretur iniuriis eique a subsannantibus diceretur: quid\nmiraculi Christus uester, quem colitis, fecit? ille, ut, inquit,\nhis ac maioribus, si intuleritis, non mouear nec offendar\niniuriis.\nGERMANVS: Quoniam nos admiratio non humanae\nhuius neque terrenae, sed plane caelestis atque angelicae\ncastitatis ita subito stupore confudit, ut terrorem magis\ndesperationis incuteret quam ad expetendam se nostros animos\nprouocaret, quaesumus ut nos de obseruantiae qualitate ac\ntemporis modo, quo adquiri uel perfici ualeat, doctrina plenissimae\ndisputationis instituas, quatenus et consummari eam\nposse credamus et ad expetendam deinceps spatio constituti\ntemporis animemur. inconprehensibilem namque eam in carne\nhac positis quodammodo iudicamus, nisi nobis ordo quidam\nac uia qua ad illam ualeat perueniri certa ratione pandatur.\nCHAEREMON: Temerarium satis est super consummatione\nhuius de qua loquimur castitatis in tanta praesertim uel\nuoluntatum diuersitate uel uirium certam temporis definire\nmensuram, quae non facile etiam in istis materialibus artibus ac uisibilibus disciplinis decerni potest. secundum intentionem\n\n\n\n\n\n\nnamque animi atque ingenii qualitatem necesse est eas ab unoquoque\nvel celerins uel tardins adprehendi. rationem tamen\nobseruantiae et temporis modum, intra quem eius possibilitas\nagnoscatur, constantissime possumus praefinire.\nquisquis igitur\nextractus a cunctis confabulationibus otiosis et mortificatus\nab omni ira ac sollicitudine curaque mundana duobus tantum\npaxamatiis fuerit cotidiana refectione contentus, et aquae\nsatietate subtracta quietem somni trium sine at alii statuerunt\nquattuor horarum spatio terminarit, nec tamen laborum aut\ncontinentiae huius merito, sed miseratione domini eam se\ncrediderit adepturum, quia sine hac fide uana eet omnis\nhumani laboris intentio, non amplius quam sex mensibus\nperfectionem istius inpossibilem sibi non esse cognoscet.\neuidens tamen est iam proximae puritatis indicium incipere\ncum de proprii laboris industria non sperare. si enim mm\nuersiculi illius unusquisque ia ueritate conceperit: nisi\ndominus aedificauerit domum, ia uanum laborauerunt\nqui aedificant eam, sequitur ut nec de puritatis\nsuae meritis extollatur, intellegens eam se non sua diligentia,\nsed domini misericordia consecutum, nec contra alios inmiti\nrigore moueatur, sciens humanam nihil esse uirtutem, si eam\nuirtus diuina non iuuerit.\nProinde unicuique nostrum aduersus spiritum fornicationis\ntotis uiribus deendanti uictoria singularis est de merito\nconatus sui remedium non sperare. quae fides licet facilis ac\nplana omnibus uideatur, tamen tam difficile ab incipientibus\nquam ipsius castitatis perfectio possidetur. nam cum eis uel\nparticula puritatis adriserit, continuo in conscientiae suae\nsecretis elatione quadam subtiliter inlabente sibimet blandiuntur,\ncredentesque eam se diligentiae suae studio consecutos\n\n\n\n\n\n\nnecesse est ut superno illo praesidio paululum denudati tamdiu\nillis quas diuina uirtus extinxerat passionibus opprimantur,\nquamdiu experientia docente cognoscant se uiribus atque\nindustria sua puritatis bonum obtinere non posse.\net ut\ndisputationem nostram de fine plenissimae castitatis longa\nlucubratione confectam breuiter concludamus in unum omnia\nquae copiose sparsimque digesta sunt colligentes, haec est\nconsummatio castitatis, ut uigilantem monachum oblectatio\nlibidinis nulla perstringat, ut quiescentem somniorum non\nfallat inlusio, sed cum dormienti tantum per sopitae mentis\nincuriam conmotio carnis obrepserit, quemadmodum sine ulla\ntitillatione uoluptatis excita est, ita etiam sine ullo pruritu\ncorporis conquiescat.\nhaec de castitatis fine, quantum potuimus,\nnon uerbis, sed experientia magistrante digessimus.\nquae licet a desidiosis ac neglegentibus arbitrer inpossibilia\nforsitan iudicanda, certus tamen sum a studiosis ac spiritalibus\nuiris agnoscenda pariter ac probanda. tantum namque inter\nhominem distat et hominem, quantum et illa ad quae animi\neorum tendit intentio ab inuicem disparantur, id est uel\ncaelum ab inferno uel Christus a Beliar, secundum sententiam\ndomini saluatoris: si quis mihi ministrat, me sequatur,\net ubi sum ego, illic et minister meus erit,\net iterum: ubi est thesaurus tuus, ibi erit et cor\ntuum.\nHnc usque beatus Chaeremon de castitatis perfectione\ndisseruit admirabilemque doctrinam sublimissimae puritatis\ntali sermone conclusit, suadens stupentibus atque anxiis nobis,\nut, quia iam noctis pars maior effluxerat, tradita quieti\n\n\n\n\n\n\npaaialam membra naturali soporis cibo minime fraudaremus,\nne languens torpore corporis sui etiam mens uigorem sanctae\nintentionis amitteret.\nCum ad synaxin matutinam percepto paululum sopore\nremeantes senem opperiremur, ingenti abba Germanus scrupulo\nmouebatur, quod in praeterita disputatione, cuius uirtus summum\ndesiderium incognitae nobis castitatis infuderat. unius\nadiectione sententiae beatus senex meritum humanae cassasset\nindustriae, adstruens hominem, quamuis summis ad bonam\nfrugem uiribus enitatur, tamen boni conpotem esse non posse,\nnisi id diuini tantum muneris largitate, non operis sui studio.\npercepisset. hanc igitur quaestionem adtonite uoluentibus\nnobis progressus cellam beatus Chaeremon, cum quiddam nos\ninuicem mussitare sensisset, solito breuius orationum atque\npsalmorum sollemnitate transcursa, quid moueret, inquirit.\nTum GERMANVS: Quantum excellentissimae, inquit,\nsublimitate uirtutis, quae nocturna disputatione patefacta est,\n\n\n\n\npaene ut ita dixerim a fide possibilitatis excludimur, tantum\nnobis (pace tui dictum sit) uidetur absurdum, si laborum\nstipendium, id est perfectio castitatis, quae instantia proprii\nsudoris adquiritur, non specialiter laborantis deputetur industriae.\nineptum est enim, ut si uerbi gratia agricolam\nerga culturam terrae inremissum studium uiderimus inpendere,\nnon illius efficaciae adscribamus et fructum.\nCHAEREMON : Hoc ipso quod proposuistis exemplo euidentius\nadprobatur nihil posse perficere sine adiutorio dei\nlaborantis industriam. nec enim agricola cum omnes conatus\nsuos in excolendis eipenderit terris, confestim etiam prouentum\nsegetum et ubertatem frugum suae poterit industriae deputare,\nquam inritam esse frequenter expertus eet, nisi eam et piuMaram\noportunitas et hiemis tranquilla serenitas subsequatur,\nita ut adultos iam fructus ac perfecta maturitate solidatos de\nmanu quodammodo tenentium uiderimus plerumque praereptos\nnihilque laborantibus illam iugem sudoris instantiam contulisse,\nquia non fuit domini opitulatione directa.\nsicut igitur inertibus\nagricolis, qui sua frequenti uomere arua non subigunt, hanc\nubertatem segetum pietas diuina non confert, ita laborantibus\npernox sollicitudo non proderit, nisi misericordia domini fuerit\nprosperata. in quo tamen humana superbia nullatenus se\ngratiae dei uel exaequare uel admiscere contendat participemque\nse in muneribus dei per hoc conetur inserere, ut laborem\nsuum auctorem esse diuinae existimet largitatis ac prouentum\neopiosissimarum frugum industriae suae meritis respondisse\nglorietur.\nconsideret namque ac ueridica examinatione perpendat,\nquod ne ipsos quidem conatus, quos pro desiderio\nopulentiae intentus exercuit, suis uiribus inpendere potuisset,\nnisi eum ad exercendum omne opus ruris protectio domini ac\n\n\n\n\nmisericordii roborasset, et inefficax eius uoluntas fuisset ac\nuirtus. nisi etiam peragendi copiam, quae nonnumquam uel\nsiccitatis uel imbrium nimietate fraudatur, diuina clementia\npraestitisset.\nnam cum et boum uitus et saoitas eorporis et\nomnium effectus operum actuumque prosperitas a domino fuerit\ncondonata, orandum est ne fiat ei meat scriptum est caelum\naereum et terra ferrea, et ne residuum lucustae\ncomedat bruchus et residuum bruchi eruca deuoret\net residuum erneae robigo consumat. nec in hoc\ntantum eget diuinitatis auxilio agricolae laborantis industria.\nnisi etiam insperatos auertat casus, quibus, etiamsi desiderata\nfructuum fecunditate ager fuerit opimatus, non solum spei\nsuae uana expectatione frustrabitur, uerum etiam perceptarum\net reconditarum iam uel in area uel in horreo frugum nbertate\nfraudabitur.\nquibus manifeste colligitur non solum actuum.\nuerum etiam cogitationum bonarum ex deo esse principium,\nqui nobis et initia sanctae uoluntatis inspirat et uirtutem\natque oportunitatem eorum quae recte cupimus tribuit peragendi:\nomne enim datum bonum et omne donum perfectum\nde sursum est descendens patre luminum.\nqui et incipit quae bona sunt et exsequitur et consummat in\nnobis, dicente apostolo: qui autem dat semen seminanti,\net panem ad manducandum praestabit et multiplicabit\nsemen uestrum et crescere faciet fructus\niustitiae uestrae.\nnostrum uero est, nt cotidie adtrahentem\nnos gratiam dei humiliter subsequamur, uel certe d nra\n\n\n\n\n\n\n\n\nceruice et incircumcisis ut scriptum estauribus eidem\nresistentes per Hieremiam mereamur audire: numquid qui\ncadit, non resurget? aut qui auersus est, non\nreuertetur? quare ergo auersus est populus iste\nin Hierusalem auersione contentiosa? indurauerunt\nceruices suas, noluerunt reuerti.\nGERMANVS: Huic sensui, cuius pietas abrupte a nobis\nnon potest inprobari, illud uidetur obsistere quod ad destructionem\nliberi tendit arbitrii. nam cum multos gentilium, qui\nutique diuini adiutorii gratiam non merentur, non solum\nfrugalitatis atque patientiae, sed, quod magis mirum est,\netiam castitatis uideamus fulgere uirtutibus, quomodo captiuato\nliberae uoluntatis arbitrio dei munere conlatae illis\nfuisse credendae sunt, cum utique mundanae sapientiae sectatores\nnon solum dei gratiam, sed ipsum etiam uerum deum\npenitus ignorantes, quantum uel serie lectionis uel quorundam\ntraditione cognouimus, summam castimoniae puritatem proprii\nlaboris industria possedisse dicantur?\nCHAEREMON: Gratum mihi est quod, dum summo agnoscendae\nueritatis amore flammamini, quaedam etiam inepta\nproponitis, quorum obiectione probatior atque ut ita dixerim\nexploratior catholicae fidei uirtus adpareat. quis etenim sapiens\ntam contrariis propositionibus uteretur, ut caelestem castimoniae\npuritatem, quam hesterna die nec per dei gratiam\nmortalium cuiquam adserebatis posse conferri, nunc eandem\netiam a gentilibus crederet uirtute propria fuisse possessam?\nsed quia haec explorandae procul dubio ut dictum est studio\nueritatis opponitis, quid de his teneamus aduertite. primum\nphilosophos nequaquam credendum est talem animi castitatem\nqualis a nobis exigitur adsecutos, quibus iniungitur ut non\n\n\n\n\n\n\nsolam fornicatio, sed ne mmunditiaquidem nominetur in\nnobis. habuerunt autem illi quandamμsϱιϰύγν, hoc est portiunculam\ncastitatis, id eet abstinentiam carnis, at tantum a\ncoitu libidinem cohercerent: hanc autem internam mentis ac\nperpetuam corporis puritatem non dicam opere adsequi, sed\nnec cogitatione potuerunt.\ndenique famosissimus ille ipserum\nSocrates hoc, ut ipsi concelebrant, de se nen erubuit profiteri.\nnam cum intuens eum quidam ϕυσιογνώμιsν dixisset: ὸ́μματα\nπσιδεϱαστοι̃, hoc eet oenli corruptoris puerorum, et inruentes\nin eum discipuli inlatum magistro uellent ultum ire conuicium,\nindignationem eorum hac dicitur conpressise sententia:\nπαύσασϑε, έται̃ϱοτ εἰμὶγάϱ, έπέχω δέ, id est: quiescite, o\nsodales: etenim sum, sed contineo. apertissime igitur non\nsolum adsertione nostra, sed etiam ipsorum professione monstratur\nconsummationem tantummodo inpudicitiae, id est\nconmixtionis turpitudinem uiolenta ab illis necessitate conpressam,\nnen tamen desiderium de cordibus eorum et oblectationem\nillius passionis exclusam.\ncum quo sntem herrore proferenda\nest illa sententia Diogenis? factum enim, quod\nphilosophos mundi huius uelut quiddam memorabile proferre\nnon puduit, neque dici a nobis sine uerecundia neque audiri\npotest. nam cuidam in adulterii crimine puniendo, ut ferunt,\nait: to δωϱεὰν πωλοὶμενον ϑανάτω̢ μὴ ἀγόϱαζε, id est : quod\n\n\n\n\n\n\ngratis uenditur, morte non emas. constat ergo illos uerae\ncastitatis quae a nobis expetitur nec agnouisse uirtutem, et\nideo satis certum est circumcisionem nostram, quae in spiritu\nest, non posse nisi dei tantum munere possideri et his inesse\nsolummodo, qui deo tota spiritus sui contritione deseruiunt\nEt idcirco licet in multis, immo in omnibus possit\nostendi semper auxilio dei homines indigere nec aliquid\nhumanam fragilitatem quod ad salutem pertinet per se solam,\nid eat sine adiutorio dei posse perficere, in nullo tamen eaidentius\nquam in adquisitione atque custodia castitatis ostenditur.\nut enim tantisper de integritatis eius difficultate\ndisputatio differatur, de instrumentis eius breuiter interim\ndisputemus.\nquis praeualeat quaeso quamuis feruens spiritu\nuel squalorem solitudinis uel sicci panis non dicam cotidianam\nesuriem, sed ipsam saturitatem nulla hominum laude\nsuffultus suis uiribus sustinere? quis aquae perpetuam sitim\nsine domini consolatione tolerare illumque dulcem ac delectabilem\nmatutinum soporem humanis fraudare oculis et intra\nterminos horarum quattuor omnem quietis refectionem iugi\npossit lege concludere? quis indesinentem lectionis instantiam,\nquis inremissam operis sedulitatem nullum praesentis lucri\ncomnodum captans absque gratia dei explere sufficiat?\nquae\nomnia sicut desiderari a nobis iugiter absque diuina inspiratione\nnon possunt, ita nec perfici quidem sine eius auxilio ullatenus\nqueunt. et ut haec eadem non solum probata nobis\nexperientiae disciplina, sed etiam certis indiciis et argumentis\nmanifestiora reddamus, nonne in multis quae utiliter optamus\ninplere, cum desiderii plenus ardor ac uoluntas perfecta non\ndesit, interpellans quaecumque fragilitas cassat uota concepta\n\n\n\n\n\n\nnec proposito nostro adsistit effectus, nisi uirtus perficiendi\nfuerit domini miseratione donata, ita ut, oam sit innumera\nmultitudo illorum qui fideliter uirtutum studiis desiderent\ninhaerere, summam tamen eorum qui haec perficere uel\ntolerare praeualeant inuenias raritatem?\nut praetermittam quod\nne tunc quidem, cum omnino nulla nos arcet infirmitas,\nfacultas uniuersa quae uolumus peragendi nostrae subiacet\npotestati. nam neque remotionis silentium nec districtionem\nieiuniorum nec lectionis instantiam etiam illo quo possumus\ntempore pro nostro arbitrio retentamus, sed quibusdam occurrentibus\ncausis etiam inuitissimi frequenter retrahimur a\nsalutaribus institutis, ita ut uel loci uel temporis copiam, in\nquo haec exercere possimus, necesse sit nos a domino deprecari.\nnec sufficere nobis id quod possumus certum est, nisi etiam\noportunitas peragendi ea\\' quae nobis utique possibilia sunt a\ndomino tribuatur (de quibus et apostolus quoniam uoluimus,\ninquit, uenire ad uos et semel et iterum, et\ninpediuit DOS Satanas), ita ut nonnumquam nos etiam\nutiliter ab istis spiritalibus sentiamus studiis auocari, ut, dum\nnolentibus nobis interrumpitur nostri cursus intentio at\ninfirmitati carnis aliquid relaxamus, etiam inuiti ad salutarem\nperseuerantiam reseruemur. de qua dispensatione dei simile\naliquid beatus apostolus propter quod, inquit, ter dominum\nrogaui ut discederet a me. et dixit mihi:\nsufficit tibi gratia mea: nam uirtus in infirmitate\nperficitur, et iterum: quid enim oremus secundum\nquod oportet nescimus.\nPropositum namque dei, quo non ob hoc hominem\nfecerat ut periret, sed ut in perpetuum uiueret, manet inmobile.\n\n\n\n\n\n\ncuins benignitas cum bonae uoluntatis in nobis quantulamcumque\nscintillam emicuisse perspexerit uel quam ipse tamquam\nde dura silice nostri cordis eicnderit, confouet eam et\nexsuscitat suaque inspiratione confortat, uolens omnes homines\nsaluos fieri et ad agnitionem ueritatis uenire,\nquia non est, inquit, uoluntas ante patrem uestrum\nqui in caelis est ut pereat unus ex pusillis\nistis, etiterum nec uult, inquit, deus perire animam,\nsed retractat cogitans ne penitus pereat qui abiectus\nest uerax namque est.\net non mentitur, cum obtestatione\ndefiniens: uiuo ego, dicit dominus deus: quia\nnolo mortem inpii, sed ut conuertatur a uia sua,\net uiuat. qui enim ut pereat unus ex pusillis non habet\nuoluntatem, quomodo sine ingenti sacrilegio putandus est non\nuniuersaliter omnes, sed quosdam saluos fieri uelle pro omnibus?\nergo quicumque pereunt, contra illius pereunt uoluntatem,\nita eo contra unumquemque eorum cotidie proclamante: conuertimini\na uiis uestris pessimis: et quare morimini\ndomus Israhel? et iterum: quotiens uolui\ncongregare filios tuos, sicut gallina congregat\npullos suos sub alas suas, et noluisti. et: quare,\ninquit, auersus est populus iste in Hierusalem\nauersione contentiosa? indurauerunt facies suas,\nnoluerunt reuerti. praesto est ergo cotidie Christi gratia.\n,\nquae, dum uult omnes homines saluos fieri et ad\nagnitionem ueritatis uenire, cunctos absque ulla\n\n\n\n\n\n\n\n\n\n\nexceptione conaocat dicens: uenite ad me omnes qui laboratis\net onerati estis, et ego reficiam uos. si autem\nnon omnes uniuersaliter, sed quosdam aduocat, sequitur ut\nnec omnes sint onerati uel originali uel actuali peccato nec\nuera sit illa sententia: omnes enim peccauerunt et\negent gloria dei, nec per omnes homines mors pertransisse\ncredatur.\net in tantum omnes qui perennt contra\ndei pereunt uoluntatem, at nec ipsam mortem deus fecisse\ndicatur, ita scriptura testante: quia deus mortem non\nfecit, nec gaudet in perditione uinorum, et inde est\nquod plerumque, dum pro bonis contraria postulamus, uel\ntardius uel nequaquam nostra exauditur oratio, et rursus ea\nquae credimus esse contraria utiliter ut benignissimus medicus\netiam inuitissimis dominus inferre dignatur ac nonnumquam\nperniciosas dispositiones nostras letalesque conatus ab effectu\ndetestabili retardat ac reuocat, ac properantes ad mortem\nretrahit ad salutem et de inferni faucibus extrahit ignorantes.\nQuam curam atque prouidentiam circa nos suam sub\nfigura meretricis Hierusalem et perniciosa ad idolorum cultum\nalacritate tendentis per Osee prophetam sermo diuinus eleganter\nexpressit. dioente namque ea: uadam post amatores\nmeos, qui dant panes mihi, et aquas meas,\nlanam meam, et linum meum, oleum meum, et\npotum meum, respondet saluti eius, non uoluntati consulens\ndiuina dignatio: ecce ego saepiam uias eius spinis, et\nsaepiam eam maceria, et semitas suas non inueniet,\net sequetur amatores suos, et non adprehendet: et\nquaeret eos, nec inueniet illos, et dicet: reuertar\n\n\n\n\n\n\nad uirum meum priorem: quia bene mihi erat tunc\nmagis quam nunc est.\nac rursum contumacias nostras\natque contemptus, quibus eum ad salutares inuitantem recursus\nrebelli spiritu dedignamur, tali conparatione describit: et\ndixi, inquit: patrem uocabis me, et post me ingredi\nnon cessabis. sed quomodo si contemnat mulier\namatorem suum, sic contempsit me domus Israhel,\nait dominus. satis congrue, quoniam Hierusalem adulteratae\nconparauerat a suo coniuge discedenti, amorem quoque ac\nperseuerantiam benignitatis suae uiro qui feminam deperit\nconparauit.\npietas enim ac dilectio dei quam eiroa humanam\ngenus semper inpendit, eo quod nullis ita uincatur iniuriis,\nut a cura nostrae salutis abscedat et quodammodo superata\niniquitatibus nostris a principali suo proposito reuocetur, magis\nproprie exprimi alia conparatione non potuit quam exemplo\nuiri ardentissimo amore feminam diligentis, qui quanto magis\nneglegi se ac despici ab ea senserit, tanto uehementioris circa\neam zeli ardore flammatur. adest igitur inseparabiliter nobis\nsemper diuina protectio tantaque est erga creaturam suam\npietas creatoris, ut non solum comitetur eam, sed etiam praecedat\niugiter prouidentia, quam expertus propheta apertissime\nconfitetur dicens: deus meus misericordia eius praeueniet\nme.\nqui cum in nobis ortum quendam bonae nolotatis\ninspexerit, inluminat eam confestim atque confortat et\nincitat ad salutem, incrementum tribuens ei quam uel ipse\nplantauit uel nostro conatu uiderit emersisse. nam et\n\n\n\n\n\n\n\n\n\n\nantequam clament, inquit, ego audiam: adhuc loquentibus\neis ego audiam, et iterum: ad uocem clamoris\ntui statim ut audierit, respondebit tibi et non\nsolum sancta desideria benignus inspirat, sed etiam occasiones\npraestruit niUe et oportunitatem boni effectus ac salutaris\nuiae directionem demonstrat errantibus.\nYnde non facile humana ratione discernitur quemadmodum\ndominus petentibus tribuat, a quaerentibus inueniatur\naperiatque pulsantibus, et rursus inueniatur a non quaerentibus\nse, palam adpareat inter illos qui eam non interrogabant, et\ntota die expandat manus suas ad populum non credentem sibi\net contradicentem, resistentes ac longe positos uocet, inuitos\nadtrahat ad salutem, peccare cupientibus explendae copiam\nsubtrahat uoluntatis, ad nequitiam properantibus benignus\nobsistat.\neai autem facile pateat, quomodo salutis summa\nnostro tribuatur arbitrio, de quo dicitur: si uolueritis, et\naudieritis me, quae bona sunt terrae manducabitis,\net quomodo non uolentis neque currentis, sed\nmiserentis sit dei? quid etum sit illud, quod deus\nreddet unicuique secundum opera eius, et: deus\nest qui operatur in nobis et uelle etperficere, pro\nbona uoluntate, et: hoc non ex uobis, sed dei\ndonum est: non ex operibus, ut ne quis glorietur?\nquid sit etiam illud quod dicitur: adpropinquate domino,\net adpropinquabit nobis, et quod alibi dicit: nemo\nuenit ad me nisi pater qui misit me adtraxerit\n\n\n\n\n\n\n\n\neum? quid sit quod dicitur: rectos cursus fac pedibus.\ntuis, et uias tuas dirige, et quid sit quod orantes dicimus:\ndirige in conspectu tuo uiam meam, et: perfice\ngressus meos in semitis tuis: ut non mOlleantur\nuestigia mea? quid sit quod iterum conmonemur:\nfacite uobis cor nouum, et spiritum nouum, et quid\nsit illud quod repromittitur: dabo eis cor unum, et spiritum\nnouum tribuam in uisceribus eorum: et\nauferam cor lapideum de carne eorum, et dabo\neis cor carneum: ut in praeceptis meis ambulent,\net iudicia mea custodiant?\nquid sit quod praecipit\ndominus dicens: laua a malitia cor tuum Hierusalem,\nut salua fias, et quid sit quod id ipsum propheta a domino\npostulat dicens: cor mundum crea in me deus, et iterum:\nlauabis me, et super niuem dealbabor? quid sit quod\nad nos dicitur: inluminate uobis lumen scientiae, et\nquid sit quod de deo dicitur: qui docet hominem scientiam,\net: dominus inluminat caecos, uel certe quod\norantes dicimus cum propheta: inlumina oculos meos ne\numquam obdormiam in mortem, nisi quod in his omnibus\net gratia dei et libertas nostri declaratur arbitrii, quia\netiam suis interdum motibus homo ad uirtutum adpetitus\npossit extendi, semper uero a domino indigeat adiuuari?\nnec\n\n\n\n\n\n\n\n\neaim cum uoluerit quis sanitate perfruitur aut de aegritudinis\nmorbo pro arbitrii sui desiderio liberatur. quid autem prodest\nsanitatis gratiam concupisse, nisi deus, qui uitae ipsius asam\ntribuit, etiam uigorem incolumitatis inpertiat? at autem\neuidentius chreat etiam per naturae bonum, quod beneficio\ncreatoris iadaltam eet, nonnumquam bonarum uoluntatum\nprodire principia, quae tomea nisi a domino dirigantur ad\nconsummationem uirtutum peruenire non possunt, apostolus\ntestis est dicens: uelle enim adiacet mihi, perficere\nautem bonum non inuenio.\nNam libertatem scriptura diuina nostri confirmat arbitrii\ndicens: omni custodia serua taam cor, sed infirmitatem\neius apostolus manifestat dicens: dominus custodiat corda\nuestra et intellegentias uestras in Christo Iesu.\nuirtutem liberi arbitrii Daaid enuntiat dicens: inclinaui\ncor meum ad faciendas iustificationes tuas, sed\ninfirmitatem eius idem onuis similiter docet inclina, inquiens,\ncor meum in testimonia taa: et non in auaritiam,\nSalomon quoque: inclinet dominus corda nostra ad\nse, ut ambulemus in uniuersis uiis eius, et custodiamas\nmandata eius, et caerimonias eius, et iudicia\neius.\npotestatem desigoat arbitrii nostri psalmographus\ndicens: cohibe linguam taam a malo: et labia taa\nne loquantur dolum: infirmitatem eius nostra protestatur\noratio dicentibus nobis: pone domine custodiam oris\nmeo: et ostium circumstantiae labiis meis. arbitrii\n\n\n\n\n\n\n\n\nnoetri facultas a domino declaratur, cum dicitur: solue\nuincula colli tui captiua filia Sion: fragilitatem eius\npropheta decantat dicens: dominus soluit conpeditos,\net: disrupisti ninonla mea: tibi sacrificabo hostiam\nlaudis.\naudimus in enangelio dominum connocantem, ut ad\neum per liberum properemus arbitrium: uenite ad me\nomnes qui laboratis et onerati estis, etegoreficiam\nuos, sed infirmitatem eius idem dominus protestatur\ndieena: nemo potest uenire ad me nisi pater qui\nmisit me adtraxerit eum. apostolus liberum arbitrium\nnostrum indicat dicens: sic currite ut conprehendatis,\nsed infirmitatem eius Iohannes Baptista testatur, cum ait:\nnon potest homo accipere a se quicquam nisi\nfuerit ei datum de caelo.\niubemur animas nostras sollicite\ncustodire propheta dicente: custodite animas uestras,\nsed eodem spiritu alius propheta proclamat: nisi dominus\ncustodierit ciuitatem, in uanum uigilauit qui\ncustodit eam. apostolus Philippensibus scribens, ut liberum\neorum designet arbitrium, cum metu et tremore, inquit,\nuestram salutem operamini: sed ut infirmitatem eius\nostendat, adiungit: deus est enim qui operatur in\nnobis et uelle et perficere, pro bona uoluntate.\nEt ita sunt haec quodammodo indiscrete permixta\natque confusa, ut quid ex quo pendeat inter multos magna\nquaestione uoluatur, id est utrum quia initium bonae uoluntatis\npraebuerimus misereatur nostri deus, an quia deus\n\n\n\n\n\n\n\n++\nmisereatur consequamur bonae uoluntatis initium multi enim\nsingula haec credentes ac iusto amplius adserentes uariis\nsibique contrariis sunt erroribus inuoluti. si enim dixerimus\nnostrum esse bonae principium uoluntatis, quod fuit in persecutore\nPaulo, quod in publicano Matthaeo, quorum nans\ncruori ac suppliciis innocentum, alius uiolentiis ae rapinis\npublicis incubans adtrahitur ad salutem ?\nsin nero a gratia\ndei semper inspirari bonae uoluntatis principia dixerimus,\nquid de Zaeehaei fide, quid de illius in cruce latronis pietate\ndicemus, qui desiderio suo uim quandam regnis caelestibus\ninferentes specialia uocationis monita praeuenerunt? consummationem\nuero uirtutum et exsecutionem mandatorum dei si\nnostro deputauerimus arbitrio, quomodo oramus: confirma\ndeus hoc, quod operatus es in nobis, et: opera\nmanuum nostrarum dirige super nos? scimus ad\nmaledicendum Israheli Balaam fuisse conductum, sed uidemus\nmaledicere cupienti non fuisse permissum. custoditur Abimelech,\nne Rebeccam tangens peccet in deum. Ioseph fratrum\nliuore distrahitur, ut descensio filiorum Israhel in Aegypto\nfieret et illis de germani nece tractantibus futurae famis\nremedia pararentur.\nquod idem loseph a fratribus agnitns\nmanifestat dicens: nolite pauere, nec durum uobis\nuideatur quod uendidistis me in his regionibus:\npro salute enim uestra misit me deus ante uos, et\ninfra: praemisit enim me deus ut reseruemini super\n\n\n\n\n\n\nterram, et escas ad uiuendum habere possitis.\nnon uestro consilio, sed uoluntate dei missus\nsum: qui fecit me quasi patrem Pharaonis, et\ndominum totius domus eius, et principem in omni\nterra Aegypti. et cum post obitum patris formidantibus\nfratribus suspicionem timoris auferret, nolite, inquit, timere:\nnumquid dei possumus resistere uoluntati? uos\ncogitastis aduersus me malum: sed deus uertit\nillud in bonum, ut exaltaret me, sicut in praesentiarum\ncernitis, ut saluos faceret populos.\nmultos.\nquod etiam beatns Dauid oeconomice tunc factum\nin psalmo centesimo quarto similiter declarauit dicens: et\nuocauit famem super terram: et omne firmamentum\npanis contriuit. misit ante eos uirum: in seri\nuennudatus est Ioseph. haec ergo duo, id est uel\ngratia dei uel liberum arbitrium sibi quidem inuicem uidentur\naduersa, sed utraque concordant et utraque nos pariter debere\nsuscipere pietatis ratione colligimus, ne unum horum homini\nsubtrahentes ecclesiasticae fidei regulam excessisse uideamur.\nnam cum uiderit nos dens ad bonam uelle deflectere, ocourrit,\ndirigit atque confortat: ad uocem enim clamoris tui\nstatim ut audierit, respondebit tibi, et inuoca\nme, inquit, in die tribulationis: et eripiam te, et\nglorificabis me. et rursus si nos nolle uel intepuisse\n\n\n\n\n\n\n\n\nperspexerit, adhortationes salutiferas admouet cordibus nostris,\nqubiu uoluntas bona uel reparetur uel formetur in nebia.\nNec enim talem deus hominem fecisse credendus est,\nqui nec uelit umquam nec possit boaum. alioquin nec liberum\nsi permisit arbitrium, si ei tantummodo malum ut uelit et ,\npossit, bonum uero a semet ipso nec uelle nec poeee concessit.\net quomodo stabit illa domini post praeuaricationem primi\nhominis lata sententia: ecce Adam factus est sient\nunus ez nobis, sciens bonum et malum?\nnon enim\ntalis ante fuisse putandus est, qui boni esset prorsus ignarus.\nalioquin uelut quoddam inrationabile atque insensatum animal\neum fatendum est fuisse formatum : quod satis absurdum\natque a catholica fide omnimodis alienum eet. quin immo\nsecundum sapientissimi Salomonis sententiam fecit deus\nhominem rectum, id est, ut tantummodo boni scientia\niugiter frueretur, sed ipsi quaesiuerunt cogitationes\nmultas: facti enim sunt, ut dictum est, scientes bonum et\nmalum. concepit ergo Adam post praeuaricationem quam non\nhabuerat scientiam mali, boni uero quam acceperat scientiam\nnon amisit.\ndenique non amisisse hnmanum genus post\nnaricationem Adae scientiam boni etiam apostoli sententia\neuidentissime declaratur, qua dicit: cum enim gentes,\nquae legem non habent, naturaliter ea quae legis\nsunt faciunt, hi legem non habentes ipsi sibisunt\nlex, qui ostendunt opus legis scriptum in cordibus\nsuis, testimonium reddente eis conscientia et\ninter se inuicem cogitationibus accusantibus ant\n\n\n\n\n\n\n\n\netiam defendentibus, in die qua iudicabit deus\nocculta hominum. quo sensu etiam dominus per prophetam\nincrepat Iudaeorum non naturalem, sed uoluntariam caecitatem,\nquam ipsi sibi contumaciter inferebant. surdi, inquit,\naudite, et caeci intuemini ad uidendum. qui surdus,\nnisi seruus meus? et caecus, nisi ad quem\nnuntios meos misi?\net ne fprte hanc eorum oaecitatem\naliquis naturae, non uoluntati possit adscribere, alibi ait:\neduc foras populum caecum, et oculos habentem:\nsurdum, et aures ei sunt, et iterum qui habentes,\ninquit, oculos non uidetis: et aures, et non auditis.\ndominus etiam in euangelio quia uidentes, inquit, non\nuident et audientes non audiunt neque intellegunt.\net adinpletur in eis prophetia Esaiae dicens: auditu audiretis,\net non intellegetis: et uidentes uidebitis, et\nnon uidebitis. incrassatum est enim cor populi\nhuius, et auribus grauiter audierunt: et oculos\nsuos concluserunt: ne quando uideant oculis, et\nauribus suis audiant, et corde intellegant, et conuertantur,\net sanem illos.\ndenique ut possibilitatem\nboni eis inesse signaret, increpans Pharisaeos quid autem,\ninquit, etiam ex uobis ipsis non iudicatis quod\niustum est? quod utique non eis dixisset, nisi eos indicio\nnaturali id quod aequum est scisset posse discernere. unde\ncauendum nobis est, np ita ad dominum omnia sanctorum\nmerita referamus, ut nihil nisi id quod malum atque\n\n\n\n\n\n\n\n\n\nperuersum est humanae adseribamus naturae. in quo quidem\nsapientissimi Salomonis, immo domini onins haec uerba sunt\ntestimonio confutamur: ita enim, cum consummata templi\nextructione oraret, effatus est: uoluitque Dauid pater\nmeus aedificare domum nominis domini dei Israhel:\net ait dominus ad Dauid patrem meum: quod\ncogitasti in corde tuo aedificare domum nomini\nmeo, bene fecisti, hoc ipsum mente tractans.\nuerumtamen non tu aedificabis domum nomini\nmeo.\nhaec ergo cogitatio atque iste tractatus regis Dauid\nutrumne bonus et ex deo, an malus et ab homine fuisse\ndicendus est? si enim bona atque ex deo fuit illa cogitatio,\ncur ab eo a quo inspirata est eidem negatur effectus? si\nautem mala et ex homine fuit, cur laudatur a domino? restat\nergo ut et bona et ex homine fuisse credatur. in quem\nmodum etiam nostras cotidie cogitationes possumus iudicare.\nneque enim aut soli Dauid bonum ex semet ipso cogitare\nconcessum est, aut nobis, ne quid boni umquam sapere aut\ncogitare possimus, naturaliter denegatur.\ndubitari ergo non\npotest inesse quidem omni animae naturaliter uirtutum semina\nbeneficio creatoris inserta: sed nisi haec opitulatione dei fuerint\nexcitata, ad incrementum perfectionis non poterunt peruenire,\nquia secundum beatum apostolum neque qui plantat est\naliquid, neque qui rigat, sed qui incrementum\ndat deus. adiacere autem homini in quamlibet partem\narbitrii libertatem etiam liber ille qui dicitur Pastoris apertissime\ndocet, in quo duo angeli unicuique nostrum adhaerere\n\n\n\n\n\n\n\n\ndieuntur, id est bonus ac malus, in hominis uero optione\nconsistere, ut eligat quem sequatur.\net idciroo manet in\nhomine liberum semper arbitrium, quod gratiam dei possitvel\nneglegere uel amare. non enim praecepisset apostolus\ndicens: cum metu ettremore uestram salutem operamini,\nnisi scisset eam uel excoli a nobis posse uel neglegi.\nsed ne crederent se ad opus salutis diuino auxilio non egere,\nsubiungit: deus est enim qui operatur in uobis et\nuelle et perficere, pro bona uoluntate. et idcirco\nTimotheum monens noli, inquit, neglegere gratiam dei\nquae est in te, et iterum: ob quam causam moneo ut\nresuscites gratiam dei quae est in te.\ninde est quod\netiam Corinthiis scribens hortatur et conmonet, ne indignos\nse gratia dei infructuosis operibus exhiberent, dicens: adiuuautes\nautem et obsecramus neinuacuum gratiam\ndei recipiatis. quam sine dubio quia in uacuum receperat\nSimon, non profuit ei perceptio gratiae salutaris. non enim\npraeceptis beati Petri maluit oboedire dicentis: paenitentiam\nage ab hac nequitia tua, et ora deum si forte\nremittatur tibi haec cogitatio cordis tui: in felle\nenim ama.ritudinis et obligatione iniquitatis\nuideo te esse.\npraeuenit ergo hominis uoluntatem, quia\ndicitur: deus meus misericordia eius praeueniet\nme, et rursum deum remorantem atque utiliter quodammodo\nsubsistentem, ut nostrum experiatur arbitrium, uoluntas praeuenit\nnostra, cum dicitur: et mane oratio mea\n\n\n\n\n\n\npraeueniet te, et iterum: praeueni in maturitate, et\nclamatti, et: praeuenerunt oculi mei ad diluculum.\naduocat etiam nos et inuitat, eum dicit: tota die expandi\nmanus meas ad populum non credentem mihi et\ncontradicentem, et innitatur a nobis, cum dicimus ei:\ntota die expandi manus meas ad te. expectat nos,\ncum dicitur per prophetam: propterea expectat dominus\nut misereatur uestri, et expectatur a nobis, cum dicimus:\nexpectans expectaui dominum, et respexit me, et:\nexpectaui salutare tuum domine. confortat nos, cum\ndieit: et ego erudiui, et confortaui bracchia eorum:\net in me cogitauerunt malitiam, et ut nosmet ipsos\nconfortemus hortatur, cum dicit: confortate manus dissoltitas,\net genua debilia roborate.\nclamat lesus: si\nquis sitit, ueniat ad me et bibat, clamat etiam adu\neum propheta: laboraui clamans, raucae factae sunt\nfauces meae: defecerunt oculi mei, dum spero in\ndeum meum. quaerit nos dominus dicens: quaesiui, et\nnon erat uir: uocaui, et non erat qui responderet,\nquaeritur et ipse a sponsa flebiliter conquerente: in cubili\nmeo in noctibus quaesiui quem dilexit anima mea:\nquaesiui eum et non inueni eum, uocaui eum et\nnon respondit mihi.\nEt ita semper gratia dei nostro in bonam partem\ncooperatur arbitrio atque in omnibus illud adiuuat, protegit\n\n\n\n\n\n\nac defendit, ut nonnumquam etiam ab eo quosdam conatus\nbonae uoluntatis uel exigat uel expectet, ne penitus dormienti\naut inerti otio dissoluto sua dona conferre uideatur, occasiones\nquodammodo quaerens quibus humanae segnitiae torpore\ndiscusso non inrationabilis munificentiae suae largitas uideatur,\ndam eam sub colore cuiusdam desiderii ac laboris inpertit:\net nihilominus gratia dei gratuita perseuerat, dum exiguis\nquibusdam paruisque conatibus tantam inmortalitatis gloriam,\ntanta perennis beatitudinis dona inaestimabili tribuit largitate.\nnec enim quia illius in cruce latronis praecesserat fides, idcirco\npronuntiandum est non ei beatam conmorationem paradisi\ngratuito esse promissam, aut paenitentiam Dauid regis\nillam unius uerbi qua dixit: peccaui domino, duo tam\ngrauia eius crimina et non potius clementiam dei abstulisse\ncredendum est, ut per Nathan prophetam mereretur audire:\net dominus transtulit iniquitatem tuam: non morieris.\nquod igitur homicidium adulterio addidit, liberi utique\nfuit arbitrii: quod autem arguitur per prophetam, diuinae\ndignationis est gratia.\nrursum quod peocatum suum hnmiliatus\nagnoscit, suum est: quod uero sub breuissimo temporis\npuncto indulgentiam tantorum criminum promeretur, domini\nmiserentis est donum. et quid de hac tam breui confessione\net inconparabili diuinae retributionis inmensitate dicamus,\ncum beatus apostolus ad illam magnitudinem futurae remunerationis\naspiciens quid de illis tam innumeris persecutionibus\nsuis pronuntiauerit, considerare perfacile sit? nam momentaneum\nhoc, inquit, et leue tribulationis nostrae\nsupra modum ultra conparationem. aeternum pondus\ngloriae operatur in nobis. de quo et alibi\n\n\n\n\n\n\nconstanter enuntiat dicens: quia non sunt condignae\npassiones huius temporis ad futuram gloriam\nquae reuelabitur in nobis.\nquaatumlibet ergo enisa\nfuerit humana fragilitas, futurae retributionis par esse non\npoterit nec ita laboribus suis diuinam inminuet gratiam, ut\nnon semper gratuita perseueret. et idcirco praedictus magister\ngentium, licet gratia dei apostolatus gradum sortitum se\nfuisse testetur dicens: gratia autem dei sum quod sum,\ntamen se quoque diuinae gratiae respondisse pronuntiat\ndicens: et gratia eius in me uacua non fuit, sed\nabundantius illis omnibus laboraui: non autem\nego, sed gratia dei mecum.\nnam oum dicit laborani,\nconatum proprii signat arbitrii: cam dicit non autem ego,\nsed gratia dei, uirtutem diuinae protectionis ostendit:\ncum dicit mecum, non otioso neque securo, sed laboranti ac\ndesudanti eam cooperatam fuisse declarat.\nQuod etiam in Iob probatissimo athleta suo, cum\neum diabolus expetisset ad singulare certamen, diuinam legimus\nprouidisse iustitiam. si enim contra inimicum non sua\nuirtute, sed dei solius fuisset gratia protegente congressus et\nabsque ulla uirtute patientiae suae diuina tantum opitulatione\nsuffultus multiplices illas ac tota inimici crudelitate\nquaesitas temptationum moles et exitia pertulisset, quomodo\nnon illam calumniosam diabolus quam prius emiserat uocem\naduersus eum iustius iterasset: numquid gratis Iob colit\ndeum? nonne tu uallasti eum et uniuersam\n\n\n\n\n\n\n\n\nsubstantiam eius per circuitum.? sed aufer manum\ntuam, id est sine eum suis mecum uiribus decertare, nisi\nin faciem tuam benedixerit tibi.\nsed oum nullam\nhuiuscemodi querimoniam calumniosus hostis post conflictum\naudeat iterare, non dei, sed illius se euictum uiribus confitetur:\nlicet etiam gratia dei non in totum illi defuisse credenda\nsit, quae tantam temptatori temptandi tribuit potestatem,\nquantam et illum resistendi nouerat habere uirtutem, non\neum ab illius inpugnatione sic protegens, ut nullum uirtuti\nhumanae relinqueret locum, sed hoc tantum procurans, ne\nuiolentissimus inimicus animam eius amentem faciens et inpotem\nsensu inpari eum atque iniquo certaminis pondere\npraegrauaret.\nquod ergo soleat interdum temptare dominus\nfidem nostram, ut fortior uel gloriosior fiat, euangelici illius\ncenturionis edocemur exemplo, cuius puerum cum sciret utique\npotestate sermonis sui se dominus curaturum, offerre\nmaluit praesentiam corporalem dicens: ego ueniam et\ncurabo eum. sed illo hanc eius oblationem feruentioris\nfidei flagrantia supergrediente atque dicente: domine, non\nsum dignus ut intres sub tectum meum: sed dic\ntantum uerbo, et sanabitur puer meus, miratur eum\ndominus atque conlaudat cunctisque illis qui ex Israhelis\npopulo crediderant praefert dicens: amen dico uobis, non\ninueni tantam fidem in Israhel.\nnullius enim laudis\nesset aut meriti, si id in eo Christus quod ipse donauerat\npraetulisset. quam explorationem fidei etiam in illo\n\n\n\n\n\n\n\n\n\n\nmagnificentissimo patriaroha diuinam legimus dispensasse iustitiam,\ncum dicitur: et factum est post haec uerba, temptauit\ndeus Abraham.non enim illam fidem quam ei\ndominus inspirabat, sed illam quam uocatus semel atque inluminatus\na domino per libertatis arbitrium poterat exhibere,\neiperiri uoluit diuina iustitia. unde non inmerito fidei eius\nconstantia conprobatur, atque ad eom subueniente gratia dei,\nquae eam paulisper subreliquerat wt probaret, ita dicitur: ne\ninferas manum tuam in puerum, neque facias ei\nquicquam: nunc enim scio quia times dominum\nto, et non pepercisti filio tto diteoto propter me.\nquod temptationis genus nobis quoque ad probationis meritum\nposse contingere ia Deuteronomio satis euidenter a legMatore\npraedicitur: ai surrexerit inter uos propheta aut qui\nsomnium uidisse se dicat et praedixerit signum\natque portentum, et euenerit quod locutus Mt et\ndixerit tibi: eamus et seruiamus diis alienis quos\nignoratis, ne audias uerba prophetae illius aut\nsomniatoris: quia temptans temptat be dominus\ndeus tuus. utrum diligas eam in toto corde tuo et\ncustodias mandata illius an non.\nquid ergo? cum\nistum prophetam aut somniatorem surgere permiserit deus,\nitane eos, quorum fidem probare disponit, protecturus esse\ncredendus eet, ut nullum penitus locum, quo suis uiribus cum\ntemptatore confligant, libero, eorum reseruet arbitrio? et quid\neos necesse est uel temptari, quos ita infirmos nouit acfragiles,\nut nequaquam uirtute sua ualeant resistere temptatori\nP sed utique nec temptari eos iustitia domini permisisset,\n\n\n\n\n\n\nnisi parem in eis resistendi scisset inesse uirtutem, qua possent\naequitatis indicio in utroque merito uel rei uel laudabiles\niudicari.\ntale est et illud quod ab apostolo dicitur: itaque\nqui se existimat stare, uideat ne cadat. temptatio\nuos non adprehendit nisi humana. fidelis autem\ndeus, qui non permittat uos temptari supra id quod\npotestis, sed faciat cum temptatione et exitum,\nut sustinere possitis. cum enim dicit: qui stat,\nuideat ne cadat, sollicitam reddit arbitrii libertatem, quam\nutique nouerat percepta gratia uel stare per industriam uel\ncadere per neglegentiam posse. cum autem infert: tem ptatio\nuos non adprehendit nisi humana, infirmitatem eofum\net inconstantiam necdum robustae mentis exprobrat, qua adhuc\nspiritalium nequitiarum turbinibus non poterant inpugnari,\naduersum quos se ipsum uel illos perfectos nouerat cotidie\ndimicare, de quibus ad Ephesios dicit: iam non est nobis\nconluctatio aduersus carnem et sanguinem, sed\naduersus principatus, aduersus potestates, aduersus\nmundi rectores tenebrarum harum, contra\nspiritalia nequitiae in caelestibus. cum uero subiungit:\nfidelis autem deus, qui non permittat uos\ntemptari supra id quod potestis, non utique optat ne\neos dominus temptari permitteret, sed1 ne supra id quod\nsustinere poterant temptarentur.\nillud enim indibat humani\narbitrii facultatem; hoc uero domini gratiam temtationum\nluctamina moderantis ostendit. in his igitur omnibus adprobatur\niia semper diuinam gratiam arbitrium hominis incitare,\nut illud non in omnibus taliter protegat ac defendat non\n\n\n\n\n\n\n\n\netiam propriis eum conatibus congredi aduersus spiritales\nfaciat inimicos, in quibus uel gratiam dei uictor uel infirmitatem\nsuam superatus intellegat et ita discat non de sua\nfortitudine, sed de diuino semper sperare suffragio atque\nsuum iugiter recurrere protectorem. et ut hoc non nostra\nconiectura, sed euidentioribus adhuc scripturae diuinae testimoniis\nadprobetur, illud quod in Iesu Naue legitur retractemus:\nhas, inquit, gentes dimisit dominus ac disperdere\nnoluit, ut in eis experiretur Israhelem, utrum\ncustodiret mandata domini dei sui, et ut haberent\nconsuetudinem cum hostibus proeliandi.\net ut incooparabili\ncreatoris nostri clementiae mortale aliquid non pro\naequalitate pietatis, sed ex aliqua indulgentiae similitudine\nconparemus: si nutrII pia atque sollicita diu paruulum sinu\ngestat, at quandoque ingredi doceat, et primum quidem eum\nreptare permittit, dein erectum ut alternis passibus innitatur\ndexterae suae uirtute sustentat, mox paululum derelictum si\ntitubantem uiderit protinus adprehendit, nutantem suscipit,\nlapsum erigit et uel arcet a casu uel etiam decidere leuiter\nsinens eleuat post ruinam, cum autem eum ad pueritiam uel\nadulescentiae ac iuuentatia perduxerit robur, quaedam etiam\npondera uel labores quibus non obprimatur sed exerceatur\niniungit et cum aemulis decertare permittit: quanto magis\ncaelestis ille omnium pater nouit quem sinu gratiae suae\ngestet, quem liberae uoluntatis arbitrio in conspectu suo exer-25\nceat ad uirtutem, et tamen adiuuat laborantem, exaudit\nuocantem, non relinquit quaerentem, eripit de periculo interdum\netiam nescientem.\nPer quae euidenter ostenditur inscrutabilia esse\niudicia dei et inuestigabiles uias eius, quibus ad\nsalutem humanum adtrahit genus. quod etiam euangelicarum\nuocationum exemplis possumus adprobare. Andream namque\nac Petrum ceterosque apostolos nibil de salutis suae remedio\ncogitantes spontanea gratiae suae dignatione praelegit: Zacchaeum\nad conspectum se domini fideliter extendentem et\nexiguitatem staturae suae sycomori celsitudine subleuantem\nnon solum suscipit, uerum etiam benedictione cohabitationis\ninlustrat: inuitum ac repugnantem adtrahit Paulum:\nalium\nita praecipit sibi inseparabiliter inhaerere, ut ei postulanti\nbreuissimas pro sepultura patris non concedat indutias: Cornelio\nprecibus et elemosynis iugiter insistenti uelut remunerationis\nuice uia salutis ostenditur eique angeli uisitatione\npraecipitur, ut accersiens Petrum uerba salutis ab eo quibus\nuna cam omnibus suis saluaretur agnoscat. et ita multiformis\nilla sapientia dei salutem hominum multiplici atque\ninscrutabili pietate dispensat ac secundum capacitatem uniuscuiusque\ngratiam suae largitatis inpertit, ut ipsas quoque\ncnrationes non secundum uniformem maiestatis suae potentiam,\nsed secundum mensuram fidei, in qua unumquemque repperit\nuel sicut unicuique ipse partitus est, maluerit exercere.\ncredentem\nnamque, quod ad emundationem leprae suae uoluntas\nChristi sola sufficeret, solo uoluntatis suae curauit adsensu\ndicens : uolo, mundare: alteri deprecanti ut adueniens\nper inpositionem manus suae defunctam SUam suscitaret,\n\n\n\n\n\n\n\ningressus domum eius eodem mode quo ille sperauerai id\nquod rogabatur indulsit: alii credenti summam salutis ia\naelbi sius praeceptione consistere ac respondenti: die tantum\nuerbo, et sanabitur pner mens, per sermonis\nimperiom resolutos artus priatino robore solidauit dicens:\nmade, et sicut credidisti fiat tibi:\naliis de tacte\nfimbriae eius sperantibus medicinam uibertim sanitatis dona\nlargitus est: aliorum morbis medellam rogatus indolsit: aliis\nspontaneam praestitit medicinam: aliee hortatus est ut sperarent\ndicens: nis sanus fieri? aliis non sperautibus ultre\ningessit auxilium: aliorum desideris, priusquam uoluntati\neorum satisfaceret, explorauit dicens: quid uultis ut faciam\nuebis? alii ignoraati Wam, qua id quod concupierat\nobtineret, benignus ostendit si credideris, inquiens, uidebis\ngleriam dei:\ninter alioe ita uirtntem curatioanum\nafinenter effudit, ut de eis euangelista conmemeret: et curanit\nomnes languidos eorum: inter alios naro inmensa\nilla beneficiorum Christi abyssus ita obturata eet, ntdkatar:\net npn poterat inter illos Iesus facere uirtutee\npropter incrednlitatem illorum. et ita largitas dei\neeeundum capacitatem humanae fidei etiam ipsa formatur, ut\nhuic quidem dicat: secundum fidem tuam fiat tibi,\nilli uero: uade, et sicut eredidisti fiat tibi, alii autem:\nfiat tibi sicut uis, et rursum alteri: fides tua te\nsaluum fecit.\nNemo autem aestimet haec a nobis eb hoc fuisse\nprolata, ut nitamur adstruece summam salutis in nostrae fidei\ndicione consistere secundum quorundam profanam opiaionem,\nqui totum libero arbitrio deputantes gretiam dei dispeasari\nsecundum meritum uniuscuiusque definiunt: eed absoluta\nplane pronuntiamus sententia etiam exuberare gratiam dei et\ntransgredi humanae interdum infidelitatis angustias.\nquod in\nillo euangelico regnlo faoiom fnisse reminiscimur, qui dum\nfaciliuscredit aegrotantem filium suum posse curari quam\nmortuum suscitari, praesentiam domini festinus inplorat dicens:\ndamine, descende prius quam moriatar filine meas.\ncuius infidelitatem lieat his sermonibus Chrietus arguerit:\nnisi signa et prodigia uideritis, non creditis, tamen\nnon secundum infirmitatem fidei eius gratiam suae diuinitatis\nexercuit nec praesentia corporali, quemadmodum ille crediderat,\nletales febriam morbos, sed uerbo suae potestatis exclusit\ndicens: uade, filius tuus uiuit.\nquam superabundantiam\ngratke etiam in illina paraljtici curatione dominum\nlegimna affudisse, cum ei languoris sui tantum, quo corpus\nfuerat resolutum, remedia poacenti animae prius ingerit\nsespitatem dieans: constans este fili, dimittuntur\ntibi peccata tua. poat quod non oredentibna seribis posse\neam remittera humana peeoata ad confundendam incradulitatem\ncorum etiam membra eius paralyaeos ualitudine resoluta\npotestatis suae sermone restrinxit dicens: quid cogitatis\nmala in cordibus uestris? quid est facilius, dicere:\n\n\n\n\n\n\n\n\ndimittuntur tibi peccata, aut dicere: surge et\nambula? ut sciatis autem quia filius hominis\npotestatem habet in terra dimittendi peccata,\ntunc ait paralytico: surge, tolle lectum tuum et\nuade in domum tuam.\nsimiliter etiam in illo, qui triginta\net octo annos iuxta natatoriae crepidinem frustra decumbens\nde aquae illius motu sperauerat medicinam, munificentiam\nuHroneae largitatis ostendit. nam cum uolens eum ad salutis\nremedia prouocare dixisset ei: uis sanus fieri? cumque\nille de humani adiutorii inopia quereretur ac diceret: hominem\nnon habeo ut cum turbata fuerit aqua mittat\nme in piscinam, incredulitati eius et ignorantiae ueniam\ntribuens pristinae eum sanitati non illa qua sperauerat uia,\nsed qua uoluit dominus miseratione restituit dicens: surge,\ntolle lectum tuum et uade in domum tuam.\net quid\nmirum si haec domini potestate gesta narrentur, cum similia\netiam per seruos suos diuina gratia fuerit operata? ingredientibus\nnamque templum Petro et Iohanne cum ille claudus\nex utero matris, qui gressum penitus ignorabat, elemosynam\npostularet, illi non uilia aera quae poscebat infirmus, sed\ngressus officia largiuntur et paruiesimae stipis sperantem\nsolacia insperatae salutis praemiis locupletant dicente Petro:\nargentum et aurum non est mihi: quod autem\nhabeo, hoc tibi do: in nomine Iesu Christi Naza-,\nreni surge et ambula.\nPer haec igitur exempla quae de euangelicis protulimus;\nmonumentis euidentissime poterimus aduertere diuersis atque\n\n\n\n\n\n\n\n\ninnumeris modis et inscrutabilibus uiis deum salutem humani\ngeneris procurare et quorundam quidem uolentium ac sitientium\ncursum ad maiorem incitare flagrantiam, quosdam uero etiam\nnolentes inuitosque conpellere, et nunc quidem ut inpleantur\nea quae utiliter a nobis desiderata perspexerit adiuuare, nunc\nuero etiam ipsius sancti desiderii inspirare principia et uel\ninitium boni operis uel perseuerantiam condonare.\ninde est\nquod orantes non solum protectorem ac saluatorem, sed etiam\nadiutorem ac susceptorem dominum proclamamus. in eo enim\nquod prior aduocat et ignorantes nos atque inuitos adtrahit\nad salutem, protector atque saluator est, in eo autem quod\nadnitentibus nobis opem ferre refugientesque suscipere ac\nmunire consueuit, susceptor ac refugium nominatur. denique\nhanc dispensationis dei multiplicem largitatem beatus apostolus\nmente pertractans et in quoddam inmensum atque interminabile\npietatis dei pelagus se incidisse conspiciens exclamauit:\no altitudo diuitiarum sapientiae et scientiae\ndei: quam inscrutabilia iudicia dei et inuestigabiles\nuiae eius. quis enim cognouit sensum:\ndomi ?\nhuius ergo scientiae admirationem, quam ille talis\nac tantus gentium magister expauit, euacuare conabitur, quisque\ncrediderit illius inaestimabilis abyssi profunditatem\nhumana ratione se posse metiri. nam qui ad plenum dispensationes\ndei, quibus salutem in hominibus operatur, uel mente\nconcipere uel disserere se posse confidit, procul dubio inpugnans\napostolicae sententiae ueritatem scrutabilia esse dei\n\n\n\n\n\n\niudicia et uestigabiles uias eius profana pronuntiabit audacia.\nhanc igitur dispensationem atque amorem suum, quem nobis\ntribuere dominus indefessa pietate dignatur, uolens motu\nhumanae affectionis exprimere nec inueniens in hac creatura\ntalem caritatis affectum, eoi eum conparare dignius posset,\ntenerrimis piae matris uisceribus conparauit et utitur quidem\nhoc exemplo, quia carius aliud in natura hominum non potest\ninueniri, dieeas: numquid obliuisci potest mulier infantem\nsuum, ut non misereatur filio uteri sui?\nsed non contentus hac conparatione transcendit eam confestim\natque subiungit dicens: et si illa oblita fuerit, ego\nautem non obliuiscar tui.\nPer quod euidenti ratione colligitur ab his qui non\nloquacibus uerbis, sed experientia duce uel magnitudinem gratiae\nuel modulum humani metiuntur arbitrii, quia non lenibus\ncursus, nec fortibus proelium, nec sapientibus\npanis, nec prudentibus diuitiae, nec scientibus gratia,\nsed operatur haec omnia unus atque idem spiri-\ntus, diuidens unicuique prout uult et ideireo fide non\ndubia et ut ita dicam palpabili experientia conprobatur uniuersitatis\ndeum uelut piissimum patrem benignissimumque medicum\nsecundum apostolum indifferenter omnia in omnibus operari et\nnunc quidem salutis inspirare principia et inserere unicuique\n\n\n\n\n\n\n\nboac uoluntates ardorem, nunc uero ipsius operationis effectum\net consummationem donare uirtutum: et nunc a ruina. iam\nproxima lapsuque praecipiti etiam inuitos et inscios reuocare,\nnunc autem occasiones et oportunitates salutis ingerere ac\npraecipites uiolentosque conatus a letalibus dispositionibus inr\nhibere: et alios quidem uolentes currentesque suscipere, alios\nuero nolentes resistentesque pertrahere et ad benas cogere\nuoluntatem. totum.\nuero non semper resistentibus nee peraeaenmter\ninuitis nobis * dioinitate concedi et summam\nsalutis nostrae non operum nostrorum merito, sed caelesti\ngratiae deputandam ita domini ipsius uocibus edocemur: et\nrecordabimini uiarum uestrarum, et omnium scelerum\nuestrorum, quibus polluti estis in eis: et\ndisplicebitis uobis in conspectu uestro in omnibus\nmalitiis uestris, quas fecistis. et scietis quia ego\ndominus, cum bene fecero uobis propter nomen\nmeum, non secundum uias uestras malas, neque\nsecundum scelera uestra pessima domus Israhel.\net idcirco hoc ab omnibus catbolicis patribua definitur, qui\nperfectionem cordis non inani disputatione uerborum, sed xe\natque opere didicerunt, diuini esse muneris primum ut accendatur\nunusquisque ad desiderandum omne quod bonum est,\nsed ita ut in alterutram partem plenum sit liberae uoluntatis\narbitrium: itemque etiam secundum diuinae esse gratiae ut\neffici ualeant exercitia praedicta uirtutum, sed ita ut possibilitas\nnon extinguatur arbitrii: tertium quoque ad dei munera\npertinere ut adquisitae uirtutis perseuerantia teneatur, sed\nita ut captiuitatem libertas addicta non sentiat.\nsic enim\n\nuniuersitatis deus omnia in omnibus credendus est operari,\n30 ut incitet, protegat atque confirmet, non ut auferat quam\n\n\n\n\n\n\nsemel ipse concessit arbitrii libertatem. si quid sane uersutius\nhumana argumentatione ac ratione collectum huic sensui\nuidetur obsistere, uitandum magis est quam ad destructionem\nfidei prouocandum (non enim fidem ez intellectu, sed intellectum\nmeremur ez fide, sicut scriptum est: nisi credideritis,\nnon intellegitis), quia, quemadmodum et deus\nomnia operetur in nobis et totum libero adscribatur arbitrio.\nad plenum humano sensu ac ratione non potest conprehendi.\n\nHoc nos beatus Chaeremon confirmatos cibo laborem fecit\ntam inuii itineris non sentire.\nSponsionis nostrae et itineris ordo conpellit, ut abbatis\nNesterotis praeclari in omnibus summaeque scientiae uiri institutio\nsabsequatur. qui eam sacrarum scripturarum nos\naliqua memoriae conmendasse et eorum intellegentiam desi-\nderare sensisBet, talibus noe adorsus est uerbis multa quidem\nscientiarum in hoc mundo sunt genera, tanta siquidem\nearum quanta et artium disciplinarumque uarietas est sedis\ncum omnes aut omnino inutiles sint aut praesentis tantum\nuitae conmodis prosint, nulla eet tamen quae non\nhabeat proprium doctrinae suae ordinem atque rationem, per\nquam ab expetentibus possit adtingi.\nsi ergo illae artos ad\ninsinuationem sui certis ac propriis lineis diriguntur, quanto\nmagis religionis nostrae disciplina atque professio, quae ad\ncontemplanda inuisibilium sacramentorum tendit arcana nec\npraesentes quaestus, sed aeternorum retributionem expetit\npraemiorum, certo ordine ac ratione subsistit. eains quidem\nduplex scientia est: prima πϱαϰτιϰή, id est actualis, quae\n\n\n\n\nemendatione morum et uitiorum purgatione perficitur : altera\nεϑesϱητexή, quae in contemplatione diuinarum Teram ei sacratissimorum\nsensuum cognitione consistit.\nQuisquis igitur ad ϑεωϱητιήν noluerit peruenire, necesse\nest ut omni studio atque uirtute actualem primum scientiam\nconsequatur. nam haec πϱαxτιxή absque theoretica possideri\npotest, theoretica uero sine actuali omnimodis non potest adprehendi.\ngradus enim quidam ita ordinati atque distincti\nanni, ut humana humilitas possit ad sublime conscendere:\nqui si inuicem sibi ea qua diximus ratione succedant, potest\nad altitudinem perueniri, ad quam sublato primo gradu non\npotest transuolari. frustra igitur ad conspectum dei tendit\nqui uitiorum contagia non declinat: spiritus namque dei\nodit fictum, nec habitat in corpore subdito peccatis.\nHaec autem actualis perfectio duplici ratione subsistit.\nnam primus eius est modus, ut omnium natura uitiorum et\ncurationis ratio cognoscatur. secundus, ut ita discernatur ordo\nuirtutum earumque perfectione mens nostra formetur, ut illis\niam non uelut coacta et quasi uiolento imperio subiecta famuletur,\nsed tamquam naturali bono delectetur atque pascatur\net arduam illam atque angustam uiam cum oblectatione conscendat.\nquo enim modo uel uirtutum rationem, qui secundus\nin actuali disciplina gradus est, uel rerum spiritalium et caelestium\nsacramenta, quae in theoriae gradu sublimiore consistunt,\nualebit adtingere, qui naturam uitiorum suorum nec\npotuit intellegere nec enisus est exstirpare?\n\\' consequenter enim\n\n\n\n\n\n\npronuntiabitur progredi ad excelsiora non poese qui non euicerit\nplaniora, multoque minus ea quae sunt extrinsecus adprehendet,\nquisque intellegere ea quae sibi sunt inserta non\nquiuerit. sciendum tamen duplici nobis laboris intentione\nsudandum in expellendis uitiis quam in uirtutibus adquirendis.\net hoc non nostra capimus coniectura, sed illius sententia\nperdocemur qui solus opificii sui uires rationemque cognoscit.\necce, inquit, constitui te hodie super gentes et\nsuper regna, ut euellas, et destruas, et disperdas,\net dissipes, et aedifices, et plantes.\nin expulsione\nenim noxiarum rerum quattuor esse necessaria designauit. id\nest euellere, destruere, disperdere, dissipare, in perficiendis\nuero uirtutibus et his quae ad iustitiam pertinent adquirendis\naedificare tantummodo atque plantare. unde liquido patet\ndifficilius conuelli atque eradicari inolitas corporis atque animae\npassiones quam spiritales extrui plantarique uirtutes.\nHaec igitur πϱαxτιxή, quae duobus ut dictum est\nsubsistit modis, erga multas professiones studiaque diuiditur.\nquidam enim summam intentionis suae erga heremi secreta\net cordis constituunt puritatem, ut in praeteritis Heliam et\nHelisaeum nostrisque temporibus beatum Antonium aliosque\neiusdem propositi sectatores familiarissime deo per silentium\nsolitudinis cohaesisse cognoscimus.\nquidam erga institntionem\nfratrum et peruigilem coenobiorum curam omnem studii sui\nsollicitudinem dediderunt, ut nuper abbatem Iohannem, qui\nin uicinia ciuitatis cui nomen est Thmuis grandi coenobio\npraefuit, ac nonnullos eiusdem meriti uiros apostolicis etiam\nsignis meminimus claruisse. quosdam xenodochii et\n\n\n\n\n\n\nsusceptionis pium delectat obsequium, per quod etiam in praeteritis\nAbraham patriarcham et Loth domino placuisse et nuper\nbeatum Macarium singularis mansuetudinis ac patientiae uirum,\nqui zenodoehio ita apud Alexandriam praefuit, ut nulli eorum\nqui solitudinis secreta sectati sunt inferior sit credendus.\nquidam eligentes aegrotantium curam, alii intercessionem quae\npro miseris atque obpressis inpenditur exsequentes aut doctrinae\ninstantes aut elemosynam pauperibus largientes inter\nmagnos ac summos uiros pro affectu suo ac pietate uiguerunt.\nQuapropter hoc unicuique utile atque conueniens est, ut\nsecundum propositum quod elegit siue gratiam quam accepit\nsummo studio ac diligentia ad operis arrepti perfectionem\nperuenire festinet et aliorum quidem laudans admiransque\nMUtes nequaquam a sua quam semel elegit professione\ndiscedat, sciens secundum apostolum unum quidem esse\ncorpus ecclesiae, multa autem membra, et habere eam\ndonationes secundum gratiam quae nobis data est\ndifferentes, siue prophetiam secundum rationem\nfidei, siue ministerium in ministerio, siue qui\ndocet in doctrina, siue qui exhortatur in exhortatione,\nqui tribuit in simplicitate, qui praeest\nin sollicitudine, qui miseretur in hilaritate. nec\nenim ulla membra aliorum sibi membrorum possunt ministeria\nuindicare, quia nec oculi manuum nec nares aurium utuntur\nofficio. et idcirco non omnes apostoli, non omnes prophetae.\nnon omnes doctores, non omnes gratiam habent curationum\nnon omnes linguis loquuntur, non omnes interpretantur.\nSolent enim hi qui necdum sunt in illa quam arripuerunt\nprofessione fundati, cum audierint quoedam in diuersis\nstudiis ac uirtutibus praedicari, ita eorum laude sucoeadi, ut\nimitari eorum. protinus gestiant disciplinam: in quo inritos\nnecessario inpendit conatus humana fragilitas. inpossibile\nnamque est unum eundemque hominem aimnl uniuersis quas\nsuperius. conprehendi fulgere uirtutibus. quas si quis uoluerit\npariter affectare, in id incidere eam necesse est, ut dum\nomnes sequitur nullam integre consequatur magisque ex hac\ninmutatione ac uarietate dispendium capiat quam profectum.\nmultis enim uiis ad deum tenditur, et ideo unusquisque illam\nquam semel arripuit inrenooabili cursus sui intentione conficiat,\nut sit in qualibet professione perfectus.\nAbsque illo namque dispendio, quo feriri monachum\ndiximus qui mobilitate mentis ad studia cupit transire diuersa,\netiam hinc periculum mortis incurritur, quod nonnumquam\nrecte quaedam ab aliis gesta malo ab aliis praesumuntur\nexemplo et quae nonnullis bene cesserant perniciosa ab aliis\nsentiuntur. nam ut quiddam exempli gratia proferamus, uelut\nsi quis illam uiri illius imitari uirtutem uelit, quam solet\nabba Iohannes non ad imitationis formulam, sed tantummodo\npro admiratione proferre: nam quidam ueniens ad praedictum\nsenem habitu saeculari, cum ei quasdam frugum suarum primitias\ndetulisset, ferocissimo quendam daemonio arreptum\nibidem repperit.\nqui cum abbatis Iohannis obtestationes ac\npraecepta despiciens testaretur numquam se ad illius imperium\nde corpore quod obsederat migraturum, huius aduentu perterritus\ncum reuerentissima nominis illius inclamatione discessit\ncuius tam euidentem gratiam senex non mediocriter\n\n\n\n\nadmiratus eoque amplius obstupescens, quod eum habitu cerneret\nsaeculari, coepit ab eo uitae ae professionis eius ordinem\ndiligenter inquirere.\noumque ille saecularem se atque uxorio\nuinculo conligatum esse dixisset, beatus Iobannes excellentiam\nuirtutis eius et gratiae mente pertractans quaenam illi esset\nconuersatio adtentius explorabat. ille se rusticum et cotidiano\nmaauain opere uictum quaerere- nec ullius boni esse se conscium\ntestabatur, nisi quod numquam ante ad ruris opera\nmane exercenda procederet neque uespere domum reuerteretur,\nnisi in ecclesia pro cotidianae uitae commeatu largitori eius\ndeo gratias rettulisset, neque se umquam de fructibus suis\naliquid usurpasse, nisi prius deo primitias eorum ac decimas\nobtulisset, et numquam se boues suos per alienae messis\ntransduxisse confinium, nisi eorum prius ora clausisset, ne uel\nparum damni per incuriam eius proximus sustineret.\net cum\nhaec quoque abbati Iohanni necdum ad conparationem tantae\ngratiae, qua eum sibi praelatum esse cernebat, idonea uiderentur\natque ab eo, quidnam esset illud quod tantae gratiae\nmeritis conferri posset, sciscitans scrutaretur, ille reuerentia\ntam sollicitae inquisitionis adstrictus uxorem se parentum ui\nimperioque conpulsum, cum profiteri monachum uellet, ante\nduodecim annos accepisse confessus est, quam nemine etiam\nnuncconscio sororis loco a se uirginem custodiri. quod factum\ncum audisset senex, tanta est admiratione permotus, ut coram\nipso publice proclamaret non inmerito daemonem qui se despexerat\nillius non tolerasse praesentiam, cuius ipse uirtutem\nnon solum in iuuentatis ardore, sed ne nunc quidem sine\ndiscrimine castitatis auderet adpetere.\nquod factum abbas\nIohannes licet summa admiratione praetulerit, tamen neminem\n\n\n\n\n\n\nmonachorum ut experiretur hortatus est, sciens multa recte\nab aliis gesta magnam aliis imitantibus intulisse perniciem\nnec usurpari ab omnibus posse quod paucis dominus speciali\nmunere contulisset.\nSed ad expositionem scientiae de qua sumptum est\nsermonis exordium reuertamur. itaque sicut superius diximus\nπϱαxτιxή erga multas professiones ac studia deriuatur, ϑεω-\nϱητιxή uero in duas diuiditur partes, id est in historicam\ninterpretationem et intellegentiam spiritalem. unde etiam\nSalomon cum ecclesiae multiformem gratiam enumerasset,\nadiecit: omnes enim qui apud eam sunt nestiti sunt\ndupliciter. spiritalis autem scientiae genera sunt tria,\ntropologia, allegoria, anagoge, de quibus in Prouerbiis ita\ndicitur: tu autem describe tibi ea tripliciter super\nlatitudinem cordis tui.\nitaque historia praeteritarum ac\nuisibilium agnitionem conplectitur rerum, quae ita ab apostolo\nreplicatur: scriptum est enim quia Abraham duos\nfilios habuit, unum de ancilla et alterum de libera.\nsed qui de ancilla, secundum carnem natus est:\nqui autem de libera, per repromissionem. ad allegoriam\nautem pertinent quae sequuntur, quia ea quae in\nueritate gesta sunt alterius sacramenti formam praefigurasse\ndicuntur. haec enim, inquit, sunt dao testamenta,\nunum quidem de monte Sina, in seruitutem generans,\nquod est Agar. Sina enim mons est in Arabia,\nqui conparatur huic quae nunc est Hierusalem\n\n\n\n\n\n\net seruit cum filiis suis.\nanagoge uero de spiritalibus\nmysteriis ad sublimiora quaedam et sacratiora caelorum secreta\nconscendens ab apostolo ita subicitur: quae autem sursum\nest Hierusalem libera est, quae est mater nostra.\nscriptum est enim: laetare sterilis quae non paris,\nerumpe et clama quae non parturis, quoniam\nmulti filii desertae magis quam eius quae habet\nuirum. tropologia est moralis explanatio ad emundationem\nuitae et instructionem pertinens actualem, uelut si haec eadem\nduo testamenta intellegamus πϱαxτιxἠν et theoreticam disciplinam,\nuel certe si Hierusalem aut Sion animam hominis\nuelimus accipere secundum illud: lauda Hierusalem dominum:\nlauda deum tuum Sion.\nigitur praedictae\nquattuor figurae in unum ita, si uolumus, confluunt, ut una\natque eadem Hierusalem quadrifarie possit intellegi: secundum\nhistoriam ciuitas Iudaeorum, secundum allegoriam ecclesia\nChristi, secundum anagogen ciuitas dei illa caelestis, quae\nest mater omnium nostrum, secundum tropologiam anima\nhominis, quae frequenter hoc nomine aut increpatur ant\nlaudatur a domino. de his quattuor interpretationum generibus\nbeatus apostolus ita dicit: nunc autem, fratres, si\nuenero ad uos linguis loquens, quid uobis prodero,\nnisi uobis loquar aut in reuelatione aut in scientia\nant in prophetia aut in doctrina?\nrenelatio namque ad\nallegoriam pertinet, per quam ea quae tegit historica narratio\nspiritali sensu et expositione reserantur: ut uerbi gratia si\nillud aperire temptemus, quemadmodum patres nostri omnes\nsub nube fuerint, et omnes in Moysi baptizati\n\n\n\n\n\n\nsint in nube at in mari, et quemadmodum omnes\neandem spiritalem escam manducauerint et eundem\nspiritalem de consequenti petra biberint potum,\npetra autem erat Christus. quae expositio praefigurationi\ncorporis et sanguinis Christi quem cotidie sumimus\nconparata allegoriae continet rationem.\nscientia uero, quae\nsimiliter ab apostolo memoratur, tropologia est, qua uniuersa\nquae ad discretionem pertinent actualem utrum utilia uel\nhonesta sint prudenti examinatione discernimus: ut est illud,\ncum apud nosmet ipsos indicare praecipimur utrum deceat\nmulierem non uelat.o capite orare deum. quae ratio\nut dictum est moralem continet intellectum. item prophetia,\nquam tertio apostolus intulit loco, anagogen sonat, per quam\nad inuisibilia ac futura sermo transfertur, ut est illud: nolumus\nautem ignorare uos, fratres, de dormientibus,\nut non contristemini sicut et ceteri qui spem\nnon habent. si enim credimus quoniam Christus\nmortuus est et resurrexit, ita et deus eos qui dormierunt\nper Iesum adducet cum eo. hoc enim uobis\ndicimus in uerbo domini, quoniam nos qui\nninimus in aduentu domini non praeueniemus eos\nqui dormierunt in Christo, quoniam ipse dominus\nin iussu, in uoce archangeli et in tuba dei descendet\nde caelo, et mortui qui in Christo sunt resnrgent\nprimo.\nqua exhortationis specie anagoges figura praefertur.\ndoctrina uero simplicem historicae expositionis ordinem\npandit, in qua nullus occultior intellectus nisi qui uerbis\n\n\n\n\n\n\nresonat continetur, sicut est illud: tradidi enim uobis\nin primis, quod et accepi, quoniam Christus mortuus\nest pro peccatis nostris secundum scripturas,\net quia sepultus est, et quia surrexit tertia die,\net quia uisus est Cephae, et: misit deus filium\nsuum, factum ex muliere, factum sub lege, ut eos\nqui sub lege erant redimeret, siue illud: audi Israhel,\ndominus deus tuus dominus unus est.\nQuapropter si uobis curae est ad spiritalis scientiae\nlumen non inanis iactantiae uitio, sed emundationis gratia\nperuenire, illius primum beatitudinis cupiditate flammamini\nde qua dictum est: beati mundo corde, quoniam ipsi\ndeum uidebunt, ut etiam ad illam de qua angelus ad\nDanihelem aitperuenire possitis: qui autem docti fuerint,\nfulgebunt sicut splendor firmamenti: et qui ad\niustitiam erudiunt multos, quasi stellae in perpetuas\naeternitates, et in alio propheta: inluminate\nuobis lumen scientiae dum tempus est.\ntenentes\nitaque illam quam habere uos sentio diligentiam lectionis\nomni studio festinate actualem, id est ethicam quam primum\nad integrum conprehendere disciplinam. absque hac namque\nilla quam diximus theoretica puritas non potest adprehendi,\nquam hi tantum qui non aliorum docentum uerbis, sed propriorum\nactuum uirtute perfecti sunt post multa operum ac\nlaborum stipendia iam quasi in praemio consequuntur. non\nenim a meditatione legis intellegentiam, sed de fructu operis\nadquirentes cum psalmographo canunt: a mandatis tuis\n\n\n\n\n\n\nintellexi, et excoctis passionibus uniuersis fiducialiter dicunt:\npsallam, et intellegam in uia inmaculata.\nille\nenim psallens intelleget quae canuntur, qui in uia inmaculata\ngressu puri cordis innititur. et idcirco si scientiae spiritalis\nsacrum in corde uestro uultis tabernaculum praeparare, ab\nomnium nos uitiorum contagione purgate et curis saeculi\npraesentis exuite. inpossibile namque est animam, quae mundanis\nuel tenuiter distentionibus occupatur, donum scientiae\npromereri uel generatricem spiritalium sensuum aut tenacem\nsacrarum fieri lectionum.\nobseruate igitur in primis, et\nmaxime tn, Iohannes, cui magis ad cnstodienda haec quae\ndicturus sum aetas adhuc adulescentior suffragatur, ne studium\nlectionis ac desiderii tui labor uana elatione cassetur, ut\nindicas summum ori tuo silentium. hic est enim primus\ndisciplinae actualis ingressus, ut omnium seniorum instituta\natque sententias intento corde et quasi muto ore suscipias ac\ndiligenter in pectore tuo condens ad perficienda ea potius\nquam ad docenda festines. ex hoc enim cenodoxiae pemiciosa\npraesumptio, ex illo autem fructus spiritalis scientiae pnllulabunt.\nnihil itaque in conlatione seniorum proferre audeas,\nnisi quod interrogare te aut ignoratio nocitura aut ratio\nnecessariae cognitionis inpulerit, ut quidam uanae gloriae\namore distenti pro ostentatione doctrinae ea quae optime\nnorunt interrogare se simulant. inpossibile enim est eum,\nqui proposito adquirendae laudis humanae studio lectionis\ninsistit, donum uerae scientiae promereri. nam qui hac passione\ndeuinctus est, necesse est ut aliis quoque et maxime\nsuperbiae uitiis obligetur: et ita in actuali atque ethica congressione\nprostratus scientiam spiritalem quae ei ea nascitur\n\n\n\n\n\n\nminime consequetur. esto ergo per omnia citus ad audiendum,\ntardus antem ad loquendum, ne cadat in te\nillnd quod notatur a Salomone: si uideris uirum uelocem\nin uerbis, soito quia spem habuit insipiens magis\nquam ille, nec quemquam uerbis docere praesumas quod\nopere ante non feceris.\nhanc enim nos ordinem tenere debere\netiam exemplis suis dominus noster instituit, de quo ita dicitur:\nquae coepit Iesus facere et docere. oaue igitur\nne ante actum prosiliens ad docendum in illorum numero\ndeputeris, de quibus in euangelio dominus ad discipulos\nloquitur: quae dicunt uobis seruate et facite, secnndum\nopera uero eorum nolite facere: dicunt enim\net non faciunt. alligant autem onera grauia et\ninportabilia et inponunt ea super umeros hominum,\nipsi autem digito suo nolunt ea mouere. si enim ille\nqui unum mandatum minimum soluens docuerit\nsic homines, minimus uocabitur in regno caelorum,\nqui multa et maiora neglegens docere praesumpserit consequens\nprofecto est ut non iam minimus in regno caelorum, sed in\ngehennae supplicio maximus habeatur.\net ideo canendam tibi\nest ne illorum ad docendum inciteris exemplis, qui peritiam\ndisputandi ac sermonis afluentiam consecuti, quia possunt ea\nquae noluerint ornate copioseque disserere, scientiam spiritalem\npossidere creduntur ab his qui uim eius et qualitatem disoernere\nnon nouerunt. aliud namque est facilitatem oris et\nnitorem habere sermonis et aliud uenas ac medullas caelestium\nintrare dictorum ac profunda et abscondita sacramenta\npnrissimo cordis oculo contemplari, quod nullatenus humana\n\n\n\n\n\n\ndoctrins nec cruditie saocularissed sola puritas mentis per\ninluminationem spiritas possidebit.\nFestinandum igitur tibi set si ad ueram scripturarum\nu scientiam peruenire, ut humilitatem cordis inmobilem\nprimitus consequaris, quae te m ad illam quae inflat, sed\nad eam quae inluminat scientiam caritatis consummatione\nperducat. inpossibile namque est inmundam mentem donum\nscientiae spiritalis adipisci. et idcirco omni cautione deuita,\nae tibi per studium lectionis non scientiae lumen nec illa\nperpetua quae per inluminationem doctrinae promittitur gloria,\nsed instrumenta perditionis de adrogantiae uanitate nascantur.\ndeinde hoc tibi est omnimodis enitendum, ut expulsa omni\nsollicitudine et cogitatione terrena adsiduum te ac potius iugem\nsacrae praebeas lectioni, donec continua meditatio inbuat\nmentem tuam et quasi in similitudinem sai formet, aream\nquodammodo ex ea faciens testamenti, habentem scilicet in\nse duas tabulas lapideas, id est duplicis instrumenti perpetuam\nfirmitatem: urnam quoque auream, hoc est memoriam puram\natque sinceram, quae reconditum in se manna perpetua tenacitate\nconseruet, spiritalium scilicet sensuum et angelici illius\npanis perennem caelestemque dulcedinem: nec non etiam\nuirgam Aaron, id est summi uerique pontificis nostri Iesu\nChristi salutare uexillum, inmortalis memoriae semper uiriditate\nfrondescens.\nhaec namque est uirga quae poeteaquam de Iesse\nradice succisa est ninaeins mortificata reuirescit. haec autem\nomnia duobus Cherubin, id est historicae et spiritalis scientiae\nplenitudine protegentur. Cherubin enim interpretatur scientiae\n\n\n\n\n\n\nmultitudo: quae propitiatorium dei, id est placiditatem pectoris\ntui iugiter protegent et a ounotis spiritaliom nequitirum\nincursibus obumbrabunt. et ita mens tua non solum in arcam\ndiuini testamenti, uerum etiam in regnum sacerdotale prouecta\nper indissolubilem puritatis affectum quodammodo absorta\nspiritalibus disciplinis illud inplebit pontificale mandatum,\nquod a legialatore ita praecipitur: et de sanctis non\negredietur, ne polluat sanctuarium dei, id est cor\nsuum, in quo iugiter habitaturam se dominus repromittit\ndicens: inhabitabo in eis et inter illos ambulabo.\nquamobrem diligenter memoriae conmendanda est et incessabiliter\nrecensenda sacrarum series scripturarum. haec etenim\nmeditationis iugitas duplicem nobis conferet fructum: primum\nquod, dum in legendis ac parandis lectionibus occupatur\nmentis intentio, necesse est ut nullis noxiarum cogitationum\nlaqueis captiuetur: deinde quod ea, quae creberrima repetitione\npercursa, dum memoriae tradere laboramus, intellegere id\ntemporis obligata mente non quiuimus, postea ab omnium\nactuum ac uisionum inlecebris absoluti praecipueque nocturna\nmeditatione taciti reuoluentes clarius intuemur, ita ut occultissimorum\nsensuum, quos ne tenui quidem uigilantes opinatione\npercepimus, quiescentibus nobis et uelut soporis stupore\ndemersis intellegentia reueletur.\nCrescente autem per hoc studium innouatione mentis\nnostrae etiam scripturarum facies incipiet innouari, et sacratioris\nintellegentiae pulchritudo quodammodo cum proficiente\nproficiet. pro capacitate enim humanorum sensuum earum\nquoque species coaptatur et uel terrena carnalibus uel diuina\nspiritalibus adparebit, ita ut hi, quibus antea uidebatur crassis\nquibusdam nebulis inuoluta, nec subtilitatem eius deprehendere\n\n\n\n\n\n\nnec fulgorem ualeant sustinere. sed ut hoc ipsum quod adetruere\nnitimur aliquo olarius pandatur exemplo, unum legis\nteetimonium protulisse snffioiat, per quod etiam omnia praeoepta\ncaelestia seoundum mensnram status nostri ad omne\nhominum genus probemus extendi.\nscriptum est in lege: non\nfornicaberis. hoc ab homine carnalium adhuc obscenitatum\npassionibus obligato secundum simplicem litterae sonum\nsalubriter custoditur. ab eo autem qui iam ab hac actione\nlutnlenta et inpnro discessit affeotu necesse est id ipsum\nspiritaliter obseruari, ut scilicet non solum a caerimoniis\nidolorum, sed etiam ab omni snperstitione gentilium et\nangnriorum atque ominum omniumque signorum et dierum\nac temporum obseruatione discedat, uel certe ne quorundam\nuerborum aut nominum coniecturis, quae sinceritatem fidei\nnostrae pollnunt, inplicetur.\nhac enim formcatione etism\nHierusalem dicitur constuprata, quae fornicata est in omni\ncolle sublimi, et snb omni ligno frondoso, et quam\niterum dominus inorepans per prophetam stent, inquit, et\nsaluent te augures caeli, qui contemplabantur\nsidera, et subputabant menses, ut ex eis adnuntiarent\nuentura tibi. de qua fornicatione et alibi arguens\neos dominus ait: spiritus fornicationis deoepit eos,\net fornicati sunt a deo sno. quisque uero a gemina\nhac fornicatione discesserit, habebit tertiam quam deuitet,\nquae in legis et Iudaismi superstitionibus continetur.\nde\n\n\n\n\n\n\nquibna apostolus dies, inquit, obsernatis et menses et\ntempora et annos, et iterum: ne tetigeris neque\ngustaueris neque contrectaueris. quae de snperstitionibus\nlegis diota esse non dubium est, in quas si quis\ninciderit procul dubio moeohatus a Christo ab apostolo non\nmeretur audire: despondi enim nos nni uiro uirginem\ncastam exhibere Christo, sed illud ad eum quod sequitur\nuoce eiusdem apostoli dirigetur: timeo autem ne sicut\nserpens sednxit Euam astutia sua, ita corrumpantur\nsensus uestri a simplicitate, quae est in\nChristo Iesn.\nquodsi inmunditiam huius quoque fornicationis\neffngerit, habebit quartam, quae haeretioi dogmatis\nadulterio perpetratur. de qua idem beatus apostolus: ego\nscio quia post discessionem meam intrabunt lupi\ngraues in uos, non parcentes gregi, et ex uobis\nipsis exsurgent uiri loquentes peruersa, ut abducant\ndiscipulos post se. hanc etiam qui potuerit dedinare,\ncaneat ne subtiliore pecoato in fornicationis uitium\nconlabatur, quae scilicet in cogitationum pernagatione consistit,\nquia. omnis cogitatio non solum turpis, sed etiam otiosa et a\ndeo quantulumcumque discedens a perfecto uiro inmundissima\nfornicatio deputatur.\nAd haec ego occulta primum conpunctione permotus\nac deinde grauiter ingemesoens: haec, inquam, omnia quae\ncopiosissime digessisti maiora mihi intulerunt desperationis\n\n\n\n\n\n\naogmenta quam hactenus sustinebam: quippe em praeter illas\ngenerales animae captimtates, quibus non dubito infirmos\nquosque pulsari extrinsecus, speciale inpedimentum salutis\naccedit per illam quam tenuiter uideor adtigine notitiam\nlitterarum, in qua me ita uel instantia paedagogi uel continuae\nleetionie maoeranit intentio, at nUDe mens mea poeticis illis\nuelut infecta carminibus illas fabularum nugas historiasque\nbellorum, quibus a paruulo primis studiorum inbuta est rudimentis,\norationis etiam tempore meditetur, psallentique uel\npro peccatorum indulgentia supplicanti aut inpudens poematum\nmemoria suggeratur aut quasi bellantium heroum ante ocnloe\nimago uersetur, taliumque me phantasmatum imaginatio semper\ninludens ita mentem meam ad supernos intuitus adspirare\nnon patitur, ut cotidianis fletibus non possit expelli.\nNESTEROS: De hac ipsa re, unde tibi purgationis\nmaxima nascitur desperatio, eitam satis atque efficax remedium\npoterit oboriri, si eandem diligentiam atque instantiam, quam\nte in illis saecularibus studiis habuisse dixisti, ad spiritalium\nscripturarum uolueris lectionem meditationemque transferre.\nnecesse est enim mentem tuam tamdiu illis carminibus occupari,\nquamdiu sibi alia quae intra semet ipsam recolat simili\nstudio et adsiduitate conquirat ac pro illis infructuosis atque\nterrenis spiritalia ae diuina parturiat.\nquae eam profunde\nalteque conceperit atque in illis fuerit enutrita, uel expelli\npriores sensim poterunt uel penitus aboleri. uacare enim\ncunctis cogitationibus humana mens non potest, et ideo quamdiu\nspiritalibus studiis non fuerit occupata, neoeese est eam\nillis quae pridem didicit inplicari. quamdiu enim non habuerit\nquo recurrat et indefessos exerceat motus, necesse est ut ad\n\n\n\n\nilla qubas ab infantia inbuta est conlabatur eaque semper\nreuoluat quae longo usu ae meditatione concepit.\nnt ergo\nhaec in te scientia spiritalis perpetua soliditate roboretur nec\nea iam temporarie perfruaris sicut illi qui eam non suo studio,.\nsed aliena relatione contingunt et uelut aSrie ut ita dixerim\nodore percipiunt, sed ut sensibus tuis inuiscerata quodammodo\net perspecta atque palpata condatur, illud omni obseruantia\ncustodire te conuenit, ut etiamsi ea quae optime nosti forte\naudieris in conlatione proferri, non ex hoc quod tibi iam\nnota sint aspernanter fastidioseque suscipias, sed ea cordi tuo\nilla auiditate conmendes, qua debent desiderabilia salutis uerba\nuel auribus nostris indesinenter infundi uel de nostro iugiter\nore proferri.\nquamuis enim adhibeatur sanctarum rerum\ncrebra narratio, numquam tamen animae sitim uerae scientiae\nsustinenti satietas generabit horrorem, sed ea cotidie uelut\nnoua ac desiderata suscipiens quanto frequentius hauserit,\ntanto auidius uel audiet uel loquetur et confirmationem potius\nperceptae scientiae ex eorum repetitione quam ullum ex\nfrequenti capiet conlatione fastidium. euidens namque est\ntepidae ac superbae mentis indicium, si uerborum salutarium\nmedicinam quamuis studio nimiae adsiduitatis ingestam\nfastidiose neglegenterque suscipiat: anima enim quae in\nsatietate est fanis inludit, animae autem egenti\netiam amara dulcia uidentur.\nsi itaque haec diligenter\nexcepta et in recessu mentis condita atque indicta fuerint\ntaciturnitate signata, postea ut uina quaedam suaue olentia\net laetificantia cor hominis, cum sensuum canitie et patientiae\nfuerint uetustate decocta, cum magna sui fragrantia de uase\n\n\n\n\n\n\ntai peetoris proferentar et tamquam perennis fons de experientiae\nuenis et miignis uirtutum meatibus redundabunt\nfluentaque continua aelat de quadam abysso tai cordis\neffundent.\neueniet namque in te illud, quod in Prouerbiis ad\nillum didtar qui haec opere consummauit: bibe aquas de\ntais uasis et de puteorum taoram fonte. superefflaant\ntibi aquae de tio fonte, in tuas autem\nplateas pertranseant aquae tuae, ac secundum Esaiam\nprophetam eris quasi hortus inriguus, et sieat fons\naquarum, caias non deficient aquae. et aedificabuntur\nin te deserta a saeculis: fundamenta generationis\net generationis suscitabis: et uocaberis\naedificator saepium, auertens semitas in quietem.\nilla enim tibi beatitudo proueniet quam idem propheta promittit:\net non faciet dominus auolare a te ultra\ndoctorem tuum: et erunt oculi tui uidentes praeceptorem\ntuum. et aures tuae audient uerbum\npost tergum monentis: haec uia, ambulate in ea\nneque ad dexteram neque ad sinistram. atque ita\nfiet ut non solum omnis directio ac meditatio cordis tui,\nuerum etiam cunctae euagationes atque discursus cogitationum\ntuarum sint tibi diuinae legis sancta et incessabilis ruminatio.\nInpossibile est autem haec sicut praefati sumus\ninexpertum quemquam uel agnoscere uel docere. nam qui\nne ad percipiendum quidem capax eet, quomodo erit idoneus\nad tradendum ? de quibus tamen etiamsi aliquid docere praesumpserit,\ninefficax procul dubio et inutilis usque ad aures\n\n\n\n\n\n\ntantnmmodo audientium eius sermo perueniet, cor autem\neorum penetrare non poterit inertia operum et infructuositate\nsuae proditus uanitatis, quia non de thesauro bonae promitur\nconscientiae, sed de inani praesumptione iactantiae.\ninpossibile\nnamque est inmundam animam, quantalibet desudauerit\nlectionis instantia, adipisci scientiam spiritalem. nemo enim\nin uas faetidum atque corruptum unguentum aliquod nobile\naut mei optimum aut pretiosi quicquam liquoris infundit.\nfacilius enim quamuis odoratissimum myrum semel horrendis\ninbuta faetoribus testa contaminat quam ut aliquid ex eo\nsuauitatis aut gratiae ipsa concipiat, quia multo citius munda\ncorrumpuntur quam corrupta mundantur.\nita igitur et uas\npectoris nostri, nisi prius fuerit ab omni faetidissima uitiorum\ncontagione purgatum, non merebitur suscipere illud benedictionis\nunguentum de quo dicitur per prophetam: sicut\nunguentum in capite, quod descendit in barbam\nAaron, quod descendit in oram uestimenti eius,\nnec illam scientiam spiritalem et eloquia scripturarum quae\ndulciora sunt super mei et fauum inpolluta seruabit.\nquae enim p articipatio iustitiae cum iniquitate?\naut quae societas luci cum tenebris? quae autem\nconuentio Christi ad Beliar?\nGERMANVS: Definitio ista nequaquam uidetur nobis\nueritate fulciri aut probabili ratione subnixa. cum enim\nomnes qui fidem Christi aut nequaquam suscipiunt aut inpia\ndogmatum prauitate corrumpunt inmundi cordis esse manifestum\nsit, quomodo multi Iudaeorum atque haereticorum uel\n\n\n\n\n\n\n\n\n\n\n\netiam catholicorum, qui diuersis uitiis inuolunntur, perfectam\nBcripturarum scientiam consecuti de spiritalis dootrinae magnitudine\ngloriantur, et e contra sanctorum uirorum innumera\nmultitudo, quorum cor ab omni peccatorum contagione\npurgatum est, simplicia fidei pietate contenta profundioris\nscientiae ignorat arcana? quemadmodum ergo stabit ista\nsententia, quae scientiam spiritalem soli cordis tribuit puritati?\nNESTEROS: Haud recte uirtutem definitionis explorat\nqui non omnia diligenter prolatae sententiae uerba perpendit.\npraediximus namque huiusmodi homines disputandi tantum\nhabere peritiam et elocutionis ornatum, ceterum scripturarum\nuenas et arcana spiritalium sensuum intrare non posse. etenim\nuera scientia non nisi a ueris dei cultoribus possidetur, quam\nis utique non habet populus cui dicitur: audi popule stulte,\nqui non habes cor: qui habentes oculos non uidetis:\net aures, et non auditis, et iterum: quia tu scientiam\nreppulisti, et ego repellam te ne mihi sacerdotio\nfnngaris. cum enim in Christo omnes thesauri sapi- entiae et scientiae absconditi esse dicantur, quomodo\nis, qui Ghristum inuenire contempsit aut inuentum sacrilego\nore blasphemat aut certe catholicam fidem inmundis operibus\npolluit, ueram scientiam adsecutuB esse credendus est? spiritus\nenim dei effugiet fictum, nec habitat in corpore\nsubdito peccatis. non ergo alias ad scientiam\nspiritalem nisi hoc ordine peruenitur, quem unus prophetarumeleganter\nexpressit: seminate nobis ad iustitiam, metite\nspem uitae, inluminate uobis lumen scientiae.\nprimum ergo seminandum nobis est ad iustitiam, hoc est ut\naotualem perfectionem operibus iustitiae propagemus, deinde\nmetenda nobis est spes uitae, id est uirtutum spiritalium\nfructus expulsione uitiorum carnalium congregandi: et ita inluminare\nnobis lumen scientiae poterimus. quem ordinem\netiam psalmographus teneri debere decernit dicens: beati\ninmaoulati in uia: qui ambulant in lege domini.\nbeati, qui scrutantur testimonia eius. non enim prius\ndixit: beati, qui scrutantur testimonia eius et postea\nintulit: beati inmaculati in uia, sed prius inquit: beati\ninmaculati in uia, per hoc euidenter ostendens neminem\nrecte posse ad perscrutanda dei testimonia peruenire, nisi\nprius per actualem conuersationem in uia Christi inmaculatus\nincedat.\nhi ergo quos dixistis non istam quam inmundi\nhabere non possunt, sed ψευδώνυμον, hoc est falsi nominis\nscientiam possident, de qua beatus apostolus, o, inquit,\nTimothee, depositum custodi, deuitans profanas\nuocum nouitates et obpositiones falsi nominis\nscientiae, quod in Graeco dicitur τάς άντιϑέσεις τής\n20 ψευδeονύμου γνώσεως. de istis ergo qui imaginem quandam\nscientiae uidentur adquirere, uel de his qui cum sacrorum\nuoluminum lectioni ac memoriae scripturarum diligenter\ninsistant, carnalia tamen uitia non relinquunt, in Prouerbiis\neleganter exprimitur: sicut inauris aurea in naribus\nsuis, ita mulieri male moratae species.\nquid enim\nprodest quempiam ernamentum eloquiorum caelestium et illam\npretiosissimam scripturarum speciem consequi, si eam lutulentis\noperibus uel sensibus inhaerendo quasi inmundissimam\n\n\n\n\n\n\n\n\n\nterram subigendo confringat ant caenosis libidinum suarum\npolluat uolutabris? fiet enim, ut id quod recte utentibus\ndecori esse consueuit non solum istos ornare non possit,\nuerum etiam maioris caeni conluuione sordescat. ex ore\nenim peccatoris non est pulchra laudatio, cui dicitur\nper prophetam: quare tu enarras iustificationes meas,\net adsumis testamentum meum per os tuum?\nde\nhuiusmodi animabus, quae nequaquam stabiliter timorem\ndomini possidentes (de quo dicitur: timor domini disciplina\net sapientia est) scripturarum adquirere sensum de\niugi earum meditatione conantur, satis proprie in Prouerbiis\nmemoratur: ut quid fuerunt diuitiae insipienti?\npossidere enim sapientiam excors non poterit. in\ntantum uero ab illa eruditione saeculari, quae carnalium\nuitiorum sorde polluitur, uera haec et spiritalis scientia submonetur,\nut eam in nonnullis elingnibus ac paene inlitteratis\nsciamus nonnumquam admirabiliter uiguisse.\nquod in apostolis\nmultisque etiam sanctis uiris euidentissime conprobatur, qui\nnon inani foliorum dilatabantur luxuria, sed ueris spiritalis\nscientiae fructibus curuabantur: de quibus in Actibus apostolorum\nscriptum est: uidentes autem Petri constan.tiam\net Iohannis, et conperto quod homines essent sine\nlitteris et idiotae, admirabantur. et idcirco si tibi\ncurae est ad eius inmarcescibilem fragrantiam peruenire,\ncunctis primum conatibus elabora, ut a domino puritatem\ncastitatis obtineas.\nnullus enim in quo adhuc carnalium\n\n\n\n\n\n\npassionum et maxime fornioationis dominatur affectus spiritalem\npoterit scientiam possidere. in corde enim bono\nrequiescet sapientia, et: qui timet dominum,\ninueniet scientiam cum iustitia. hoc autem quo praediximus\nordine ad spiritalem scientiam perueniri etiam beatus\napostolus docet. nam cum uniuersarum uirtutum suarum\nnon solum catalogum texere, uerum etiam ordinem earum\nnellet exponere, ut quae quam sequeretur uel quae quam\nparturiret exprimeret, post aliquanta intulit dicens: in\nuigiliis, in ieiuniis, in castitate, in scientia, in\nlonganim.itate, in suauitate, in spiritu sancto, in\ncaritate non ficta.\nqua coniugatione uirtutum euidentissime\nnos uoluit erudire de uigiliis atque ieiuniis ad castitatem,\nde castitate ad scientiam, de scientia. ad longanimitatem, de\nlonganimitate ad suauitatem, de suauitate ad spiritum sanotum,\nde spiritu sancto ad caritatia non fictae praemia peruenirf.\ncum igitur hao disciplina atque hoc ordine tu quoque perneneris\nad scientiam spiritalem, habebis procul dubio sicut\ndiximus non sterilem nec inertem, sed uiuidam fructuosamque\ndoctrinam, semenque salutaris uerbi, quod a te fuerit audientium\ncordibus conmendatum, subsequens spiritus sancti\nimber largissimus fecundabit ac secundum id quod propheta\npoliieitus est dabitur pluuia semini tuo, ubicumque\nseminaueris in terra: et panis frugum terrae tuae\nerit tibi uberrimus, et pinguis.\nCaue etiam ne haec quae non tam lectione quam\nexperientiae sudore didiceris, cum te aetas maturior prouexerit\nad docendum, uanae gloriae amore seductus inmundis\n\n\n\n\n\n\nhominibus passim ingeras illudque quod sapientissimus Salomon\ninterdixit incurras: noli adplicare iupiam ad pascua\niusti, neque seducaris saturitate uentris. non enim\nexpediunt stulto deliciae, nec opus est sapientia\nubi deest sensus.\nmagis enim ducitur insipientia,\nquia seruus durus non emendabitur uerbis: sienim\net intellexerit, non oboediet. et: in aures inprudentis\nnoli quicquam dicere, ne forte inrideat\nsapientes sermones tuos. et: ne dederitis sanctum\ncanibus, neque miseritis margaritas uestras ante\nporcos, ne forte conculcent eas pedibus suis et\nconuersi disrum pant uos. oportet itaque ut huiusmodi\nhominibus spiritalium sensuum contegens sacramenta efficaciter\ncanas: in corde meo abscondi eloquia tua: ut\nnon peccem tibi.\nsed dices forsitan: et quibus diuinaxumis\nscripturarum dispensanda sunt sacramenta? docet te sapientissimus\nSalomon: date, inquit, ebrietatem his qui in\ntristitia sunt, et uinum bibere his qui in doloribus\nsunt, ut obliuiscantur paupertatis, et dolorum\nsuorum non meminerint amplius, id est his qui pro\npaenitudine actuum pristinorum maerore atque tristitia deprimuntur,\nspiritalis scientiae iucunditatem uelut uinum,\nquod laetificat cor hominis, afluenter infundite eosque\nsalutaris uerbi crapula refouete, ne forte iugitate maeroris ac\nletali desperatione demersi abundantiore tristitia absorbeantur\nqui eiusmodi sunt.\nde illis uero qui in\n\n\n\n\n\n\ntepore ac neglegentia constituti nullo cordis sui dolore mordentur\nita dicitur: nam qui suauis et sine dolore est,\nin egestate erit. quanta potes igitur cautione deuita, ne\nuanae gloriae amore distentus illius quem propheta conlaudat\nparticeps esse non possis, qui pecuniam suam non dedit\nad usuram.\nomnis enim qui eloquia dei (de quibus dicitur:\neloquia domini, eloquia casta: argentum igne\nexaminatum, probatum terrae purgatum septuplum)\nhumanae laudis amore dispensat, pecuniam suam erogat\nad usuram, non solum nullam pro hoc laudem, sed etiam\nsupplicia meriturus. ob hoc enim pecuniam domini maluit\nprofligare, ut ex ea temporalem consequeretur ipse mercedem,\nnon ut dominus, sicut scriptum est, ueniens reciperet\nquod suum est cum usura.\nDuabus autem ex causis inefficacem spiritalium\nrerum constat esse doctrinam. nam aut ille qui docet inexperta\nconmendans uano uerborum sono instruere nititur auditorem,\naut certe nequam ac uitiis refertus auditor salutarem\nspiritalis uiri sanctamque doctrinam obdurato corde non recipit:\nde quibus dicitur per prophetam: excaecatum est enim\ncor populi huius, et auribus grauiter audierunt:\net oculos suos concluserunt: ne quando uideant\noculis suis, et auribus suis audiant, et corde intellegant,\net conuertantur, et sanem illos.\nNonnumquam tamen dispensatoris nostri dei, qui\nomnes homines uult saluos fieri et ad agnitionem\n\n\n\n\n\n\nueritatis uenire, munifica liberalitate conceditur, ut is\nqui dignum se euangelicae praedicationi inreprehensibili conuersatione\nnon praebuit pro salute multorum spiritalis doctrinae\ngratiam consequatur. quibus autem modis etiam charismata\ncurationum ad expellendos daemonas a domino concedantur,\nconsequens est ut simili disputatione pandamus, quam consurgentes\nad refectionem in uesperam reseruemus, quia\nefficacius semper corde concipitur, quidquid sensim et absque\nnimio labore corporis intimatur.\nPost synaxin uespertinam ad repromissam narrationem\nintenti psiathiis pariter ex more consedimus: cumque silentium\naliquantisper pro senis reuerentia praeberemus, taciturnitatem\noerecnndiae nostrae tali praeuenit eloquio.\nusque ad\nspiritalium rationem charismatum proferendam praecedens\ndispntationis ordo peruenerat, quam tripertitam esse maiorum\ntraditione percepimus. prima siquidem curationis causa\nest, cum pro merito sanctitatis electos quosque ac iustos\nuiros signorum gratia comitatur, sicut apostolos multosque\nsanctorum signa ac prodigia secundum auctoritatem domini\nfecisse manifestum est ita dicentis: infirmos curate,\nmortuos suscitate, leprosos mundate, daemonas\neicite: gratis accepistis, gratis date.\nsecunda, cum\nob aedificationem ecclesiae uel eorum qui infirmos suos ingerunt\nuel eorum qui curandi sunt fidem sanitatum nirtus\netiam a peccatoribus indignisque procedit. de quibus saluator\nin euangelio multi, inquit, dicent mihi in illa die:\ndomine domine, nonne in tuo nomine prophetauimus,\net in tuo nomine daemonia eiecimus, et in\ntuo nomine uirtutes multas fecimus? et tunc confitebor\nillis quia numquam noui uos: discedite a\nme, operarii iniquitatis.\net e contrario si offerentum\nuel infirmorum desit fides, etiam illos quibus curationum\ndona conlata sunt non sinit sanitatum exercere uirtutem. de\nqua re Lucas euangelista et non poterat, inquit, Iesus\nfacere inter eos uirtutes propter incredulitatem\neorum: unde idem dominus multi, inquit, leprosi erant\nin Israhel sub Helisaeo propheta, et nemo eorum\n\n\n\n\n\nmandatus est nisi Neman Syrus.\ntertius cnrationum\n\nmodus etiam conludio daemonum ac factione simulatur, ut,\ndum homo manifestis criminibus obligatus propter admirationem\nsignorum sanctus ac dei famulus creditur, etiam uitiorum\neius aemulatio suadeatur et per hoc obtrectationis aditu\nreserato etiam religionis sanctitas infametur, uel certe ut is\nqui curationum dona habere se credit per superbiam cordis\nelatus grauius elidatur. inde est quod inuocantes eorum\nnomina, quos nulla merita sanctitatis nec ullos spiritales\nfructus habere cognoscunt, uri se eorum meritis ac de obsessis\nsimulant corporibus effngari. de quibus in Deuteronomio si\nsurrexerit, inquit, in medio tui prophetes, aut qui\nsomnium uidisse se dicat, et praedixerit signum\natque portentum, et euenerit quod locutus est, et\ndixerit tibi: eamus, et sequamur deos alienos quos\nignoras, et seruiamus eis: non audies uerba prophetae\nillius aut somniatoris: quia temptat uos\ndominus deus uester, ut palam fiat utrum diligatis\neum an non, in toto corde, et in tota animauestra:\net in euangelio exsurgent, inquit, pseudochristi et\npseudoprophetae, et dabunt signa magna et prodigia,\nita ut in errorem inducantur etiam, si fieri\npotest, electi.\nQuapropter numquam debemus eos qui haec adfectant\nin his uirtutibus admirari, sed potius intueri utrum uitiorum\nomnium expulsione et morum emendatione perfecti sint, quod\nutique non pro alterius fide aut diuersitate causarum, sed pro\n\n\n\n\n\n\n\n\n\n\n\n\n\n\n\nuniuscuinsque studio dei gratia dispensante conceditur.\nhaec\nnamque est actaalis scientia, quae alio uocabulo caritas ab\napostolo nuncupatur et uniuersis linguis hominum et angelorum\net plenitudini fidei, quae etiam montes transferat, et omni\nscientiae ac prophetiae et erogationi omnium facultatum\nipsique postremo glorioso martyrio apostolica auctoritate\npraefertur. nam cum dinumerasset uniuersa charismatum\ngenera et dixisset: alii datur per spiritum sermosapientiae,\nalii sermo scientiae, alii fides, alii gratia\nsanitatum, alii operatio uirtutum et reliqua, de caritate\ndicturus quemadmodum eam cunctis praetulerit charismatibus\npaucis aduertite: et adhuc, inquit, supra modum\nexcellentiorem uiam uobis demonstro.\nper quod\neuidenter ostenditur perfectionis ac beatitudinis summam non\nin illorum mirabilium operatione, sed in caritatis puritate\nconsistere. nec inmerito. omnia enim illa euacuanda ac\ndestruenda sunt, caritas uero perpetuo permansura. ideoque\na patribus nostris opera ista signorum nequaquam uidimus\nadfectata: quin immo cum ea spiritus sancti gratia possiderent,\nnumquam exercere uoluerunt, nisi forte extrema illos et\nineuitabilis necessitas coartasset.\nSicut et ab abbate Macario, qui habitationem Scitioticae\nsolitudinis primus inuenit, mortuum suscitatum esse reminiscimur.\nnam cum haereticus quidam, qui Eunomii perfidiam\nsectabatur, sinceritatem catholicae fidei arte dialectica subuertere\nconaretur magnamque iam hominum multitudinem\ndecepisset, rogatus a catholicis uiris, qui ruina tantae\n\n\n\n\n\n\nsubuersionis grauissime mouebantur, beatus Macarius, ut simplicitatem\ntotius Aegypti ab infidelitatis naufragio liberaret,\naduenit.\nquem cum haereticus arte dialectica fuisset adgressus\net ad Aristotelicas ignorantem spinas uellet abducere, beatus\nMacarius apostolica multiloquium eius breuitate concludens, non\nest, inquit, in uerbo regnum dei, sed in uirtute: eamus\nigitur ad sepulchra et nomen domini super mortuum qui\nprimus inuentus fuerit inuocemus ac sicut scriptum est\nostendamus ex operibus fidem nostram, ut manifestissima\nrectae fidei documenta eius testimonio declarentur et perspicuam\nueritatem non inani disputatione uerborum, sed\nuirtute signorum et illo quod non potest falli iudicio conprobemus.\nquo audito haereticus coram circumstanti plebe pudore\nconstrictus cum ad praesens praebere se condicioni propositae\nsimulasset adsensum seque adfuturum in crastinum promisisset,\npostero die expectantibus uniuersis, qui studiosius ad\ncondictum locum spectaculi huius cupiditate confluxerant,\nexterritus conscientia suae infidelitatis aufugit ac protinus ab\nuniuersa Aegypto transmigrauit. quem cum beatus Macarius\nusque ad horam nonam cum populis praestolatus pro sua\nconscientia declinasse uidisset, adsumens plebem, quae ab illo\nfuerat deprauata, ad condicta sepulchra perrexit.\nhunc autem\nAegyptiis morem Nili fluminis inuexit eluuies, ut, quoniam\nuniuersa terrae illius latitudo instar inmensi pelagi non paruo\nanni tempore solita aquarum eruptione contegitur, ita ut nulla\ntunc cuiquam uiandi copia nisi lemborum transuectione tribuatur,\ncorpora mortuorum pigmentis condita redolentibus in\n\n\n\n\n\n\neditioribus cellulis recondantur. nam madens ebrietate continua\nterrae illius solum humandi arcet officium. si qua enim\ncadauera defossa susceperit, euomere ad superficiem suam\ninundationum nimietate conpellitur.\ncum igitur antiquissimo\ncuidam cadaueri beatus Macarius adstitisset, ait: o homo, si\nuenisset huc mecum haereticus ille filius perditionis et adstante\nipso nomen Christi dei mei inuocans exclamassem, utrumne\ncoram his, qui paene eius fuerant fraude subuersi, surrecturus\nfuisses edicito. tum ille consurgens adnuentis uoce respondit.\nquem interrogans abbas Macarius quidnam fuisset aliquando,\ncum frueretur hac uita, uel qua hominum fuisset aetate aut\nsi nomen Christi tunc temporis cognouisset, ille sub antiquissimis\nregibus se uixisse respondit Christique nomen adseruit\nillis se nec audisse temporibus.\noui rursus abbas Maoarius,\ndormi, inquit, in pace cum ceteris in tuo ordine, a Christo\nin fine temporum suscitandus. haec igitur eius uirtus et\ngratia quantum in ipso fuit semper fortasse latuisset, nisi\neum necessitas totius prouinciae periclitantis et erga Christum\nplena deuotio amorque sincerus istud exercere miraculum\nconpulisset. quod utique ut ab eo fieret non ostentatio gloriae,\nsed caritas Christi et totius plebis extorsit utilitas: ut beatum\nquoque Heliam fecisse Regnorum lectio manifestat, qui ignem\nde caelo super hostias inpositas pyrae idcirco descendere\npostulauit, ut periclitantem pseudoprophetarum praestigiis\nfidem totius populi liberaret.\nQuid etiam abbatis Abrahae gesta conmemorem, qui\nα̒πλοʋ̃ς, id est simplex pro simplicitate morum et innocentia\ncognominatur? qui cum metendi gratia ad Aegyptum\n\n\n\n\nde heremo diebus Quinquagensimae perrexisset et a muliere\nquadam paruulum suum lactis inopia iam tabidum atque\nseminecem praeferente lacrimosis precibus fuisset obstrictus,\ncalicem ei aquae potandum inpresso crucis signaculo dedit,\ncuius haustu confestim mirum in modum arida iam penitus\nubara lactis copia redundante fluxerunt.\nVel cum idem ipse pergens ad uicum circumdatus est\ninludentium turbis, qui subsannantes ostendebant ei quendam\nhominem contracto genu multis iam annis gressus officio\ndestitutum et antiqua debilitate reptantem, ac temptantes\neum, ostende, aiebant, abba Abraham, si seruus es dei, et\nrestitue hunc pristinae sanitati, ut nomen Christi quem colis\nuanum non esse credamus. tum ille confestim inuocato Christi\nnomine inclinans se et adprehendens aridum pedem hominis\ntraxit. cuius taCtu continuo siccum genu incuruumque directum\nest ac recepto ueu gressuum, quem obliuioni iam tradiderat\nannosa debilitas, laetus abscessit.\nHi itaque uiri nihil sibi pro talium mirabilium uirtute\ndonabant, quia non haec suo merito agi, sed domini misericordia\nfatebantur, apostolicis uerbis in admiratione signorum\nhumanam gloriam refutantes: uiri fratres, quid miramini\nin hoc, aut nos quid intuemini, quasi nostra\nuirtute aut pietate fecerimus hunc ambulare? nec\nquemquam in donis ac mirabilibus dei, sed potius ex propriis\nuirtutum fructibus praedicandum esse censebant, qui industria\nmentis et operum uirtute generantur.\nplerumque enim, ut\nsupra iam dictum est, homines mente corrupti, reprobi circa\n\n\n\n\n\n\nfidem, in nomine domini et daemonia expellunt et uirtutes\nmaximas operantur. de quibus cum apostoli causarentur et\ndicerent: praeceptor, uidimus quendam in nomine\ntuo eicientem daemonia, et prohibuimus eum,\nquia non sequitur nobiscum, licet eisdem ad praesens\nresponderit Christus: nolite prohibere: qui enim non\nest aduersus uos, pro uobis est, tamen eis in fine\ndicentibus: domine domine, nonne in tuo nomine\nprophetauimus, et in tuo nomine daemonia eiecimus,\net in tuo nomine uirtutes multas fecimus?\nresponsurum se esse testatur: quia numquam noui uos:\ndiscedite a me, operarii iniquitatis.\net idcirco etiam\nistos, quibus hanc gloriam signorum atque uirtutum pro merito\nsanctitatis ipse concessit, ne in his extollantur admonet dicens :\nnolite gaudere quia daemonia uobis subiciuntur,\ngaudete autem quia nomina uestra scripta sunt in\ncaelis.\nDenique ipse auctor signorum omnium atque uirtutum,\ncum ad doctrinae suae magisterium discipulos aduocaret, quid\nab eo ueri atque lectissimi sectatores peculiariter discere\ndeberent euidenter ostendit: uenite, inquit, et discite a\nme, non utique ut daemonas caelesti potestate pellatis, non\nut leprosos emundetis, non ut caecos inluminetis, non ut\nmortuos suscitetis: haec enim etiamsi per quosdam seruos\nmeos operor, non potest se inserere laudibus dei humana\ncondicio nec ullam sibi in hoc minister et famulus decerpere\n\n\n\n\n\n\nportionem, ubi solius diuinitatis estgloria: uos autem, inquit,\nhoc discite a me quia mitis sum et humilis corde.\nhoc enim est quod cunctis generaliter discere et exercere\npossibile est, opera autem signorum atque uirtutum nec semper\nnecessaria nec omnibus conmoda sunt nec omnibus conceduntur.\nhumilitas ergo est omnium magistra uirtutum, ipsa est caelestis\naedificii firmissimum fundamentum, ipsa est donum proprium\natque magnificum saluatoris. is etenim uniuersa\nmiracula quae Christus operatus est sine periculo elationis\nexercet, qui mitem dominum non sublimitate signorum, sed\npatientiae atque humilitatis uirtute sectatur.\nqui uero inmundis\nspiritibus imperare aut languentibus sanitatum dona conferre\naut aliquod signum mirabile populis gestit ostendere, quamuis\nin ostentationibus suis Christi inuocet nomen, tamen alienus\nChristo est, quia humilitatis magistrum superba mente non\nsequitur. nam etiam cum ad patrem remeans quoddam ut ita\ndixerim conderet testamentum, hoc discipulis dereliquit:\nmandatum, inquit, nouum do uobis ut diligatis\ninuicem, sicut dilexi uos ut et uos diligatis inuicem,\nstatimque subiunxit: in hoc cognoscent omnes\nquia mei estis discipuli, si dilectionem habueritis\ninuicem.\nnon ait csi signa atque uirtutes similiter feceritis\\',\nsed si dilectionem inuicem habueritis, quam certum\nest nisi mites atque humiles seruare non posse. quapropter\nnumquam monachos probos nec morbo cenodoxiae uacuos\nnostri maiores esse duxerunt, qui semet ipsos exorcistas coram\nhominibus profitentur et inter admirantium turbas hanc quam\n\n\n\n\n\n\n\n\n\n\nvel meruerant uel praesumpserunt gratiam iactantissima\nostentatione diffamant.\nsed in cassum. qui enim innititur\nmendaciis, hic pascit uentos: idem autem ipse\nsequitur aues uolantes. sine dubio enim eueniet eis\nillud quod in Prouerbiis dicitur : sicut uenti et nubes et\npluuiae manifestissimae sunt, ita qui gloriantur\nin dato falso. et ideo si quis coram nobis horum aliquid\nfecerit, non de admiratione signorum, sed de ornatu morum\ndebet apud nos esse laudabilis, nec utrum daemonia ei subdita\nsint, sed utrum caritatis membra quae describit apostolus\npossideat inquirendum.\nEt re uera maius miraculum est de propria carne\nfomitem eradicare luxuriae quam expellere inmundos spiritus\nde corporibus alienis, et magnificentius signum est uirtute\npatientiae truculentos motus iracundiae cohercere quam\naeriis principibus imperare, plusque est exclusisse edacissimos\nde corde proprio tristitiae morsus quam ualitudines alterius\nfebresque corporeas expulisse: postremo multis modis praeclarior\nuirtus sublimiorque profectus est animae propriae curare\nlanguores quam corporis alieni. quanto enim haec sublimior\ncarne est, tanto praestantior eius est salus, quantoque pretiosioris\nexcellentiorisque substantiae, tanto grauioris ac perniciosioris\nest et ruinae.\nEt de illis quidem curationibus ita beatissimis\napostolis dicitur: nolite gaudere quia daemonia uobis\nsubiciuntur. hoc enim faciebat non eorum potestas, sed\nuirtus nominis inuocati: et idcirco monentur ut ex hac parte\n\n\n\n\n\n\naihil sibi beatitudinis aut gloriae audeant uindicare, quae dei\ntantum potentia ac uirtute perficitur, sed ex illa uitae suae\ncordisque intima puritate, ob quam nomina eorum inscribi\nmerentur in caelis.\nEt ut hoc ipsum quod diximus uel testimoniis ueterum\nuel diuinis oraculis adprobemus, quid beatus Pafnutius uel de\nadmiratione signorum uel de gratia senserit puritatis, immo\nquid angeli reuelatione cognouerit, ipsius uerbis atque experimentis\nrectius proferemus. hic namque ita multis uigens annis\ndistrictione praecipua, ut crederet se etiam carnalis concupiscentiae\nlaqueis penitus absolutum, eo quod cunctis infestationibus\ndaemonum quibus diu aperteque conflixerat superiorem\nse esse factum sentiret, dum aduenientibus uiris sanctis pulmentum\nlenticulae, quod illi atheran nominant, praepararet,\nmanus eius, ut adsolet, in clibano flamma superuolitante\nconbusta est.\nquo facto tristificatus magnum in modum coepit\nsecum tacitus uoluere, cur ignis, inquiens, mecum non habet\npacem, cum diriora mihi daemonum cesserint proelia? aut\nquemadmodum me in illo metuendo examinis die pertransiturus\nille ignis inextinguibilis et inquisitor meritorum omnium non\ntenebit, cui nunc extrinsecus hic temporalis ac paruulus non\npepercit ? cumque aestuanti huiuscemodi cogitationibus atque\ntristitia sopor subitus obrepsisset, adueniens angelus domini,\ncur, inquit, Pafnuti, tristis es, quod necdum tibi pacatus sit\nignis iste terrenus, cum adhuc resideat in membris tuis carnalium\nmotuum necdum ad purum excocta conmotio ?\ncuius\n\n\n\n\n\n\nradices donec in tuis uiuunt medullis, ignem istum materialem\nnequaquam tibi pacificum esse permittent. quem utique innoxium\nalias sentire non poteris, nisi omnes internos motus his indiciis\nin temet ipso experiaris extinctos: uade, adprehende nudam\net pulcherrimam uirginem, et si illam tenens tranquillitatem\ntui cordis inmobilem aestusque carnales pacificos in te senseris\nperdurasse, huius quoque uisibilis flammae mitis atque innoxius\nin modum illorum trium in Babylonia puerorum te\nadlambet adtactus.\nitaque senex huiusmodi reuelatione perculsus\nnon quidem experimenti diuinitus demonstrati pericla\nconsuluit, sed interrogans conscientiam suam et puritatem\nsui cordis examinans nec adhuc pondus castimoniae suae huius\nprobationis ponderi conpensare coniectans, non mirum est,\nait, si cedentibus mihi inmundorum spirituum proeliis adustiones\nignis, quas dirissimis congressibus daemonum inferi-ores esse credebam, adhuc aduersum me senserim saeuientes.\nmaior quippe est uirtus ac sublimior gratia internam libidinem\ncarnis extinguere quam nequitias daemonum extrinsecus inruentes\nsigno domini ac uirtutis altissimae potentia subiugare\nuel de obsessis corporibus nominis diuini inuocatione propellere.\n\n\nHuc usque abba Nesteros rationem de uera charismatum\noperatione consummans nos ad senis Ioseph cellam, quae sex\nferme milibus ab ipso aberat, properantes doctrinae suae\ninstitutione prosecutus est.\nBeatus Ioseph, cuius nunc instituta ac praecepta pandenda\nsunt, unus e tribus quorum in prima conlatione fecimus mentionem,\nclarae admodum familiae ac primarius ciuitatis suae\nintra Aegyptum fuit, quae appellatur Thmuis, et ita non\nsolum Aegyptia, sed etiam Graeca facundia diligenter edoctus,\nut uel nobis uel his qui Aegyptiam linguam penitus ignorabant\nnon ut ceteri per interpretem, sed per semet ipsum elegantissime\ndisputaret. qui cum institutionem suam nos desiderare\nsensisset, percontatus primum utrumnam essemus germani\nfratres audiensque a nobis quod non carnali, sed spiritali\nessemus fraternitate deuincti, nosque ab exordio renuntiationis\nnostrae tam in peregrinatione, quae ab utroque nostrum\nfuerat obtentu militiae spiritalis arrepta, quam in coenobii\nstudio indiuidua semper coniunctione sociatos, tali usus est\nusermonis exordio.\nAmicitiarum ac sodalitatis multa sunt genera, quae\ndiuersis modis humanum genus dilectionis societate conectunt.\nquosdam enim praecedens conmendatio primum notitiae, post\netiam amicitiae fecit inire conmercia. in quibusdam uero\ncontractus quidam seu dati acceptiue depectio caritatis foedera\ncopulauit. quosdam negotiationis seu militiae uel artis ac\nstudii similitudo atque conmunio amicitiarum uinculis nexuerunt,\nper quam ita etiam effera sibi inuicem corda mansuescunt,\nut etiam hi qui in siluis ac montibus latrociniis gaudent\net effusione humani sanguinis delectantur, suorum scelerum\nparticipes amplectantur ac foueant.\nest etiam dilectionis aliud\ngenus, quod instinctu naturae ipsius et consanguinitatis lege\nconectitur, qua uel contribules uel coniuges uel parentes seu\nfratres ac filii naturaliter ceteris praeferuntur, quod non solum\nhumano generi, uerum etiam omnibus alitibus atque\n\n\n\n\n\n\nanimantibus inesse deprehenditur. nam pullos uel catulos suos naturali\naffectu instigante sic protegunt ac defendunt, ut frequenter\npro ipsis etiam obicere se periculis mortique non metuant.\ndenique etiam illa bestiarum uel serpentium uel alitum genera,\nquae intolerabilis feritas ac letale uirus ab omnibus separat\nac secernit, ut sunt basilisci uel monocerotes uel grypes, cum\netiam uisu ipso cunctis perniciosa esse dicantur, inter se tamen\npro originis ipsius affectionisque consortio pacata et innoxia\nperseuerant.\nsed haec omnia quae diximus genera caritatis\nsicut malis ac bonis, feris etiam atque serpentibus uidemus\nesse communia, ita etiam usque in finem certum est perseuerare\nnon posse. etenim interrumpit ea frequenter ac\ndiuidit locorum discretio et obliuio temporalis et uerbi uel\ncausae negotiorumque contractus. ut enim ex diuersis uel\nlucri uel libidinis uel consanguinitatis ac necessitudinum uariarum\nsocietatibus adquiri solent, ita intercedente qualibet\ndiuortii occasione soluuntur.\nIn his igitur cunctis unum est genus insolubile caritatis,\nquod nec conmendationis gratia nec officii uel munerum\nmagnitudo contractusue cuiusquam ratio uel naturae necessitas\niungit, sed sola similitudo uirtutum. haec, inquam, est quae\nnullis umquam casibus scinditur, quam non solum dissociare\nuel delere locorum uel temporum interualla non praeualent,\nsed ne mors quidem ipsa diuellit.\nhaec est uera et indisrupta\ndilectio, quae gemina amicorum perfectione ac uirtute concrescit,\ncuius semel initum foedus nec desideriorum uarietas\nnec contentiosa disrumpet contrarietas uoluntatum. ceterum\nmultos nouimus in hoc proposito constitutos, qui cum pro\ncaritate Christi flagrantissima essent sodalitate deuincti, non\nperpetuo eam nec indisrupte seruare potuerunt, quia, licet\nbono societatis principio niterentur, non tamen uno nec pari\n\n\n\n\nstudio arreptum propositum tenuerunt fuitque inter eos quaedam\ntemporalis adfectio, quia non aequali utriusque uirtute,\nsed unius patientia seruabatur: quae quamuis ab uno magnanimiter\natque infatigabiliter retentetur, necesse est tamen eam\nalterius pusillanimitate disrumpi.\ninfirmitates namque eorum\nqui tepidius perfectionis expetunt sanitatem, quantalibet\nfortium tolerantia sustententur, ab ipsis tamen qui infirmi\nsunt non feruntur. habent enim insitas sibi conmotionum\ncausas quae eos quietos esse non sinant: ut solent hi qui\ncarnali aegritudine detinentur stomachi sui infirmitatisque\nfastidia coquorum uel ministrantium neglegentiis inputare, et\nquantalibet eis obsequentium sollicitudo deseruiat, nihilominus\ntamen sanis causas suae conmotionis adscribere, quas sibi\nutique uitio ualitudinis suae inesse non sentiunt.\nquamobrem\nhaec est amicitiae ut diximus fida insolubilisque coniunctio,\nquae sola uirtutum parilitate foederatur: dominus enim\ninhabitare facit unius moris in domo. et idcirco in\nhis tantum indisrupta potest dilectio permanere, in quibus\nunum propositum ac uoluntas, unum uelle ac nolle consistit.\nquam si uos quoque cupitis inuiolabilem retentare, festinandum\nest uobis, ut expulsis primitus uitiis mortificetis proprias\nuoluntates et ut unito studio atque proposito illud quo propheta\nadmodum delectatur gnauiter impleatis: ecce quam\nbonum, et quam iucundum habitare fratres in\nunum. quod non localiter, sed spiritaliter oportet intellegi.\nnihil enim prodest si moribus ac proposito dissidentes una\nhabitatione iungantur, nec obest parili uirtute fundatis per\n\n\n\n\n\n\nlocorum interualla disiungi. apud deum namque morum\ncohabitatio, non loeoram, unita fratres habitatione coniungit,\nnec potest umquam pacis integritas custodiri, ubi uoluntatum\ndiuersitas inuenitur.\nGERMANVS: Quid ergo? si uno uolente perficere aliquid,\nquod secundum deum conmodum et salubre perspexerit, alius\nnon praestet adsensum, exsequendumne etiam contra uotum\nfratris est an pro eius arbitrio neglegendum?\nJOSEPH: Idcirco diximus plenam atque perfectam amicitiae\ngratiam nisi inter perfectos uiros eiusdemque uirtutis\nperseuerare non posse, quos eadem uoluntas unumque propositum\naut numquam aut certe raro diuersa sentire aut in\nhis quae ad profectum spiritalis pertinent uitae patitur dissidere.\nquodsi animosis coeperint contentionibus aestuare,\nliquet utique eos numquam secundum regulam quam prae\ndiximus fuisse concordes. sed quia nemo potest a perfectione\nhabere principium, nisi qui ab ipso eius coeperit fundamento, et\nuos non quanta eius sit magnitudo, sed quemadmodum ad eam\nperueniri possit inquiritis, necessarium reor ut paucis regulam\neius uobis ac tramitem quendam per quem gressus uestria\ndirigantur aperiam, ut patientiae ac pacis bonum facilius\nobtinere possitis.\nPrima igitur sunt uerae amicitiae in contemptu substantiae\nmundialis et omnium quas habemus rerum despectione\nfundamina. perquam enim iniustum atque inpium est, si post\nabrenuntiatam mundi et omnium quae in eo sunt uanitatem\npretiosissimae fratris dilectioni supellex uilissima quae superfuit\npraeferatur. secundum est ut ita suas unusquisque resecet\nuoluntates, ne sapientem atque consultum esse se iudicans\n\n\n\n\nsuis malit quam proximi definitionibus oboedire.\ntertium est\nut sciat omnia, etiam quae utilia ac necessaria aestimat,\npostponenda bono caritatis ac pacis. quartum ut credat nec\niustis nec iniustis de causis penitus irascendum. quintum ut\naduersum se iracundiam fratris etiam sine ratione conceptam\neodem modo quo suam curare desideret, sciens aequaliter\nsibi perniciosam alterius esse tristitiam acsi aduersus alium\nipse moueatur, nisi eam, quantum in se est, etiam de fratris\nmente depulerit. postremum illud est quod generale uitiorum\nomnium peremptorium esse non dubium est, ut se de hoc\nmundo credat cotidie migraturum.\nquae persuasio non solum\nnullam in corde tristitiam residere permittet, uerum etiam\nuniuersos concupiscentiarum ac peccatorum omnium conprimet\nmotus. haec igitur quicumque tenuerit, amaritudinem irae\natque discordiae nec pati poterit nec inferre. his autem\ncessantibus cum primum ille aemulus caritatis in cordibus\namicorum tristitiae sensim uenena suffuderit, necesse est ut\nfrequentibus iurgiis paulatim dilectione tepefacta amantium\ncorda diu exulcerata quandoque dissociet. nam qui per callem .\npraedictae directionis ingreditur, in quo ab amico umquam\nsuo poterit dissidere, qui primam litium causam, quae ei\nparuulis rebus uilissimisque materiis generari solet, nihil suum\nuindicans radicitus amputarit, illud quod in Actibus apostolorum\nlegimus de unitate credentium omni uirtute custodiens:\nmultitudinis autem credentium erat cor et anima\nuna, nec quisquam eorum quae possidebant aliquid\nsuum esse dicebat, sederant illis omnia conmunia?\ndeinde quemadmodum ab eodem seminarium dissensionis\n\n\n\n\n\n\nexsurget, qui non suae, sed fratris seruiens uoluntati domini\natque auctoris sui fuerit imitator effectus, qui loquens ex\npersona hominis quem gerebat non ueni, inquit, facere\nuoluntatem meam sed uoluntatem eius qui misit\nme?\nquo autem modo ullum contentionis fomitem suscitabit,\nqui de intellegentia ac sensu suo non tam proprio iudicio\nquam fratris credere decreuit examini, pro eius scilicet arbitrio\nuel probans sua inuenta uel inprobans et euangelicum illud .\npii cordis humilitate consummans: uerumtamen non sicut\nego uolo sed sicut tu? aut qua ratione aliquid quo frater\nmaestificetur admittet, qui bono pacis nihil iudicat esse pretiosius,\ndominicae illius sententiae memoriam non amittens:\nin hoc cognoscent omnes quod mei estis discipuli,\nsi dilectionem habueritis inuicem, per quam uelut\nspeciali signaculo gregem ouium suarum in hoc mundo uoluit\nChristus agnosci atque hoc a ceteris ut ita dixerim charactere\ndiscerni?\nqua uero ex causa uel in se recipere uel in alio\nresidere rancorem tristitiae sustinebit, cui summa definitio est\niracundiae, quae perniciosa et inlicita est, iustas causas esse\nnon posse, eodemque se modo suscensente sibi fratre orare\nnon posse, quo si fratri suo ipse suscenseat, illam domini\nsaluatoris humili semper retinens corde sententiam: si offers\nmunus tuum ad altare, et ibi recordatus fueris\nquod frater tuus habet aliquid aduersum te, relinque\nibi munus tuum ad altare, et uade prius.\nreconciliare fratri tuo, et sic ueniens offers\nmunus tuum?\nnihil enim proderit si te quidem adseras non\nirasci et credas te illud inplere mandatum quo dicitur: sol\n\n\n\n\n\n\nnon occidat super iracundiam tuam, et: qui irascitur\nfratri suo, reus erit iudicio, alterius uero\ntristitiam quam delenire tua mansuetudine potuisti contumaci\ncorde despicias. eodem namque modo praecepti dominici\npraeuaricatione plecteris. qui enim dixit irasci te aduersus\nalterum non debere, dixit nec alterius contemni debere\ntristitiam, quia non interest apud deum qui omnes homines\nuult saluos fieri, utrum te an alium quempiam perdas.\nunum\nsiquidem cuiuslibet interitu ei nascitur detrimentum, itidemque\nilli cui omnium grata perditio est unum lucrum uel tua\nuel fratris morte conquiritur. quemadmodum postremo poterit\nuel tenuem contra fratrem retinere tristitiam, qui se credit\ncotidie, immo continuo ab hoc saeculo migraturum ?\nSicut ergo nihil praeponendum est caritati, ita furori\nuel iracundiae nihil est e contrario postponendum. omnia\nnamque, quamuis utilia ac necessaria uideantur, spernenda\nsunt tamen, ut irae perturbatio deuitetur, et omnia etiam\nquae putantur aduersa suscipienda atque toleranda sunt, ut\ndilectionis pacisque tranquillitas inlibata seruetur, quia nec\nira atque tristitia perniciosius quicquam nec caritate utilius\nest credendum.\nNam quemadmodum carnales adhuc et inbecillos\nfratres ob uilem terrenamque substantiam cita inimicus bile\ndisiungit, ita etiam inter spiritales gignit pro intellectuum\ndiuersitate discordiam, ex qua sine dubio contentiones rixaeque\nuerborum, quas apostolus damnat, plerumque consurgunt:\nunde consequenter diuortia inter unianimos fratres hostis\n\n\n\n\n\n\ninnidus ac malignus interserit. uer2 est namque sapientissimi\nSalomonis illa sententia: odium suscitat contentio,\nnninerBos uero qui non contendunt proteget\namicitia.\nQuapropter ad conseruandam perpetuam et indiuiduam\ncaritatem nihil prodest primam causam amputasse\ndiscidii, quae nasci solet de rebus caducis atque terrenis, et\nuniuersa despexisse carnalia atque omnium quibus noster usus\nindiget rerum indiscretam conmunionem fratribus permisisse,\nnisi etiam secundam, quae sub specie spiritalium sensuum\nnasci solet, similiter abscidentes adquisierimus in omnibus\nhumilem sensum et consonas uoluntates.\nMemini namque, eam me adhuc adhaerere consorti\naetas iunior hortaretur, huiusmodi nobis intellegentiam uel\nin moralibus disciplinis uel in scripturis sacris frequenter\ninsertam, ut nihil ea uerius nihilque rationabilius crederemus.\nsed cum in unum conuenientes sententias nostras promere\ncoepissemus, quaedam conmuni examinatione discussa primum\nab altero falsa ac noxia notabantur, mox deinde ut perniciosa\neonmnni pronuntiata iudicio damnabantur: quae in tantum.\nprins infusa a diabolo uelut luce fulgebant, ut facile potuissent\ngenerare discordiam, nisi praeceptum seniorum ueluti diuinum\nquoddam oraculum custoditum ab omni nos contentione reuocasset,\nquo ab illis legali quadam sanctione praescriptum est,\nut neuter nostrum plus iudicio suo quam fratris crederet, si\nnumquam uellet diaboli calliditate deludi.\nEtenim saepe illud quod apostolus dicit probatum est\neuenire: ipse enim Satanas transfigurat se in\n\n\n\n\n\n\nangelum lucis, ut obscuram ac taetram caliginem sensuum pro\nuero scientiae lumine fraudulenter offundat. qui nisi humili\net mansueto corde suscepti maturissimi fratris uel probatissimi\nsenioris reseruentur examini et eorum iudicio diligenter excussi\naut abiciantur aut recipiantur a nobis, sine dubio uenerantes\nin cogitationibus nostris pro angelo lucis angelum tenebrarum\ngrauissimo feriemur interitu. quam perniciem inpossibile est\neuadere quempiam iudicio proprio confidentem, nisi humilitatis\nuerae amator et exsecutor effectus illud quod apostolus magnopere\ndeprecatur omni contritione cordis inpleuerit:\nsi qua\nergo consolatio in Christo, si quod solacium\ncaritatis, si qua uiscera et miserationes, inplete\ngaudium meum, ut idem sapiatis, eandem caritatem\nhabentes, unanimes, id ipsum sentientes,\nnihil per contentionem neque per inanem gloriam,\nsed in humilitate superiores uobismet ipsis alterutrum\narbitrantes, et illud: honore alterutrum\npraeuenientes, ut plus unusquisque consorti suo scientiae\net sanctitatis adscribens summam discretionis uerae in alterius\nmagis quam suo credat stare iudicio.\nSaepe autem accidit siue inlusione diaboli siue intercessu\nerroris humani, quo nullus est in hac carne qui falli\nuelut homo non possit, ut et ille interdum qui acrioris ingenii\nscientiaeque maiori/ est aliquid falsum mente concipiat, et\nille qui tardioris ingenii ac minoris est meriti rectius aliquid\nueriusque praesentiat. et idcirco nullus sibi quamuis scientia\npraeditus inani tumore persuadeat quod possit conlatione\nalterius non egere. nam etiamsi iudicium eius diabolica non\n\n\n\n\n\n\nfallat inlusio, elationis tamen et superbiae grauiores laqueos\nnon euadet. quis enim hoc sibi absque ingenti poterit usurpare\npernicie, cum uas electionis, in quo Christus, ut ipse\nprofessus est, loquebatur, ob hoc solummodo se adserat\nHierosolymam conscendisse, ut cum suis coapostolis euangelium,\nquod gentibus reuelante et cooperante domino praedicabat,\nsecreta examinatione conferret? per quod ostenditur non solum\nunianimitatem atque concordiam per haec praecepta seruari,\nuerum etiam cunctas diaboli aduersantis insidias et inlusionum\neius laqueos non timeri.\nDenique in tantum uirtus caritatis extollitur, ut eam\nbeatus Iohannes apostolus non solum rem dei, sed etiam deum\nesse pronuntiet dicens: deus caritas est: qui manet in\ncaritate, in deo manet et deus in ipso. nam usque\nadeo illam diuinam esse perspicimus, ut illud apostoli manifestissime\nuigere sentiamus innobie: quoniam caritas dei\ndiffusa est in cordibus nostris per spiritum sanctum\nqui habitat in nobis. quod tale est acsi dicat:\nquoniam deus diffusus est in cordibus nostris per spiritum\nsanctum qui habitat in nobis. qui etiam, cum ignoremus quid\ndebeamus orare, interpellat pro nobis gemitibus\ninenarrabilibus: qui autem scrutatur corda, scit\nquid desideret spiritus, quoniam secundum deum\npostulat pro sanctis.\nIIIam igitur caritatem, quae dicitur ἀγάπη, possibile\nest omnibus exhiberi. de qua beatus apostolus ergo dum\ntempus habemus, inquit, operemur quod bonum est\nad omnes, maxime autem ad domesticos fidei.\nquae in tantum omnibus eet generaliter exhibenda, ut eam\n\n\n\n\n\n\netiam inimicis nostris a domino iubeamur inpendere: nam\ndiligite, inquit, inimicos uestros. διάϑεσις autem, id\nest adfectio, paucis admodum et his qui uel parilitate morum\nuel uirtutum societate conexi sunt exhibetur, licet etiam ipsa\nδιάϑεσις multam in se differentiam habere uideatur.\naliter\nenim parentes, aliter coniuges, aliter fratres, aliter filii diliguntur,\net in ipsa quoque horum affectuum necessitudine\nmagna distantia est, nec uniformis parentum dilectio erga\nfilios inuenitur. quod etiam Iacob patriarchae probatur eiemplo,\nqui cum esset duodecim filiorum pater omnesque\npaterna caritate diligeret, tamen propenso Ioseph dilexit affectu,\nut de eo aperte scriptura conmemoret: inuidebant autem\nei fratres sui, eo quod diligeret eum pater suus:\nscilicet non quo uir iustus et pater non ualde diligeret etiam\nceteram prolem, sed quod huius, quia typum domini praeferebat,\naffectui dulcius quodammodo atque indulgentius\ninhaereret.\nhoc etiam de Iohanne euangelista legimus euidentissime\ndesignari, cum de ipso dicitur: discipulus ille,\nquem diligebat Iesus, cum utique etiam reliquos undecim\nsimiliter electos ita praecipua dilectione conplexus sit, ut hoc\netiam euangelica adtestatione designet dicens: sicut dilexi\nuos, et uos diligite inuicem: de quibus et alibi dicitur:\ndiligens suos qui erant in mundo, usque in finem\ndilexit eos. sed hic unius dilectio non erga reliquos\ndiscipulos teporem caritatis, sed largiorem erga hunc superabundantiam\namoris expressit, quam ei uirginitatis priuilegium\net carnis incorruptio conferebat.\nquae idcirco uelut sublimior\ncum quadam exceptione signatur, quia eam non odii\n\n\n\n\n\n\n\n\n\n\nconparatio, sed afluentior gratia exuberantissimi amoris extollit.\ntale quid etiam ex persona sponsae legimus in Cantico Canticorum\ndicentis: ordinate in me caritatem. haec enim\nest uere caritas ordinata, quae odio habens neminem quosdam\nmeritorum iure plus diligit, quaeque, cum generaliter diligat\ncunctos, excipit tamen sibi ex his quos debeat peculiari affectione\nconplecti, et rursum inter ipsos qui in dilectione summi\natque praecipui sunt aliquos sibi qui ceterorum affectui superextollantur\nexcerpit.\nE contra nouimus (quod utinam nesciremus!) nonnullos\nfratrum tantae esse obstinationis atque duritiae, ut cum uel\nsuos aduersus fratrem uel fratris aduersum se senserint animos\nexcitatos, ad dissimulandam mentis suae tristitiam, quae ex\nindignatione alterutrae conmotionis exorta est, secedentes ab\neis, quos humili satisfactione atque conloquio lenire debuerant,\naliquos psalmorum incipiant decantare uersiculos. qui dum\nconceptam corde amaritudinem delenire se putant, insultando\naugent quod statim extinguere potuerunt, si magis anxii atque\nhumiles esse uoluissent, ut oportuna conpunctio et ipsorum\ncordibus mederetur et fratrum animos deleniret. nam illo\nutique modo pusillanimitatis, immo superbiae suae uitium\npalpant et nutriunt potius quam extirpant fomitem iurgiorum,\ndominicae illius praeceptionis inmemores qua ait: qui irascitur\nfratri suo, reus erit iudicio, et: si recordatus\nfueris quod frater tuus habet aliquid aduersum\nte, relinque ibi munus tuum ad altare, et uade prius\nreconciliare fratri tuo, et tunc ueniens offers munus\ntuum.\nIn tantum igitur non uult nos dominus noster alterius\ndespectui habere tristitiam, ut si aliquid aduersum nos frater\nhabuerit, nec munera nostra suscipiat, id est nec orationes\nsibi a nobis permittat offerri, donec de animo eius tristitiam\niuste iniuafceue conceptam celeri satisfactione tollamus. neque\nenim ait (si habet nexam querellam aduersum te frater tuus,\nrelinque munus tuum ad altare et uade, prius reconciliare ei\\',\nsed si recordatus fueris, inquit, quia frater tuus\nhabet aliquid aduersum te, id est etiam si leue aliquid\nac uile sit quo fratris in te fuerit excitata conmotio, et hoc\nmemoriam tuam subita recordatione pulsauerit, scias offerre\nte precum tuarum spiritalia munera non debere, nisi prius\nqualibet ex causa ortam tristitiam de corde fratris benigna\nsatisfactione depuleris.\nsi igitur euangelious sermo etiam pro\npraeterita et minima simultate ac de exiguis oborta causis\nsatisfacere nos irascentibus iubet, quid de nobis miseris fiet,\nqui recentes et maximas causas nostroque errore conmissas\npertinaci dissimulatione contemnimus et inflati tumore diabolico,\ndum humiliari erubescimus, auctores nos fraternae tristitiae\ndenegamus, ac rebelli spiritu subici praeceptis domini dedignantes\nnequaquam ea uel obseruari debere uel inpleri posse\ncontendimus? eoque fit, ut iudicantes eum inpossibilia uel\nincongrua praecepisse efficiamur secundum apostolum non\nfactores, sed iudices legis.\nIIIud quoque quibus lacrimis est deflendum, quod\nnonnulli fratrum, cum fuerint contumelia cuiuslibet sermonis\naccensi, si alterius cuiuspiam qui eam lenire desiderat precibus\nfatigentur, cum audierint nequaquam debere aduersus fratrem\nconcipi retineriue tristitiam secundum illud quod scriptum\n\n\n\n\n\n\n\n\neat: qui irascitur fratri suo, reus erit iudicio, et:\nsol non occidat super iracundiam tuam, proclamant\n2ilico: si paganus aliquis, si saecularis hoc fecisset ant ista\ndixisset, recte debuit sustineri. quia autem ferat fratrem tam\ngrauis conscium culpae aut tam insolens de ore conuicium\nproferentem! quasi uero patientia infidelibus tantum atque\nsacrilegis et non omnibus sit generaliter adhibenda aut iracundia\ncontra gentilem noxia contra fratrem utilis aestimanda,\ncum utique perturbatae mentis obstinata conmotio non dissimile,\ncontra quemuis fuerit excitata, sibi inferat detrimentum.\n3 quantae autem obstinationis, immo uecordiae est, ut nec ipsam\nuerborum proprietatem brutae mentis stupore discernant, quia\nnon dicitur: \\'omnis qui irascitur alienigenae, reus erit iudicio,\nquod fortasse poterat secundum illorum sensum consortes\nnostrae fidei et conuersationis excipere, sed significanter expressit\neuangelicus sermo dicens : omnis qui irascitur\nfratri suo, reus erit iudicio. licet itaque secundum\nregulam ueritatis omnem hominem fratrem debeamus accipere,\ntamen hoc loco magis fidelis ac nostrae conuersationis particeps\nquam ethnicus ipso fratris uocabulo designatur.\nIIIud uero quale est quod interdum nos patientes\nesse credimus, quia respondere contemnimus lacessiti, sed ita\nconmotos fratres amara taciturnitate uel motu gestuque\ninrisorio subsannamus, ut eos magis ad iracundiam uultu\ntacito prouocemus quam tumida potuissent incitare conuicia,\nin eo nos aestimantes minime apud deum reos, quia nihil ore\n\n\n\n\n\n\nprotulimus quod nos notare hominum iudicio aut condemnare\npotuisset? quasi uero apud deum uerba tantummodo et non\npraecipue uoluntas uocetur in culpam, et opus solum peccati\net non etiam uotum ac propositum habeatur in crimine, aut\nhoc tantum quid unusquisque fecerit et non quid etiam facere\ndisposuerit in iudicio sit quaerendum.\nnon enim sola conmotionis\ninlatae qualitas, sed etiam propositum inritantis in noxa\nest, et idcirco non quemadmodum iurgium fuerit excitatum,\nsed cuius conflagrauerit uitio, uerum iudicis nostri perquiret\neiamen: efifeotus enim peccati, non ordo est considerandus\nadmissi. quid enim refert utrum quis gladio ipse peremerit\nfratrem an aliqua ad mortem fraude conpulerit, cum ipsius\neam dolo uel crimine constet extinctum? quasi uero caecum\nin praeceps manu propria non inpegisse sufficiat, cum similiter\nreus sit qui pronum et inminentem iam foueae, cum potuerit,\nreuocare contempserit, aut ille solus in crimine sit qui manu\nsua quempiam laqueauerit et non etiam is qui uel parauerit\nuel ingesserit laqueum uel certe, cum potuerit, auferre noluerit.\nita igitur tacere nihil prodest, si idcirco nobis indicamus\nsilentium, ut quod agendum conuicio fuerat hoc taciturnitate\nfaciamus, adsimulantes quosdam gestus, quibus et ille quem\ncurari oportuit uehementiore inardescat iracundia et nos super\nhaec omnia damno illius ac perditione laudemur: quasi uero\nnon etiam ei hoc ipso quis criminosior sit, quod gloriam sibi\nde fratris uoluerit perditione conquirere. utrique enim tale\nsilentium erit aequaliter noxium, quia sicut exaggerat in\nalterius corde tristitiam, ita in suo non permittit extingui\ncontra quos illa prophetae satis proprie est directa maledictio:\nnae qui potat amicum suum mittens fel suum, et\ninebrians ut aspiciat nuditatem eius. repletus est\nignominia pro gloria. illud quoque quod per alium de\ntalibus dicitur: quia omnis frater subplantans subplantabit,\net omnis amicus fraudulenter incedet.\net uir fratrem suum deridebit, et ueritatem non\nloquentur. extenderunt enim linguam suam quasi\narcum mendacii et non ueritatis. saepe autem ficta\npatientia etiam acrius ad iracundiam quam sermo succendit\net atrocissimas uerborum transcendit iniurias maligna taei-lo\ntornitas, leninsque tolerantur inimicorum uulnera quam inridentium\nsubdola blandimenta.\nde quibus proprie dicitur per\nprophetam: molliti sunt sermones eius super oleum:\net ipsi sunt iacula, et alibi: uerba callidorum\nmollia, haec autem feriunt in penetralia uentris.\nquibus etiam illud potest eleganter aptari: in ore pacem\ncum amico suo loquitur, et occulte ponit ei insidias,\nquibus tamen decipitur magis ipse qui decipit.\nnam qui praeparat ante faciem amici sai rete,\ncircumdat illud pedibus suis, et: qui fodit foneam\nproximo suo, incidet in eam ipse. denique cum magna\nad conprehendendum dominum cum gladiis et fustibus multitudo\nuenisset, nemo in auctorem uitae nostrae illo cruentior\nextitit parricida, qui cunctos ficto salutationis honore praeneniens\nosculum subdolae caritatis ingessit.\ncai dominus:\nIuda, inquit, osculo filium hominis tradis? id est:\namaritudo persecutionis atque odii tui hoc tegmen adsumpsit,\n\n\n\n\n\n\nquo dulcedo ueri amoris exprimitur. apertius quoque ac uehementius\nuim huius doloris per prophetam exaggerat: quoniam\nsi inimicus, inquit, meus maledixisset mihi, sustinuissem\nutique. et si is, qui oderat me, aduersus\nme magna locutus fuisset: abscondissem me utique\nab eo. tu uero homo unianime: dux meus, et notus\nmeus: qui simul mecum dulces capiebas cibos: in\ndomo dei ambulauimus cum consensu.\nAliud quoque profanum tristitiae genus est, quod\ndignum conmemoratione non fuerat, nisi id a nonnullis fratribus\nsciremus admitti, qui cum tristificati fuerint uel irati\nab ipso etiam pertinaciter abstinent cibo, ita ut, quod etiam\ndicere absque pudore non possumus, illi, qui dum placidi sunt\nrefectionem cibi usque ad horam sextam uel ut multum nonam\nnegant se posse differre, cum fuerint tristitia uel furore\nsuppleti, ieiunia etiam biduana non sentiant tantamque inediae\ndefectionem iracundiae satietate sustentent.\nin quo plane\nsacrilegii crimen euidenter incurrunt, ieiunia scilicet, quae\nsoli deo pro humiliatione cordis et purgatione uitiorum sunt\nspecialiter offerenda, pro diabolico tumore tolerantes. quod\ntale est acsi orationes atque sacrificia non deo, sed daemoniis\ndeferant illamque Moysaicam increpationem mereantur audire:\nsacrificauerunt daemoniis et non deo, dis, quos\nnon nouerant.\nNon ignoramus etiam aliud dementiae genus, quod sub\ncolore fucatae patientiae in nonnullis fratribus inuenitur,\nquibus parum est iurgia conmouisse, nisi etiam instigatoriis\n\n\n\n\n\n\nuerbis ut feriantur inritent, cumque uel leui fuerint inpulsione\ncontacti, aliam quoque partem corporis ingerunt uerberandam,\nquasi per hoc perfectionem mandati illius inpleturi quo dicitur:\nsi quis te percusserit in dextera maxilla tua,\npraebe illi et alteram, scripturae uim ac propositum\npenitus ignorantes. euangelicam namque patientiam per\niracundiae uitium exercere se putant, ob quod radicitus excidendum\nnon solum uicissitudo talionis et concertandi inritatio\nprohibetur, sed etiam furorem uerberantis geminatae\niubemur iniuriae tolerantia mitigare.\nGERMANVS : Quomodo reprehendendus est is qui praecepto\nsatisfaciens euangelico non solum non intulit talionem,\nsed etiam paratus est ut sibimet geminetur iniuria?\nIOSEPH : Sicut paulo ante dictum est, non solum res\nipsa quae geritur, sed etiam qualitas mentis et propositum\nfacientis est intuendum. et idcirco si id, quod ab unoquoque\nperficitur, quo animo fiat uel quo procedat affectu intimo\nperpendatis cordis examine, uidebitis patientiae lenitatisque\nuirtutem nequaquam posse contrario spiritu, id est inpatientiae\nac furoris inpleri.\nsiquidem dominus noster atque saluatorad\nprofundam nos instruens patientiae lenitatisque uirtutem,\nid est non ut labiis eam tantummodo praeferamus, sed ut in\nintimis animae nostrae adytis recondamus, istam nobis perfectionis\neuangelicae formulam dedit dicens : si quis te\npercusserit in dextera maxilla tua, praebe illi et\nalteram (subauditur sine dubio dexteram, quae alia\ndextera nisi in interioris hominis ut ita dixerim facie non\n\n\n\n\n\n\npotest accipi), per hoc omnem penitus iracundiae fomitem de\nprofundis cupiens animae penetralibus extirpare, id est, ut si\nexterior dextera tua inpetum ferientis exceperit, interior quoque\nhomo per humilitatis adsensum dexteram suam praebeat\nuerberandam, conpatiens exterioris hominis passioni et quodammodo\nsuccumbens atque subiciens suum corpus ferientis\niniuriae, ne exterioris hominis caede uel tacitus intra se\nmoueatur interior.\nuidetis ergo longe eos ab euangelica perfectione\ndistare, quae patientiam docet non uerbis, sed interiore\ncordis tranquillitate seruandam eamque a nobis, cum quid\naduersi euenerit, ita praecipit custodiri, ut non solum nosmet\nipsos alienos ab iracundiae perturbatione seruemus, sed etiam\nillos qui suo conmoti sunt uitio succumbentes iniuriis eorum\nad placiditatem expleta caedis satietate cogamus, furorem\neorum nostra lenitate uincentes. et ita etiam apostolicum\nillud inplebimus: noli uinci a malo, sed uince in bono\nmalum.\nquod ab illis inpleri non posse certissimum est qui\nillo spiritu ac tumore uerba lenitatis atque humilitatis emittunt,\nut non solum non mitigent conceptum furoris incendium,\nsed magis illud tam in suo quam in fratris conmoti sensu\nfaciant conflagrare. qui tamen, etiamsi possent aliquo modo\nipsi mites ac placidi permanere, nec sic quidem aliquos\niustitiae caperent fructus, cum damno proximi patientiae sibi\ngloriam uindicantes et per hoc ab illa apostolica caritate\nomnimodis alieni, quae non quaerit quae sua sunt, sed\nea quae aliorum. non enim ita diuitias concupiscit, ut lucrum\nsibi de proximi faciat detrimento, nec adquirere quicquam\ncum alterius desiderat nuditate.\nSciendum sane generaliter illum partes agere fortiores\nqui uoluntati fratris suam subicit uoluntatem, quam eum\nqui in defendendis suis definitionibus ac tenendis pertinacior\ninuenitur. ille enim sustentans ac tolerans proximum sani\nae nalidi, hic autem infirmi et quodammodo aegrotantis obtinet\nlocum, quem ita palpari necesse est ac foueri, ut interdum\netiam a rebus necessariis pro eius quiete ac pace salubre sit\naliquid relaxari. in quo quidem non se credat quis aliquid\nde sua perfectione minuisse, tametsi quiddam de proposita\ndistrictione condescendendo submiserit, sed e contrario multo\namplius se pro longanimitatis et patientiae bono nouerit adquisisse.\napostolicum namque praeceptum est: uos qui\nfortes estis, inbecillitates infirmorum sustinete,\net: alterutrum onera uestra portate, et sic adinplebitis\nlegem Christi. numquam enim infirmus sustentat\ninfirmum nec tolerare poterit aut curare languentem is qui\nsimiliter aegrotat, sed ille medellam tribuit inbecillo qui\ninbecillitati ipse non subiacet. merito enim ei dicitur: medice,\ncura te ipsum.\nNotandum etiam illud est infirmorum naturam\nesse semper huiusmodi, ut prompti quidem ac faciles sint ad\ncontumelias ingerendas et iurgia conserenda, ipsi uero ne\nminima quidem iniuriae uelint suspicione contingi, cumque\ninferentes proterua conuicia inconsiderata superequitent libertate,\nne parua quidem atque leuissima sustinere contenti\nsunt. ideoque secundum praedictam seniorum sententiam\ncaritas stabilis atque indisrupta non poterit perdurare nisi\n\n\n\n\n\n\ninter uiros eiusdem uirtutis atque propositi. scindi etenim\nnecesse est eam quocumque tempore, quantalibet cautione\nfuerit ab altero custodita.\nGERMANVS: In quo ergo laudabilis perfecti uiri potest\nesse patientia, si tolerare non ualet semper infirmum?\nIOSEPH: Nec ego dixi quod illius qui fortis est ac\nrobustus uirtus tolerantiaque uincenda sit, sed quod infirmi\npessima ualitudo illius qui sanus est sustentatione nutrita\natque in deterius cotidie prolabens generatura sit causas, ob\nquas uel ipse ultra non debeat sustineri uel certe patientiam\nproximi notam ac deformationem inpatientiae suae esse coniciens\nabire quandoque malit quam semper magnanimitate\nalterius sustineri.\nhaec ergo ab his, qui sodalitatis adfectum\ncupiunt inuiolabilem custodire, prae omnibus obseruanda\ncensemus, ut primum quibuslibet iniuriis lacessitus non solum\nlabia, sed etiam profunda pectoris sui monachus tranquilla\ncustodiat: quae tamen si senserit uel tenuiter fuisse turbata,\nomni semet ipsum taciturnitate contineat et illud quod Psalmista\nconmemorat diligenter obseruet: turbatus , sum, et\nnon sum locutus, et: dixi: custodiam uias meas: ut\nnon delinquam in lingua mea. posui ori meo custodiam,\ndum consistit peccator aduersum me. obmutui,\net humiliatus sum, et silui a bonis, nec\npraesentem considerans statum ea proferat quae ad horam\nturbulentus suggerit furor dictatque animus asperatus, sed uel\nrecolat gratiam praeteritae caritatis uel reformandae pacis\nredintegrationem mente prospiciat eamque uelut continuo\nreuersuram etiam in ipso conmotionis tempore contempletur.\ndumque pe ad dulcedinem reseruat concordiae mox futurae,\n\n\n\n\n\n\namaritudinem praesentium non sentiet iurgiorum et ita ea\npotissimum respondebit, e quibus uel a semet ipso reus fieri\nuel ab alio reprehendi restituta caritate non possit, sicque\nimplebit propheticum illud eloquium: in ira misericordiae\nmemor eris.\nCohibere ergo nos oportet omnes iracundiae motus\net gubernatrice discretione moderari, ne in illud quod a Salomone\ndamnatur praecipiti furore raptemur: totam iram\nsuam profert inpius, sapiens autem dispensat per\npartes, id est: stultus quidem ad ultionem sui irae perturbatione\nsuccenditur, sapiens autem paulatim eam maturitate\nconsilii ac moderationis extenuat et expellit tale est et illud\nquod ab apostolo dicitur: non uosmet ipsos uindicantes,\ncarissimi, sed date locum irae, id est: nequaquam ad\nuindictam iracundia cogente tendatis, sed date locum irae,\nhoc est: non sint corda uestra sic inpatientiae ac pasillanimitatis\nangustiis coartata, ut uiolentam conmotionis procellam,\ncum inruerit, sustinere non possint, sed dilatamini in cordibus\nuestris, suscipientes aduersos iracundiae fluctus in illis extentis\nsinibus caritatis, quae omnia suffert, omnia sustine:\net ita mens uestra amplitudine longanimitatis ac patientiae\ndilatata habeat in se consiliorum salutares recessus, in quibus\nreceptus quodammodo atque diffusus taeterrimus iracundiae\nfumus protinus euanescat uel certe ita intellegendum est:\ndamus locum irae, quotiens conmotioni alterius humili atque\ntranquilla mente subcumbimus et quodammodo dignos nos\nqualibet iniuria profitentes inpatientiae saeuientis obsequimur.\nceterum hi qui ita sensum apostolicae perfectionis inclinant,\n\n\n\n\n\n\nut locum irae illos dare existiment qui ab irascente discedunt,\nuidentur mihi dissensionum fomitem non abscidere sed nutrire.\nnisi enim iracundia proximi humili statim satisfactione uincatur,\nprouocat eam fugiens potius quam declinat. illud\nquoque huic simile est quod Salomon ait: noli festinare\nin spiritu tuo irasci, quia ira in sinu insipientium\nrequiescit, et: noli procurrere in rixam cito, ue\npaeniteat te in nouissimo: neque enim ita festinationem\nrixae uel iracundiae culpat, ut earundem adprobet tarditatem.\nsimiliter et illud suscipiendum est: stultus eadem ipsa\nhora pronuntiat iram suam, occultat autem ignominiam\nsuam astutus.\nnon enim ignominiosam iracundiae\npassionem -ita a sapientibus occultari debere decernit, ut iracundiae\nuelocitatem culpans non prohibeat tarditatem: quam\nutique, si per necessitatem humanae infirmitatis inruerit, ideo\ncensuit occultandam, ut, dum ad praesens sapienter obtegitur,\nin perpetuum deleatur. haec enim est natura irae, ut dilatata\nlanguescat et pereat, prolata uero magis magisque confiagret.\ndilatanda ergo atque amplianda sunt pectora, ne angustiis\npusillanimitatis artata iracundiae turbulentis aestibus obpleantur\net recipere secundum prophetam illud nimis latum mandatum\ndei angusto corde nequeamus nec dicere cum propheta:\nuiam mandatorum tuorum cucurri, cum dilatares\ncor meum.\nnam quia longanimitas sapientia sit, euidentissimis\nscnpturae testimoniis edocemur: longanimus enim\nuir nimius in prudentia, pusillanimus autem ualde\ninsipiens est. et idcirco de illo, qui sapientiae donum a\ndomino laudabiliter postulauit, scriptura conmemorat: et\n\n\n\n\n\n\ndedit deus Salomoni sapientiam prudentiamque\nmultam nimis, et latitudinem cordis quasi harenam\nmaris innumerabilem.\nIIIud quoque multis est experimentis saepissime\nconprobatum nullo modo eos, qui amicitiarum foedus coniurationis\niniere principio, indisruptam potuisse seruare concordiam,\nsiue quod eam non pro desiderio perfectionis nec\npro apostolicae caritatis imperio, sed pro amore terreno et\nper necessitatem ac uinculum pacti retinere conati sunt, siue\nquod ille callidissimus inimicus, ut eos praeuaricatores sui\nfaciat sacramenti, celerius ad inrumpenda amicitiarum uincla\n1 praecipitat. certissima ergo est prudentissimorum uirorum\nilla sententia concordiam ueram et indiuiduam societatem\nnisi inter emendatos mores eiusdemque uirtutis ac propositi\nuiros stare non posse.\n\n\nHaec de amicitia beatus Ioseph spiritali narratione disseruit\nnosque ad custodiendam sodalitatis perpetuam caritatem\nardentius incitauit.\nPraecedente igitur conlatione finita pariterque nocturno\nintercedente silentio cum fuissemus a sancto abbate Ioseph\nad sepositam cellulam causa quietis adducti et sermonibus\neius igne quodam in nostris cordibus excitato totam noctem\nhabuissemus insomnem, egressi cellam et centum fere ab ea\npassibus secedentes in loco remotiore consedimus. cum itaque\nsecreti conloquii nobis familiariter etiam nocturnis tenebris\noportunitas praeberetur, ilico ut resedimus abba Germanus\ngrauiter ingemescens:\nQuid agimus? inquit. ingenti namque discrimine nos\nuidemus et perquam miserabili condicione constrictos, quos et\n\n\n\n\n\n\n\n\n\n\nratio ipsa conuersatioque sanctorum quid salubrius sit ad\nprofectum uitae spiritalis efficaciter docet et eligere id quod\nexpedit data senioribus sponsio non admittit.\netenim potuimus\nexemplis talium ac tantorum uirorum ad perfectiorem uitam\npropositumque formari, nisi nos instanter ad coenobium\nrecurrere promissi pactio coartaret. quo si reuersi fuerimus,\ncopia nobis ulterius huc remeandi nulla tribuetur. sin uero\nhic residentes desiderium nostrum maluerimus explere quid\nagimus de sacramenti fide, quam senioribus nostris uelocissimum\nreditum pollicentes dedisse nos nouimus, ut uel cursim liceret\nnobis huius prouinciae sanctos ac monasteria circuire ?\ncumque\nsic aestuantes quid super statu salutis nostrae definiendum\nesset nequaquam inuenire possemus, solo gemitu testabamur\ndurissimae condicionis necessitatem, accusantes teneritudinem\nfrontis nostrae et ingenitam nobis uerecundiam detestantes,\ncuius onere praegrauati etiam contra utilitatem ac propositum\nnostrum retinentium precibus alias non potuissemus obsistere\nnisi maturissimo reditu repromisso, illius scilicet nos pudoris\nuitio laborasse deflentes, de quo dicitur: est pudor adferens\npeccatum.\nTum ego: Conpendium, inquam, angoribus adferat\nnostris consilium, immo auctoritas senis, ad quem oportet ut\nnostras sollicitudines deferamus, et quidquid eius fuerit sententia\ndefinitum, uelut diuinum et caeleste responsum cunctis\naestibus nostris terminum ponat. quod quidem nobis per os\nsancti huius a domino tribuendum et ob illius meritum et ob\nnostram fidem minime dubitemus. ipsius enim munere salubre\nconsilium et creduli ab indignis et increduli a sanctis frequenter\nadepti sunt, domino id uel propter meritum respon- .\n\n\n\n\n\n\ndentium uel propter fidem consulentium largiente. his itaque\nsermonibus a sancto abbate Germano ea alacritate susceptis,\nacsi eos non a me ipso, sed instinctu domini protulissem,\naduentum senis atque instantem iam horam nocturnae synaxeos\npaululum praestolati, postquam eum solita salutatione\nsuscepimus et legitimus orationum atque psalmorum inpletus\nest numerus, isdem rursus quibus ad quietem conpositi fueramus\npsiathiis ex more consedimus.\nTum uenerabilis Ioseph deiectiores nos animo contemplatus\natque hoc nobis non sine causa coniciens accidisse\nillo nos patriarchae Ioseph sermone conpellat: qui d uti que\nnnltus nestri tristes sunt hodie? cui nos: non sicut uinculati\nilli Pharaonis ministri somnium uidimus et qui interpretetur\nnon est, sed insomnem, inquam, duximus noctem, et qui\naestuum nostrorum moles subleuet non est, nisi eas dominus tua\ndiscretione submouerit. tum ille, qui patriarchae uirtutem\net merito referret et nomine: nonne per dominum, inquit, est\nhumanarum cogitationum curatio? proferantur in medium:\npotens enim est diuina clementia secundum fidem uestram\nBostro eis medellam praestare consilio.\nAd haec GERMANVS: Credebamus, inquit, nos uestrae\nbeatitudinis uisione non solum laetitia spiritali, sed etiam\nprofectu abunde repletos ad nostrum coenobium recursuros et\nea, quae fuissemus uestro magisterio consecuti, a nobis post\nreditum uel tenui aemulatione sectanda. hoc enim et seniorum\nnostrorum dilectio sibi spondere nos conpulit, dum sublimitatem\nuitae uestrae atque doctrinae posse nos aliquatenus\nimitari in illo coenobio crederemus. unde cum ex hoc nobis\nomnem aestimaremus laetitiam conferendam, intolerabili e\n\n\n\n\n\n\n\n\ncontraho dolore conficimur, considerantes illo nos ordine id\nquod salutare nobis esse cognoscimus obtinere non posse.\nex\nutroque ergo nunc latere coartamur. si enim promissioni,\nquam coram cunctis fratribus in spelaeo in quo dominus\nnoster ex aula uteri uirginalis effulsit ipso teste deprompsimus,\nsatisfacere uoluerimus, summum spiritalis uitae incurrimus\ndetrimentum: sin autem sponsionis inmemores et in his\nregionibus residentes utilitati perfectionis nostrae illa uoluerimus\npostponere sacramenta, abrupta mendacii atque periurii\npericula formidamus.\nsed ne hoc quidem aestus nostros\npossumus releuare consilio, ut postquam uelocissimo reditu\niuris iurandi fuerit inpleta condicio, haec denuo loca celeri\nrepetamus recursu. nam quamuis ad profectum spiritalium\nrerum uirtutemque tendentibus periculosa ac noxia sit etiam\nparua dilatio, tamen pollicitationem fidei nostrae quamuis\nmoroso reditu solueremus, nisi nos non solum auctoritate,\nneram etiam caritate seniorum nostrorum sciremus inexsolubiliter\nconligandos, ita ut remeandi ad haec loca nobis\npotestas deinceps nullo modo tribuatur.\nAd haec beatus Ioseph interposito aliquantisper silentio:\ncerti, inquit, estis maiorem spiritalium rerum profectum in\nregione hac nobis posse conferri?\nGERMANVS : Quamuis etiam illorum doctrinae summas\ngrates rependere debeamus, qui nos docuerunt a paruulis\nmagna conari et dato boni sui gostn egregiam perfectionis\nsitim nostris uisceribus indiderunt, si quid tamen iudicio\nnostro creditur, nullam ducimus conparationem inter haec\natque illa quae illic percepimus instituta, ut sileamus conuersationis\nuestrae inimitabilem puritatem, quam nobis non\n\n\n\n\nsolum mentis ac propositi districtione, sed etiam locorum\ncredimus beneficio patrocinante conferri. unde non dubitamus\nad imitandam perfectionis uestrae magnificentiam hanc quae\ncursim. traditur doctrinam non posse sufficere, nisi nobis\netiam conmorationis ipsius adfuerint adiumenta, longique\ntemporis eruditio cotidiana institutione torporem nostri cordis\nutcumque discusserit.\nIOSEPH : Sanum quidem est atque perfectum nostraeque\nprofessioni omnino conueniens, ut ea quae sub aliqua\nsponsione decernimus efficaciter inpleamus. ob quam rem\nnihil oportet abrupte monachum definire, ne aut id quod\nincaute promisit inplere cogatur aut consideratione honestioris\nintuitus reuocatus sponsionis suae praeuaricator exsistat.\nsed\nquia nunc propositum nobis est non tam de sanitatis statu\nquam de infirmitatis curatione tractare, non quid primore loco\na uobis fuerit actitandam, sed quemadmodum de scopulo\nhuius perniciosi naufragii possitis euadere salubri est consilio\nrequirendum. quando ergo nullum nos coartat uinculum nec\ncondicio ulla constringit, de conparatione secundarum rerum\noptione proposita id quod maioris est conmodi praelegatur:\nquando uero aliqua dispendiorum obsistit aduersitas, in conparatione\ndamnorum illud est adpetendum quod leuioribus\\'\nsubiacet detrimentis.\nproinde quantum uestra patefecit adsertio,\ncum ad id uos loci sponsio inconsulta perduxerit, ut ex utroque\nnobis grauis inconmodi subeunda iactura sit, in eam\npartem inclinandum est electionis arbitrium, quae uel tolerabiliora\ndispendia inferat uel satisfactionis remedio facilius expietur.\nsi ergo maiora spiritui uestro lucra ex hac conmoratione\ncreditis conferenda quam illa sunt quae nobis de conuersatione\nillius coenobii nascebantur, neque sine iactura ingentium\n\n\n\n\nconmodoram potest condicio uestrae sponsionis impleri, satius\nest hoc uos mendacii uel non inpletae promissionis subire\ndispendium, quod semel praeteritum nec ipsum ultra iam\nrepeti nec alia per semet poterit generare peccata, quam in\nillud incidere per quod tepidioris uitae ut dicitis status cotidiano\nnoe atque interminabili adficiat detrimento.\nueniabiliter\nenim, immo uero etiam laudabiliter definitio incauta mutabitur,\nsi ad salubriorem transeat partem, nec constantiae praeuaricatio,\nsed temeritatis emendatio esse credenda est, quotiens\nsponsio uitiosa corrigitur. quae omnia scripturarum quoque\npossunt testimoniis apertissime conprobari, quam multis etiam\nletaliter cesserit statuta conplesse et e contrario quam multis\neadem refugisse conmodum fuerit ac salubre.\nQuod utrumque liquidissime sancti apostoli Petri et\nHerodis exempla testantur. ille enim quia discessit a definitione\nsententiae quam uelut sacramento firmauerat dicens: non\nmihi lauabis pedes in aeternum, inmortale Christi\nconsortium promeretur, abscidendus procul dubio ab huius\nbeatitudinis gratia, si in sermonis sui obstinatione mansisset.\nhic uero fidem inconsulti retinens sacramenti cruentissimus\npraecursoris domini extitit interemptor uanoque timore periurii\ndamnationi semet ipsum atque suppliciis perpetuae mortis\ninmersit. in omnibus ergo rebus considerandus est finis et\nsecundum eum propositi nostri dirigendus est cursus : quem\nsi superueniente salubriore consilio ad deteriorem partemuergere\nuiderimus, rectius est incongrua constitutione submota\nad meliorem transire sententiam quam statutis! pertinaciter\ninhaerendo peccatis grauioribus obligari.\nGERMANVS: Quantum spectat ad desiderium nostrum,\n\\' quod a nobis pro spiritalis conmodi utilitate susceptum est,\noptaremus aedificari uestri iugitate consortii. si enim ad\ncoenobium nostrum fuerimus reuersi, non solum nos ab hoc\ntam sublimi proposito relapsuros, sed etiam pro mediocritate\nconuersationis illius multis certum est dispendiis quatiendos.\nuerum illud nos euangelicum mandatum uehementer absterret:\nsit sermo uester est est, non non: quod autem his\nabundan tius est, a malo est. credimus enim tanti\ntransgressionem praecepti nulla conpensari posse iustitia, nec\nin extremis recte cedere quod malo initio semel fuerit\ninchoatum.\nIOSEPH: In omnibus ut diximus causis non processus\noperis, sed uoluntas operantis est intuenda, nec statim quisquid\negerit, sed quo uoto egerit inquirendum, ita ut nonnullos\npro his factis de quibus bona postea orta sunt repperiamus\nfuisse damnatos et e contrario quosdam per reprehensibiles\nactus ad summam peruenisse iustitiam. et nec illi utilis\nrerum exitus profuit qui pessimo rem adgressus proposito non\nillam quae subsecuta est utilitatem, sed quiddam contrarium\nuoluit operari, nec huic nocuit reprehensibiliter inchoasse qui\nnon pro contemptu dei nec delinquendi proposito, sed necessarii\net sancti finis intuitu uituperabilis initii sustinuit\nnecessitatem.\nEt ut haec eadem sanctarum scripturarum dilucidemus\nexemplis, quid salubrius, quid utilius uniuerso orbi potuit\n\n\n\n\n\n\nprocurari quam dominicae passionis salutare remedium ? et\ntamen non solum non profuit, uerum etiam in tantum illiobfuit\ntraditori cuius ministerio probatur inpletum, at absolute\nde illo pronuntietur: bonum erat ei sinatnsnon fuisset\nhomo ille. non enim secundum hoc quod euenit fructus illi\nest sui operis repensandus, sed secundum id quod facere uolnit\nI uel effecturum esse se credidit.\net rursum quid criminosins\ndolo atque mendacio etiam in extraneum, ne dixerim in\ngermanum patremne conmisso? et tamen non solum nullam\npro his damnationem aut reprehensionem Iacob patriarcha\ncontraxit, uerum etiam perpetua benedictionis hereditate ditatus\nest. nec inmerito, quia et iste benedictionem primogenitis\ndestinatam non ex praesentis lucri auaritia, sed ex fide sanctificationis\nperpetuae concupiuit, et ille non humanae salutis\nobtentu, sed filargyriae crimine morti tradidit omnium redemptorem.\net idcirco utrique eorum fructus operationis suae secundum\ndestinationem mentis ac propositum uoluntatis adscriptus\nest, qua nec ille fraudem nec iste salutem statuit operari.\nillud enim pro retributione mercedis iuste unicuique repensatur\nquod principaliter mente conceperit, non quod exinde uel bene\nuel male contra uotum operantis emerserit. ideoque iustissimus\niudex excusabilem, immo laudabilem talis mendacii censuit\npraesumptorem, quia sine eo ad benedictionem primitiuorum\nnon poterat peruenire, nec debuit in crimen uocari quod\ndesiderio benedictionis exortum est.\nalioquin non modo iniquus\nin fratrem patriarcha praedictus, sed etiam circumuentor in\npatrem et sacrilegus extitisset, si habens aliam uiam qua\nad benedictionis illius gratiam perueniret hanc quae fratri\n\n\n\n\n\n\ndamnosa esset ac noxia expetere maluisset. uidetis igitur apud\ndeum non processum operis, sed destinationem mentis inquiri.\nhis itaque praestructis ut ad propositam quaestionem ob quam\nhaec uniuersa praemissa sunt reuertamur, respondeatis mihi\nprimitus uelim, cuius rei causa uos illius sponsionis nexibus\nuinxeritis.\nGERMANVS : Prima ut diximus extitit causa, qua\nnostros maestificare seniores ac praeceptis eorum obsistere\nuerebamur, secunda, qua, si quid perfectum atque magnificum\nuel uisu uel auditu percepissemus a uobis, cum reuersi ad\ncoenobium fuissemus, exercere nos posse inconsultissima persuasione\ncredidimus.\nIOSEPH : Sicut praefati sumus, destinatio mentis uel\nremuneratur hominem uel condemnat secundum illud: et\ninter se inuicem cogitationibus accusantibus aut\netiam defendentibus, in die qua iudicabit deus\nocculta hominum, illud etiam: ego autem opera et\ncogitationes eorum uenio ut congregem cum omnibus\ngentibus et linguis. quamobrem desiderio perfectionis,\nut uideo, hoc uos sacramenti uiucuio conligastis, dum\ncreditis illo eam posse ordine conprehendi quo nunc superueniente\npleniore iudicio ad sublimitatem eius conscendi non\nposse perspicitis.\nnon ergo praeiudicat quidquid discrepans\nab illa dispositione uisum fuerit accidisse, si modo nulla\nprincipalis illius propositi diuersitas subsequatur. neque enim\nopiticii cuiusquam desertio est demutatio ferramenti aut\ns\n\n\n\n\n\n\nsegnitiam arguit uiatoris uiae conpendiosioris ac directioris\nelectio: ita igitur et in hac parte emendatio dispositionis\ninpronidae non spiritalis nati est indicanda transgressio. quidquid\nenim pro caritate dei et pietatis amore perficitur, quae\npromissionem habet uitae quae nunc est et futurae,\ntametsi duris atque aduersis uideatur principiis inchoari, non\nsolum nulla reprehensione, sed etiam laude dignissimum est.\net idcirco nihil praeiudicat refragatio sponsionis incautae, si\nquolibet genere scopos tantum, id est proposita pietatis destinatio\nteneatur. omnia namque ob hoc agimus, ut deo corio\nmundum exhibere possimus: coios consummatio si in his locis\nfacilior iudicatur, nihil uobis oberit extortae mutatio pactionis,\ndummodo principalis illius perfectio puritatis, pro qua sponsio\nuestra processerat, secundum domini uoluntatem maturius\nadquiratur.\nGERMANVS : Quantum spectat ad uim sermonum qui\nrationabiliter prudenterque digesti sunt, haud difficile sponsionis\nnostrae scrupulus a nobis potuisset extrudi, nisi illud nos\nuehementissime deterreret, quod infirmioribus quibusque intromitti\nper haec uidetur exempla occasio mentiendi, si ullo modo,.\npacti fidem licito dissolui poese cognouerint, quippe eam tantis\nhoc ipsum et tam minacibus interdicatur eloquiis propheta\ndicente: perdes omnes, qui loquuntur mendacium,\net: 08 quod mentitur, occidet animam.\nJOSEPH: Occasiones causaeque perditionum his qui\nperituri sunt, immo qui perire desiderant, deesse non possunt.\n\n\n\n\n\n\nneque enim abicienda sunt testimonia scripturarum ac de suo\ncorpore penitus abradenda, quibus uel haereticorum prauitas\nanimatur uel Iudaeorum infidelitas obduratur uel tumor sapientiae\ngentilis offenditur, sed utique et pie credenda et inmobiliter\nsunt tenenda et secundum ueritatis regulam praedicanda.\net idcirco non debemus alienae inhdelitatis obtentu οἰκονομίας\nid est dispensationes prophetarum atque sanctorum quas scrip- .\ntura conmemorat abdicare, ne, dum infirmitati eorum condescendere\ndebere nos credimus, non solum mendacii, uerum\netiam sacrilegii crimine pollaamur: sed quemadmodum diximus\noportet nos ea et secundum historiam confiteri et quemadmodum\npie gesta sint explanare.\nceterum his qui prani\npropositi sunt non ex hoc mentiendi aditus obstruetur, si\nearum remm quas uel prolaturi sumus uel protulimus ueritatem\naut penitus abnegare aut extenuare allegoricis interpretationibus\nlaboremus. quid enim illis horum testimoniorum\nnocebit auctoritas, quibus etiam sola corruptio uoluntatis\nsufficit ad peccandum?\nItaque taliter de mendacio sentiendum atque ita eo\nutendum est, quasi natura. ei insit ellebori. quod si inminente\nexitiali morbo sumptum fuerit, fit salubre, ceterum absque\nsummi discriminis necessitate perceptum praesentis exitii est.\nita namque etiam sanctos ac probatissimos deo uiros utiliter\nlegimus usos fuisse mendacio, ut non solum nullum ex hoc\npeccati crimen incurrerint, uerum etiam summam sint iustitiam\nconsecuti: quibus si gloriam potuit conferre fallacia, quid eis\n\n\n\n\ne contrario nisi condemnationem ueritas intulisset ? sioit Raab,\ncuius cum non solum nulla uirtutum, sed etiam inpudicitiae\nmonumenta scriptura conmemoret, pro solo mendacio, quo\nexploratores maluit. occultare quam prodere, admisceri populo\ndei aeterna benedictione promeruit.\nquae si neritatem loqui\nant saluti ciuium consulere maluisset, nulli dubium quod nec\ninminentem cum uniuersa domo sua fugisset interitum nec\nauctoribus dominicae natiuitatis inserta et in patriarcharum\nadnumerata catalogo per successionem suae prolis edere\nmeruisset omnium saluatorem. denique Dalila, quae utilitati\nciuium consulens exploratam prodidit ueritatem, perpetuae\nperditionis uicissitudinem consecuta solam criminis sui cunctis\nmemoriam dereliquit.\nquando ergo grane aliquod inmmet de\nueritatis confessione discrimen, tunc mendaciorum sunt recipienda\nperfugia, ita tamen ut reatu humilis conscientiae\nsalubriter mordeamur. ubi autem nulla conditio summae\nnecessitatis incumbit, omni cautione mendacium neLut mortiferum\ndeuitandum est: quemadmodum de ellebori diximus\npotu, quod salubre est quidem si tunc demum sumatur cum\nineuitabilis atque mortifera inminet aegritudo, sin uero integra et\ninperturbata corporis sanitate sumatur, statim ad praeoccupanda\nuitalia uis perniciosa pertendit.\nquod de Raab\nHierichuntina et de Iacob patriarcha euidenter ostensum est,\ne quibus nec illa mortem alias quam hoc remedio potuisset\neuadere nec iste ad benedictionem primogeniti peruenire.\nnon enim deus uerborum tantum actuumque nostrorum discussor\net iudex, sed etiam propositi ac destinationis inspector\nest.\nqui si quid causa salntis aeternae ac diuinae eontemplationis\nintuitu ab unoquoque uel factum uiderit uel promissum,\n\n\n\n\n\n\ntametsi hominibus durum atque iniquum esse uideatur, ille\ntamen intimam cordis inspiciens pietatem non uerborum\nsonum, sed uotum diiudicat uoluntatis, quia finis operis et\nadfectus considerandus est perpetrantis, quo potest quis, ut\nsupra dictum est, etiam per mendacium iustificari et alius per\nueritatis adsertionem peccatum perpetuae mortis incurrere.\nad quem finem etiam Iacob patriarcha respiciens hispidam\nfraterni corporis speciem obuolutione pellium simulare non\ntimuit et instiganti ad hoc mendacium matri laudabiliter adquienit.\nuidebat enim ex hoc maiora sibi lucra benedictionis\natque iustitiae quam per simplicitatis obseruantiam conferenda.\nnon enim dubitabat mendacii huius maculam inundatione\npaternae benedictionis protinus abluendam et uelut nubiculam\nquandam flatu sancti spiritus uelociter absumendam, atque\nuberiora sibi per hanc adfectaticiam simulationem quam per\nillam ingenitam ueritatem meritorum praemia conferenda.\nGERKANVS: Non mirum est has dispensationes in\nueteri testamento probabiliter usurpatas ac nonnumquam uiros\nsanctos laudabiliter uel certe ueniabiliter fuisse mentitos, cum\nmulto maiora eis pro temporum rudimentis licuisse uideamus.\ncur enim mirum sit, quod beatus Dauid fugiens Saulem percontanti\nAbimelech sacerdoti atque dicenti: quare tu solus,\net nullus est tecum? ita respondit: rex, inquit, praecepit\nmihi sermonem, et dixit: nemo sciat rem,\npropter quam missus es: nam et pueris condixi in\nillum et illum locum, et iterum: si habes hic ad\nmanum hastam, aut gladium? quia gladium meum,\net arma mea non tuli mecum. sermo enim regis\n\n\n\n\n\n\nurgnebat, uel illud, cum perductus ad Achis regem Geth\ninsanum furiosumque simulauit ac mutaait os suum coram\neis, et conlabebatur inter manus eorum: et\ninpingebat in ostium portae, defluebantque saliuae\neius in barbam, cum etiam uxorum concubinarumque\ngregibus licito fruerentur nec uilam eis inputaretur ei hac\nparte peccatum, insuper etiam inimicorum sanguinem propria\nmanu frequenter effunderent idque non solum non reprehensibile.\nuerum etiam laudabile crederetur? quae ita nunc euangelio\ncoruscante uidemus omnimodis interdicta, ut sine ingenti\ncrimine ac sacrilegio horum quicquam non possit admitti. in\nquem modum nec mendacium ullum. quamlibet pio colore\ncontectum, non dicam probabiliter, sed nec ueniabiliter a\nquoquam credimus usurpari dicente domino: sit sermo\nuester est est,\\'non non: quod autem his abundantius\nest, a malo est, apostolo quoque in eadem congruente:\net nolite mentiri inuicem.\nIOSEPH : Viorum quidem concubinarumque multarum\nantiqua illa libertas instante iam temporum fine et multiplicatione\nhumanae generationis expleta non inmerito uelut\nminus iam necessaria per euangelicam perfectionem debuit\namputari nam usque ad aduentum Christi oportuit benedictionem\nprimordialis illius uigere sententiae qua dictum est:\ncrescite et multiplicamini, et replete terram.\net\nidcirco iustissimum fuit, ut ex illa radice fecunditatis humanae,\nquae in synagoga pro dispensatione temporis utiliter aignit,\nangelicae uirginitatis flosculi germinarent ac suaue olentes\ncontinentiae fructus in ecclesia gignerentur. mendacia uero\netiam tunc fuisse damnata totius ueteris instrumenti textus\n\n\n\n\n\n\neuidenter ostendit dicens: perdes omnes, qui loquuntur\nmendacium, et iterum: suauis est homini panis mendacii:\net postea replebitur os eius calculo, et ipse\nlegislator mendacium, inquit, fugies.\nsed tunc demum\nid probabiliter diximus usurpatum, cum ei necessitas aliqua\nseu dispensatio salutaris adiuncta est, ob quam non debuerit\ncondemnari. quale est illud quod conmemorastis de Dauid\nrege, cum fugiens insectationem Saulis iniustam ad Abimelech\nsacerdotem non proposito cuiusdam lucri nec studio laedendi\nquempiam, sed ut tantummodo semet ipsum ab inpiissima eius\ninsectatione saluaret, mendacibus utitur uerbis, quippe qui\nmanus suas inimici regis sanguine et quidem a deo sibi totiens\ntraditi contaminare noluerit dicens: propitius mihi sit\ndeus, ne faciam rem hanc domino meo, christo\ndomi, ut mittam manum meam in eum, quia\nchristus domi. est.\net idcirco dispensationes has quas\nuel ob uoluntatem dei uel ob praefigurationem spiritalium\nsacramentorum uel ob quorundam salutem sanctos uiros in\nueteri testamento legimus exsecutos, in tantum nos quoque,\ncum necessitas coartauerit, non possumus abdicare, ut ne ipsos\nquidem apostolos, ubi consideratio alicuius utilitatis exegit,\nab eis declinasse cernamus. quae paulisper interim differentes\ndigestis primitus quae adhuc de ueteri testamento proferre\ndisponimus post haec congruentius inferemus, ut facilius adprobetur\nuiros iustos et sanctos tam in nouo quam in ueteri\ntestamento in his oeconomiis sibi per omnia concordasse.\nquid\nenim de illa Chusi ad Absalom pro salute regis Dauid pia\n\n\n\n\n\n\nsimulatione dicemus, quae cum tota fallentis et circnmaenientis\npromatur affectu et utilitatem consulentis inpugnet, scripturae\ndiuinae testimonio conprobatur ita dicentis: domini autem\nnutu dissipatum est consilium Achitofel utile, ut\ninduceret dominus super Absalom malum? nec enim\nreprehendi poterat id quod recto proposito ac pio iudicio pro\niustis partibus gerebatur ac pro illius cuius pietas deo placebat\nsalute atque uictoria religiosa fuerat simulatione conceptum.\nquid etiam de illius feminae pronuntiabimus facto, quae suscipiens\nillos qui ad regem Dauid a praedicto Chusi fuerant\ndestinati abscondit in puteo et expandens uelamen super os\neius, cum ptisanas se torrere simulasset, transierunt,\ninquit, gustata paululum aqua, atque hoc eos figmento\nab insequentium manibus liberauit? quapropter respondete\nquaeso mihi, quid fuissetis acturi, si qua nobis nunc sub\neuangelio constitutis similis fuisset exorta condicio: utrumnam\nmaluissetis eos simili celare mendacio dicentes eodem modo:\ntransierunt gustata paululum aqua, et inplere illud\nquod praecipitur: erue eos, qui ducuntur ad mortem:\net redime eos qui interficiuntur, ne parcas, an\nueritatis confessione latitantes prodere perempturis?\net ubi\nillud apostoli: nemo quod suum est quaerat, sed quod\nalterius, et: caritas non quaerit quae sua sunt,\nsed ea quae aliorum, ac de se ipso: non quaero, inquit,\nquod mihi utile est sed quod multis, ut salui fiant ?\nsi enim ea quae nostra sunt quaerimus et id quod nobis utile\nest pertinaciter uolumus retentare, etiam in huiusmodi necessitatibus\nloqui nos necesse est ueritatem et reos fieri mortis\n\n\n\n\n\n\nalienae: si uero ea quae aliis salutaria sunt nostris utilitatibus\npraeponentes apostolico satisfecerimus imperio, sine dubio\nsubeunda eat nobis necessitas mentiendi.\net idciroo nec\nintegra caritatis uiscera possidere nec ea quae aliorum sunt\nsecundum apostolicam disciplinam quaerere poterimus, nisi\nhis quae districtioni nostrae perfectionique conueniunt paululum\nrelaxatis condescendere utilitatibus aliorum prono maluerimus\naffectu et ita cum apostolo infirmis efficiamur infirmi, ut\nlucrari possimus infirmos.\nQuibus eruditus exemplis beatus quoque apostolus\nIacobus omnesque illius ecclesiae primitiuae praecipui principes\napostolum Paulum ad simulationis figmenta descendere pro\ninbecillitate infirmantium cohortantur eumque purificari secundum\nobseruantiam legis, caput radere, uota offerre conpellunt,\npraesens illud dispendium quod ex hac hypocrisi gignebatur\nnihili reputantes, sed contemplantes potius lucra quae erant\nei illius diutina praedicatione parienda.\nnon enim tantum\napostolo Panlo lucrum ex hac eius fuerat districtione conlatum,\nquantum celeri eius exitio uniuersis gentibus detrimentum.\nquod sine dubio uniuersae tunc euenisset ecclesiae, nisi illum\nhaec utilis ac salubris hypocrisis praedicationi euangelicae\nreseruasset. tunc enim necessario ac ueniabiliter adquiescitur\nmendacii detrimento, quando maius ut diximus inminet de\nueritatis confessione dispendium et utilitas quae nobis de ueritate\nconfertur conpensare illa quae generanda sunt damna\nnon praeualet.\nquod temperamentum etiam aliis uerbis idem\nbeatus apostolus ubique se semper tenuisse testatur. nam\ncum dicit: factus sum Iudaeis sicut Iudaeus, ut\nIudaeos lucri facerem: his qui sub lege erant\nquasi sub lege essem, cum ipse non essem sub\n\n\n\n\n\n\n\n\n\n\nlege, ut eos qui sub lege erant lucri facerem: his\nqui sine lege erant tamquam sine lege essem, cum\nsine lege dei non essem sed in lege essem Christi,\nut eos qui sine lege erant lucri facerem: factus\nsum infirmis infirmus, ut infirmos lucri facerem:\nomnibus omnia factus sum, ut omnes facerem\nsaluos, quid aliud ostendit quam secundum infirmitatem\natque mensuram eorum qui instituebantur condescendisse se\nsemper et a perfectionis rigore aliquid relaxasse, nec tenuisse\nse id quod districtio poscere uidebatur, sed illud magis praeposuisse\nquod infirmantium utilitas exigebat?\net ut haec\neadem adtentius indagantes singillatim apostolicarum uirtutum\ninsignia replicemus. quaeret aliquis, quomodo omnibus per\nomnia beatus apostolus suam probetur aptasse personam ? ubi\nfactus sit Iudaeis sicut Iudaeus ? profecto ibi, ubi illam\nsententiam intimo corde custodiens qua Galatis denuntiauerat\ndicens: ecce ego Paulus dico uobis quia si circumcidamini,\nChristus uobis nihil proderit, in Timothei\ntamen circumcisione imaginem quodammodo Iudaicae superstitionis\nadsumpsit.\net rursus ubi factus est eis qui sub lege\nerant tamquam sub lege esset? nempe ibi, ubi Iacobus omnesque\nseniores ecclesiae formidantes, ne in eum illa inrueret\nIudaeorum credentium, immo Christianorum iudaizantium\nmultitudo, quae ita fidem Christi receperat ut adhuc ritu\ncaerimoniarum legalium teneretur, discrimini eius hoc consilio\nac persuasione succurrunt dicentes: uides, frater, quot\nmilia sint in Iudaeis qui crediderunt, et hi omnes\n\n\n\n\n\n\naemulatores sunt legis. audierunt autem de te\nquia discessionem doceas a Moysi eorum qui per\ngentes sunt Iudaeorum, dicens non debere eos\ncircumcidere filios suos, etinfra: hoc ergofacquod\ntibi dieimus. sunt nobis uiri quattuor uotum\nhabentes super se: his adsumptis sanctifica te cum\nillis, et inpende in illis ut radant capita, et\nscient omnes quoniam ea quae de te audierunt falsa\nsunt, sed ambulas et ipse custodiens legem.\net ita\npro illorum qui sub lege erant salute illam paulisper districtionem\nsententiae suae calcans qua dixerat: egoenim per\nlegem legi mortuus sum ut deo uiuam, caput radere,\npurificari secundum legem atque in templo Moysaico ritu uota\nofferre conpellitur. quaeres etiam ubi pro salute eorum qui\nlegem dei penitus ignorabant, tamquam et ipse sine lege esset\neffectus sit ? lege, in Atheniensi urbe, ubi gentilium uigebat\ninpietas, quo usus sit praedicationis exordio: praeteriens,\ninquit, uidi simulacra uestra et aram in qua scriptum\nerat: ignoto deo.\ncumque de eorum superstitione\nfuisset orditus, tamquam si et ipse absque lege esset, sub\noccasione profani illius tituli fidem Christi intulit dicens:\nquod ergo ignorantes uos colitis, hoc ego adnuntio\nuobis. et post pauca; uelut si diuinae legis penitus esset\nignarus, gentilis poetae uersum potius quam Moysi aut Christi\nmaluit proferre sententiam et sicut quidam, inquiens,\nuestrorum poetarum dixerunt: ipsius enim et\n\n\n\n\n\n\n\n\ngenus sumus. cum itaque suis eos quae refutare non\npossent testimoniis fuisset adgressus, ita de falsis uera confirmans\nsubdidit dicens: genus ergo cum sumus dei, non\ndebemus aestimare auro aut argento aut lapidi,\nsculpturae artis et cogitationis hominis, diuinitatem\nesse similem.\ninfirmis autem infirmns effectus est,\ncum secundum indulgentiam, non secundum imperium his qui\nse continere non poterant in id ipsum redire concessit, sine\ncum lacte, non esca Corinthios potans in infirmitate et timore\net tremore multo apud eos fuisse se dicit. omnia autem\nomnibus factus est, ut omnes faceret saluos, cum dicit: qui\nmanducat non manducantem non spernat, et qui\nnon manducat manducantem non iudicet, et: qui\nmatrimonio iungit uirginem suam, bene facit, et\nqui non iungit, melius facit, et alibi quis, inquit,\ninfirmatur, et ego non infirmor? quia scandaiizatur,\net ego non uror?\natque hoc modo illud quod\nCorinthiis praeceperat adimpleuit dicens: sine offensione\nestote Iudae et Graecis et ecclesiae Christi, sicut\net ego per omnia omnibus placeo, non quaerens\nquod mihi utile est sed quod multis, ut salui fiant.\nutile enim sine dubio fuerat Timotheum non circumcidere,\ncaput non radere, purificationem Iudaicam non adsumere,\nnudipedalia non exercere, uota legalia non offerre: sed facit\nhaec omnia, quia non quaerit quod sibi utile est, sed quod\nmultis. quod quamnis dei contemplatione sit factum, tamen\nsimulatione non caruit.\nqui enim per legem Christi legi\n\n\n\n\n\n\nmortuus fuerat ut deo uiueret, quique illam iustitiam legis\nin qua conuersatus fuerat sine querella detrimentum fecerat\net arbitrabatur ut stercora, ut Christum lucri faceret, ea quae\nlegis erant uero cordis affectu offerre non potuit: nec fas est\ncredi eum qui dixerat: si enim quae destruxi haec\niterum reaedifico, praeuaricatorem me constituo in\nid incidere quod ipse damnauerat. et in tantum non magis\nres ipsa quae geritur quam gerentis pensatur affectus, ut e\ncontrario quibusdam repperiatur ueritas nocuisse et profuisse\nmendacium.\nnam Doec Idumaeus regi Sauli de fuga Dauid\ncoram famulis conquerenti ac dicenti: numquid omnibus\nuobis dabit filius Iesse agros et uineas, et uniuersos\nuos faciet tribunos, et centuriones: quoniam\nconiurastis omnes aduersus me, et non est qui\nmihi renuntiet? quid nisi uerum prodidit dicens: uidi\nfilium Iesse in Nob ad Abimelech filium Achitob\nsacerdotem. qui consuluit pro eo dominum, et\ncibaria dedit ei: sed et gladium Goliath Philistaei\ndedit ei? pro qua ueritate eradicari de terra uiuentium\nmeruit, ac de eo dicitur per prophetam: propterea deus\ndestruet te in finem, euellet te, et emigrabit te\nde tabernaculo tuo: et radicem tuam de terra\nuiuentium.\nex illa igitur terra hic pro indicio ueritatis\nperpetua eradicatione conuellitur, in qua Raab meretrix pro\nmendacio cum sua cognatione plantatur: sicut etiam Samson\n\n\n\n\n\n\nillam diu occultatam mendacio ueritatem inpiae coniugi perniciosissime\nprodidisse reminiscimur, cui propterea deceptionem\nintulit ueritas inconsultissime patefacta, quia illud mandatum\npropheticum custodire neglexit: ab e a, quae dormit in\nsinu tuo, oustodi claustra oris tui.\nEt ut exempla quaedam de nostris quoque ineuitabilibus\nac paene cotidianis necessitatibus proferamus, quas\nquantalibet obseruantia numquam ita possumus praecauere,\nut non uel inuiti uel uolentes in eas cogamur incurrere: quid\nquaeso faciendum est, cum refectionem procrastinare disponentibus\nnobis, utrum refecerimus, ad uesperam frater adueniens\npercontatur: celandumne ieiunium est et uirtus parsimoniae\ncontegenda, an ueritatis professione prodenda?\nsi celamus, ut\ndominico satisfaciamus imperio quo dicitur: non uidearis\nhominibus ieiunans sed patri tuo qui est in abscondito,\net iterum: ne sciat sinistra tua quid faciat\ndextera tua, profecto mentimur. si uirtutem continentiae\npropalamus, euangelica nos sententia iure peroollet: amen\ndico uobis, receperunt mercedem suam.\nquid si\noblatum a fratre quispiam poculum cum definitione rennuerit,\nabsolute accepturum esse se denegans quod ille gaudens aduentu\neius suppliciter ut sumatur exorat? rectumne est ut fratri ad\ngenua prouoluto in terramque prostrato, qui non nisi his\nofficiis uiscera caritatis expleturum esse se credit, etiam cum\nlabore suo pareat, an in sermonis sui atque propositi pertinacia\nperseueret?\nQVRMANVS: In illo quidem superiore exemplo dubium.\nut credimus non est quin expediat abscondi continentiam\n\n\n\n\n\n\nnoBtram potius quam percontantibus prodi, ac super huiuscemodi\ncausis nos quoque fatemur ineuitabile esse mendacium.\nin secundo autem nulla nobis incumbit necessitas mentiendi,\nprimum quia possumus ea quae fratrum ministerio porriguntur\nita rennuere, ut nullo nos definitionis uinculo conligemos,\ndeinde quod semel rennuentes possumus inmobilem tenere\nsententiam.\nIOSEPH : Has definitiones illorum monasteriorum\nesse non dubium est, in quibus renuntiationis uestrae ut\ndieitis rudimenta formata sunt, quorum principes fratrum\nrefectioni suas adsolent praeponere uoluntates et obstinatissime\nid quod semel mente conceperint exsequuntur. ceterum seniores\nnostri, quorum fidei apostolicarum signa uirtutum testimonium\nreddiderunt quique uniuersa iudicio potius ac\ndiscretione spiritus quam rigida animi obstinatione gesserunt,\neos qui alienis infirmitatibus adquiescerent multo uberiores\nfructus quam eos qui in suis definitionibus perdurarent capere\ncensuerunt, sublimiorisque pronuntiauerunt esse uirtutis contegere\npotius continentiam necessario hoc ut dictum est humilique\nmendacio quam patefacere superbo ueritatis indicio.\nDenique abbas Piamun post uiginti et quinque\nannos oblatam sibi a quodam fratre uuam ac uinum absque\nhaesitatione suscipiens confestim ea quae ingesta fuerant\ncontra consuetudinem degustare quam ignotae cunctis continentiae\nmaluit propalare uirtutem. nam si illud quoque\nconsiderare uelimus quod seniores nostros incunctanter fecisse\nmeminimus, qui mirabilia uirtutum suarum uel proprios\nactus, quos necesse erat ad instructionem iuniorum in\n\n\n\n\nconlatione proferri, sub aliorum solebant colorare personis, quid\naliud possumus quam apertum super his iudicare mendacium ?\natque utinam nos quoque dignum aliquid haberemus quod ad\nincitandam fidem proponi iunioribus possit! profecto minime\nuereremur huiuscemodi illorum figmenta sectari. rectius enim\nest sub talis figurae colore mentiri quam pro obseruantia\ninrationabilis istius ueritatis aut ea quae audientes aedificare\npotuerunt incongrua taciturnitate contegere aut si ex nostra\npersona ueraciter proferantur iactantiam noxiae uanitatis\nincurrere.\nad quod etiam nos magisterio suo doctor gentium\neuidenter instituit, qui reuelationum suarum magnitudinem\nex alterius maluit proferre persona dicens: scio hominem\nin Christo, siue in corpore siue extra corpus nescio,\ndeus scit, raptum usque ad tertium caelum.\net scio huiusmodi hominem, quia raptus est in\nparadiso et audiuit ineffabilia uerba, quae non\nlicet homini loqui.\nInpossibile nobis est breuiter\\' uniuersa percurrere.\nquis etenim enumerare sufficiat omnes propemodum patriarchas\nsanctosque innumerabiles, alios pro uitae tutamine, alios pro\nbenedictionis desiderio, alios pro misericordia, alios pro alicuius\noccultatione mysterii, alios pro zelo dei, alios pro examine\nueritatis patrocinium ut ita dixerim adsumpsisse mendacii?\nquae sicut enumerari cuncta non possunt, ita praetermitti\npenitus uniuersa non debent.\nnam beatum Ioseph pietas\nconpulit, ut falsum fratribus crimen etiam cum obtestatione\nregiae salutis inpingeret dicens: exploratores estis:\ninfirmiora terrae uenistis inspicere, et infra\n\n\n\n\n\n\nmittite, inquit, ex uestris unum, et adducite fratrem\nuestrum hno: uos autem custodimini hic, usque\ndum manifesta fiant uerba uestra, an uerum\ndicatis an non: sin autem, per salutem Pharaonis,\nexploratores estis. si enim non eos hoc misericordi\nmendacio terruisset, nec patrem fratremque reuisere nec eos\nin tantis inopiae periculis alere nec conscientiam postremo\nfratrum a reatu uenditionis suae expurgare potuisset.\nnon\n\nergo tam reprehensibile fuit metum fratribus incussisse\nmendacio quam sanctum atque laudabile occasione ficti\npericuli inimicos ac uenditores suos ad salutarem paenitentiam\nconpulisse. denique cum grauissimae insimulationis urguerentur\ninuidia, non illius quod falso obiciebatur, sed anterioris\ncriminis conscientia frangebantur, dicentes ad inuicem: merito\nhaec patimur, quia peccauimus in fratrem nostrum,\nquia despeximus tribulationem animae eius, cum\nrogaret nos, et non audiuimus eum: propter hoc\nuenit nobis omnis tribulatio haec. quae quidem\nconfessio non solum apud fratrem in quem inpia crudelitate\npeccauerant, uerum etiam apud deum humilitate saluberrima\ntantum eorum facinus, ut credimus, expiauit.\nquid Salomon,\nqui perceptum a deo sapientiae donum in primo iudicio suo\nnon nisi adsumptione mendacii declarauit? nam ut ueritatem\nquae muliebri mendacio tegebatur exculperet, etiam ipse\nmendacii utique astutissime excogitati usurpauit auxilium\ndicens: adferte mihi gladium, et diuidite infantem\n\n\n\n\n\n\nuiuum in duas partes, et date dimidiam partem\nuni, et dimidiam partem alteri. quae simulatio\n«rudelitatis cum uerae matris uiscera permouisset, ab ea\nautem quae mater non erat laudaretur, tunc demum sagacissimo\nueritatis indicio illam sententiam promulgauit quam\nnemo a deo inspiratam esse non credidit date, inquiens,\nhuic infantem uiuum, et non occidatur: haec est\nmater eius.\nproinde nec debere nec posse nos uniuersa\nconplere quae uel cum quiete animi uel conmotione decernimus,\netiam aliis scripturarum testimoniis copiosius sdocemur, quibus\nuel uiros sanctos uel angelos uel ipsum omnipotentem deum\nea quae definierant frequenter legimus inmutasse. nam beatus\nDauid cum iuris iurandi definitione decreuit dicens: haec\nfaciat deus inimicis Dauid, et haec addat, si reliquero\nde omnibus quae pertinent ad Nabal usque\nmane, mingentem ad parietem.\net continuo intercedente\nAbigail uxore eius ac pro eodem supplicante remittit minas,\nmollit sententiam et mauult transgressor propositi iudicari\nquam sacramenti sai fidem cum crudelitatis exsecutione seruare,\ndicens: uiuit dominus: nisi cito uenisses in occur\nsum mihi, non remansisset Nabal usque ad lucem\nmatutinam, mingens ad parietem. cuius sicut illam\npraecipitis sacramenti facilitatem quae de perturbatae mentis\nconmotione descenderat nequaquam imitandam esse censemus,\nita remissionem atque emendationem statuti sectandam esse\ndeoemimus.\nelectionis uas Gorinthiis scribens reditum suum\nabsoluta definitione promittit dicens: ueniam autem ad\nuos cum Macedoniam pertransiero: Macedoniam\n\n\n\n\n\n\nenim pertransibo. apud uos autem manebo uel\netiam hiemabo, ut uos me deducatis quocumque\niero. nolo enim uos modo in transitu uidere: spero\nenim me aliquanto tempore manere apud uos. cuius\nrei etiam in secunda epistola. ita meminit: et hac confidentia\nuolui prius uenire ad uos, ut secundam\ngratiam haberetis, et per uos transire in Macedoniam,\net iterum a Macedonia uenire ad uos et a\nuobis deduci in Iudaea. sed superueniente salubriore\nconsilio nequaquam se id quod promiserat exsecutum euidentissime\nconfitetur. cum hoc, inquit, uoluissem, numquid\nleuitate usus sum? aut quae cogito secundum\ncarnem cogito, ut sit apud me est est et non non ?\ndenique cur maluerit definitionem sui praeterire sermonis\nquam aduentu suo onerosam discipulis inferre tristitiam, etiam\ncum sacramenti obtestatione declarat: ego autem testem\ndeum inuoco in animam meam, quod parcens nobis\nnon ueni ultra Corinthum. statui enim hoc ipsum\napud me, ut non in tristitia uenirem ad uos. cum\nintraturos se domum Loth Sodomis angeli denegassent dicentes\nad eum: non intrabimus, sed in platea manebimus,\ncontinuo eius precibus conpelluntur statutum mutare sermonem,\nsicut scriptura subiungit: et coegit eos Loth, et deuerterunt\nad eum.\nqui utique si deuersuros ad eum esse se\nnouerant, inuitantis petitionem simulatoria excusatione\n\n\n\n\n\n\nrennuerunt : sin autem ueraciter excusabant, euidenter iamutasse\nsententiam conprobantur. quae utique non ob aliam credimus\ncausam spiritum sanctum sacris uoluminibus indidiase, nisi\nut istis erudiamur exemplis in definitionibus nostris non pertinaciter\npermanere, sed eas arbitrio nostro debere subicere\net ita iudicium nostrum ab omni legis uinculo liberum conseruare,\nut promptum sit ad sequendum quocumque uocauerit\nsalubre consilium, nec differat ant recuset ad id quod utilius\ndiscretio salutaris inuenerit absque ulla cunctatione transire.\net ut ad sublimiora adhuc ascendamus exempla, decumbentem\nin lecto regem Ezechiam grauique aegritudine laborantem ex\npersona dei Esaias propheta adorsus est dicens: haec dicit\ndominus: dispone domui tuae, quia morieris tu, et\nnon uiues. et conuertit, inquit, Ezechias faciem\nsuam ad parietem, et orauit ad dominum, et dixit :\nobsecro domine, memento quaeso quomodo ambulanerim\ncoram te in ueritate, et in corde perfecto,\net quod bonum est in oculis tuis, fecerim. etfleuit\nEzechias fletu magno. post quae rursus dicitur ad\neundem: reuertere, et dic Ezechiae regi Iuda dicens:\nhaec dicit dominus deus Dauid patris tui: audiui\norationem tuam, uidi lacrimam tuam: et ecce adiciam\nsuper dies tuos quindecim annos: etdemanu\nregis Assyriorum liberabo te, et ciuitatem hanc\nprotegam propter me, et propter Dauid serum\nmeum.\nquid euidentius hoc testimonio, quo misericordiae ac\npietatis intuitu mauult dominus suam cassare sermonem et a\npraestituto mortis termino quindecim annis uitam precantis\n\n\n\n\n\n\nextendere quam per inmobilitatem decreti sui inexorabilis\ninueniri ? similiter etiam loquitur ad Nineuitas censura diuina:\nadhuc triduum et Nineue subuertetur, moxque paenitentia\neorum ieiuniisque mollitur tam minax et abrupta\nsententia atque ad partem miserieordiae prona pietate deflectitur.\nquodsi quis uelut praescium conuersionis eorum subuersionem\nciuitatis ad hoc eis dominum adserat conminatum,\nut eos ad salutarem paenitentiam prouocaret, consequens est,\nut hi qui fratribus praesunt absque reprehensione mendacii\nhis qui indigent emendari aliqua etiam districtiora quam\nfacturi sunt, si opus fuerit, conminentur.\nsin nero dixerit\ndeum seueram illam sententiam suam paenitentiae eorum\nconsideratione reuocasse secundum illud quod per Ezechielem\nait: si dixero inpio: morte morieris: et egerit\npaenitentiam a peccato suo, feceritque iudicium\net iustitiam, uita uiuet, non morietur, similiter\nedocemur non debere nos obstinate in nostris definitionibus\nperdurare, sed conminationem ex necessitate propositam clementi\nmiseratione mollire.\nquod ne solis specialiter Nineuitis\ncrederetur dominus praestitisse, etiam generaliter erga omnes\neadem se esse facturum per Hieremiam perpetuo protestatur,\net, cum necesse fuerit, incunctanter suam se sententiam\nmutaturum . pro nostris meritis repromittit dicens: repente\nloquar aduersus gentem et aduersus regnum, ut\neuellam, et destruam, et disperdamillud. sipaenitentiam\negerit gens illa a malo, quod locutus\nsum aduersus eam: agam et ego paenitentiam\n\n\n\n\n\n\nsuper malum, quod cogitaui ut facerem eL et\nsubito loquar de gente et regno, ut aedificem et\nplantem illud. si fecerit malum in oculis meis.\nat non audiat noeem meam: paenitentiam agam\nsuper bonum, quod locutus sum ut facerem ei. ad\nEzechiel quoque: noli subtrahere uerbum, si forte\naudiant et conuertantur unusquisque a uia saa\nmala: et paenitebit me mali quod cogitaui facere\neis propter malitiam studiorum eorum.\nquibus\ntestimoniis declaratur non oportere ut pertinaciter in nostris.\ndefinitionibus haereamus, sed ratione eas ac iudicio temperandas\nsemperque praelegenda ae praeferenda esse meliora et ad iUam\nquae utilior iudicata fuerit partem sine cunctatione aliqua\ntranseundum. illud etiam prae omnibus inaestimabilis illa\ncensura nos instruit, quod cum sit ei ante ortum uniuscuiusque\npraecognitus finis, ita ordine ae ratione conmuni et\nhumanis quodammodo omnia dispensat affectibus, ut non\npotentialiter nec secundum praescientiae suae ineffabilem\nnotitiam, sed secundum praesentes hominum actus uniuersa\ndiiudicans uel respuat unumquemque uel adtrahat et uel\ninfundat cotidie suam gratiam net auertat.\nquod ita esse\netiam illa Saulis manifestat electio : caios utique cum uituperabilem\nfinem praescientia dei ignorare non posset, de tot\nmilibus Israhelis eligit eum et unguit in regem, praesentis in\nillo meritum uitae remaneraas. non peccatum futurae praenaricationis\nintendens, ita ut, postquam reprobus factus est,\n\n\n\n\n\n\nuelut paenitudinem gerens electionis suae deus humanis quodam.\nmodo de eodem uocibus atque affectibus conqueratur dicens:\npaenitet me quod constituerim Saul regem: quia\ndereliquit me, et uerba mea opere non inpleuit, et .\niterum: uerumtamen lugebat Samuhel Saulem,\nquoniam dominum paenitebat quod constituisset\nregem Saul super Israhel.\ndenique hoc quod opere\nfuerat exsecutus postea etiam per Esechielem prophetam\ndominus protestatur cum omnibus se hominibus cotidiano\ngesturum esse iudicio etiam si dixero, inquiens, iusto\nquod uita uiuat, et confisus in iustitia sua fecerit\niniquitatem: omnes iustitiae eius obliuioni tradentur,\net in iniquitate, quam operatus est, in\nipsa morietur. sin autem dixero inpio: morte\nmorieris: et egerit paenitentiam a peccato suo,\nfeceritque iudicium et iustitiam, pignus restituerit\nille inpius, rapinamque reddiderit, in mandatis\nuitae ambulauerit, nec fecerit quicquam\niniustum: uita uiuet, non morietur. omnia peceata\neius, quae peccauit, non inputabuntur ei.\ndenique\ncum ab illo populo, quem ex omnibus gentibus dominus adoptauit,\npropter subitam praeuaricationem misericordiae suae\nauertisset aspectum, interueniens pro eo legislator exclamat:\nobsecro, domine: peccauit populus iste peccatum\nmagnum, fecerunt sibi deos aureos: et nunc si\nremittis peccatum eorum, remitte: sin alias, dele\nme de libro tuo quem scripsisti. cui dominus: si\nquis, inquit, peccauerit coram me, delebo eum de\nlibro meo. Dauid quoque, dum de Iuda et persecutoribus\n\n\n\n\n\n\nChristi prophetico spiritu quereretur, deleantur, inquit,\nde libro uiuentium. et quia non merebantur ad paenitentiam\nsalutarem pro reatu tanti criminis peruenire, subiungit:\net cum iustis non scribantur.\ndenique in ipeo Iuda uis\npropheticae maledictionis euidenter inpleta est. nam expleto\nproditionis crimine suspendio se necanit, ne post illam\ndeletionem nominis sui conuersus ad paenitentiam iterum\nscribi cum iustis mereretur in caelo. non ergo eet ambigendum\netiam Iudae nomen illo tempore, quo electus a Christo apostolatus\nsortitus est gradum, in libro uiuentium fuisse conscriptum\nac pariter eum audisse cum ceteris : nolite gaudere quia\ndaemonia uobis subiciuntur, gaudete autem quia\nnomina uestra scripta sunt in caelis.\nsed quia filargjriae\npeste corruptus de adscriptione caelesti ad terrena\ndeiectus est, conpetenter de eo ac de similibus eius dicitur\nper prophetam: domine, omnes qui te derelinquunt\nconfundantur, recedentes in terra scribantur,\nquia dereliquerunt uenam aquarum uiuentium\ndominum, et alibi: in consilio populi mei non erunt,\net in scriptura domus Israhel non scribentur, et\nin terra Israhel non ingredientur.\nNec illius praecepti utilitas est silenda, quod etiam\nsi instigante ira uel qualibet alia passione sacramento nos\naliquo uinierimus, quod a nemine quidem monachorum fieri\npenitus debet, utriusque tamen rei causa integro mentis est\npensanda iudicio, et eo conparanda est illa res quam statuimus\nhui6 ad quam transire conpellimur, atque ad eam sine\n\n\n\n\n\n\ncunctatione est transeundum quae superueniente saniore tractatu\niustior fuerit iudicata. rectius enim est nostrum nos praeterire\nsermonem quam rei salubrioris ac piae subire iacturam.\ndenique numquam rationabiles ac probatos patres duros aut\ninreuocabiles in huiusmodi definitionibus fuisse reminiscimur,\nsed uelut ceram calore, ita eos ratione moilitos et intercedente\nsalubriore consilio melioribus partibus sine haesitatione cessisse.\nquoscumque autem uidimus definitionibus suis pertinaciter\ninhaerere, inrationabiles semper probauimus ac discretionis\nexpertes.\nGERMANVS: Quantum ad hanc pertinet rationem\nquae euidenter copioseque digesta est, nihil oportet monachum\ndefinire, ne aut praeuaricator inueniatur aut pertinax. et\nubi illud Paalmistae ponemus eloquium: iuraui, et statui\ncustodire iudicia iustitiae tuae? quid est enim aliud\niurare et statuere quam definita inmobiliter custodire?\nIOSEPH: Nos non de principalibus mandatis, sine\nquibus non potest nostra salus omnino subsistere, ista decernimus,\nsed de his quae sine periculo status nostri uel relaxare\npossumus uel tenere: ut puta de inremisso rigore ieiunii, de\nuini siue olei perpetua abstinentia, de progressu cellulae\npenitus cohibendo, de lectionis seu meditationis incessabili\niugitate, quae sine iactura professionis ac propositi nostri et\nexerceri cum libuerit possunt et cum necesse fuerit inreprehensibiliter\npraetermitti.\nceterum super obseruantia lllorum principalium\nmandatorum constantissime definiendum est ac pro\nhis etiam mors, si necesse fuerit, non uitanda, pro quibus\ninmobiliter est dicendum: iuraui et statui. quod fieri debet\npro custodia caritatis, pro qua spernenda sunt uniuersa, ne\n\n\n\n\n\n\n\n\n\n\nbonum tranquillitatis illius perfectioque maculetur. similiterqueiurandum\neet pro castimoniae puritate nec aliud nos facere\noportet pro fide, pro sobrietate atque iustitia, quae omnia\nindemutabili perseuerantia sunt tenenda et a quibus paululum\n\nrecessisse damnabile est. de illis uero corporalibus exercitiis,\nquae ad modicum esse dicuntur utilia, ita est ut diximus\nstatuendum, ut si qua superuenerit certior pietatis occasio\nquae illa suadeat relaxari, nulla super his lege teneamur, sed\npraetermissis eis ad utiliora libere transeamus. in illis enim\ncorporalibus exercitiis, si pro tempore relinquantur, periculum\nnon est: ab his uero uel ad momentum declinasse mortiferum\nest..\nHoc quoque simili cautione curandum est, ut, si\nqui forsitan sermo quem esse uultis occultum de uestro\nfuerit ore prolapsus, nulla occultationis praecepta sollicitent\naudientem: magis enim latebit si neglegenter atque simpliciter\ntranseatur, quia non tanta quilibet fratrum super diuulgatione\neius inpugnatione torquebitur, aestimans rem uilem aliqua\ntransitoria confabulatione prolatam et quae ex hoc ipso sit\nleuior, quia cautissimo silentii praecepto sensibus audientis\nconmendata non fuerit. nam si etiam fidem eius aliqua\nsacramentorum obtestatione deuinxeris, citius illud prodendum\nesse non ambigas: maior enim aduersus ipsum uis diabolicae\ninpugnationis insurget, ut et te maestificet uel denudet et\nillum transgressorem quantocius sui faciat sacramenti.\nEt idcirco nihil debet abrupte monachus super his\ndumtaxat quae ad corporales exercitationes pertinent definire,\nne aduersarium ad inpugnationem eorum quae uelut sub legis\nobseruatione custodit magis incitans citius ea uiolare cogatur.\npraefigens siquidem sibi legem unusquisque sub libertatis\ngratia constitutus perniciosa semet ipsum obligat seruitute,\n\n\n\n\n\n\nut ea quae licito, immo etiam laudabiliter cum gratiarum\nactione praesumere potuisset, si necessitas fortasse conpulerit,\nuelut transgressor percipere conpellatur cum praeuaricatione\npeccati. ubi enim non est lex, nec praeuaricatio.\nHac beatissimi Ioseph institutione atque doctrina uelut\ndiuino oraculo confirmati in Aegypto residere maluimus. sed\nlicet parum deinceps de nostra essemus promissione solliciti,\ntamen expleto septem annorum numero sponsionem nostram.\ngratanter impleuimus. excurrentes namque ad coenobium\nnostrum illo iam tempore, quo de inpetrando ad heremum\nreditu fiduciam gerebamus, primum senioribus nostris honorem\ndebitum soluimus: deinde animis eorum, qui pro caritatis\nardore creberrimis litterarum nostrarum satisfactionibus nequaquam\nfuerant deleniti, pristinam redintegrauimus caritatem,\ntandemque ad plenum aculeo nostrae sponsionis auulso ipsis\nquoque cum gaudio prosequentibus ad Scitioticae solitudinis\nsecreta remeauimus.\nHanc uobis, o sancti fratres, inlustrium patrum scientiam\natque doctrinam nostra ut potuit elucubrauit inscitia: quam\netiamsi incultus forsitan sermo confudit potius quam digessit,\nquaeso ne laudem insignium uirorum reprehensio nostrae\nrusticitatis euacuet. tutius siquidem nobis in conspectu nostri\niudicis uisum est doctrinae huius magnificentiam uel incultis\nsermonibus prodere quam silere, quippe cum et profectui\nlectoris, si sublimitatem sensuum contempletur, hoc quod\ninperitia nostri sermonis offenditur obesse non possit, et nobis\n\n\n\n\n\n\n\n\nmaior sit utilitatis cura quam laudis. hoc sane omnes ad\nquorum manu opascala ista peruenerint moneo at quidquid\nin eis placuerit patrum, nostrum uero sciant ewe quod\ndisplicet.\nPost conspectum atque conloquium trium illorum senum,\nquorum conlationes sancto fratre nostro Eucherio conpellente\nutcumque digessimus, cum etiam ulteriores Aegypti partes,\nin quibus amplior atque perfectior sanctorum numerus consistebat,\nmaiore flagrantia desideraremus expetere, ad uicum,\ncui nomen est Diolcos, uni ex septem Nili fluminis Ostiis\ninminentem, non tam itineris necessitate quam desiderio\nsanctorum illic commorantium conpellente peruenimus.\ncum\nenim uelut cupidissimi mercatores plurima illic celeberrimaque\ncoenobia ab antiquis audissemus patribus instituta, continuo\nquasi nauigationem inquisitionis incertae spe maioris lucri\npersuadente suscepimus. ubi cum diutissime fluctuantes ad\nillos uirtutum sublimitate conspicuos montes undique curiosos\noculos tenderemus, abbatem Piamun, omnium anachoretarum\nillic inhabitantium seniorem eorundemque presbyterum uelut\nquandam sublimissimam pharum primus circumspectantium\n\n\n\n\nnotauit intuitus.\nhic etenim sicut euangelica illa ciuitas in\nexcelsi montis uertice constitutus nostro protinus refulsit\naspectui. cuius uirtutes atque mirabilia, quae per eum etiam\nsub conspectu nostro diuina gratia testimonium meritis eius\nreddente perfecta sunt, ne uel propositi nostri formam uel\nmodum huius uoluminis excedamus, silentio praetermittenda\ncredimus. non enim de mirabilibus dei, sed de institutis\nstudiisque sanctorum quaedam quae reminisci possibile est nos\nspopondimus memoriae tradituros, ut necessariam tantum perfectae\nuitae instructionem, non inutilem absque ulla emendatione\nuitiorum ac superuacuam admirationem legentibus praeberemus.\ncum itaque beatus Piamun summa nos gratulatione susceptos\nhumanitate etiam congrua refecisset, intellegens nos non eiusdem\nesse regionis, primum unde uel cur Aegyptum petissemus\nsollicite percontatus ac de coenobio Syriae ob desiderium\nperfectionis nos illo aduenisse cognoscens ita exorsus est.\nQuisque hominum, o filii, cuiuslibet artis peritiam adsequi\nconcupiscit, nisi omni cura atque uigilantia eius se quam\nnosse desiderat disciplinae studiis manciparit ac perfectissimorum\nquorumque opificii ipsius uel scientiae magistrorum\npraecepta atque instituta seruauerit, frustra inanibus uotis\neorum similitudinem exoptat adtingere, quorum curam atque\nindustriam detractat aemulari.\nnouimus enim nonnullos ita\nad haec loca de uestris regionibus aduenisse, ut cognoscendi\ntantummodo gratia fratrum monasteria circumirent, non ut\nhas regulas ob quas huc conmeauerant atque instituta susciperent\nac secedentes in cellulis conarentur ea, quae uel uisu\n\n\n\n\n\n\nuel traditione perceperant, operibus experiri: qui mores suos\nac studia quibus inbuti fuerant retentantes, ut eis Â«xprobrari\na nonnullis solet, non profectus sui gratia, sed uitandae\negestatis necessitate existimati sunt prouincias conmutasse.\nnon solum enim nihil eruditionis adquirere, sed ne diutius\nquidem in his partibus conmorari pertinacis animi obstinatione\npotuerunt. cum enim nec ieiuniorum morem neque psalmorum\nordinem nec ipsorum denique indumentorum habitum permutassent,\nquid aliud in hac regione sectari quam sola uictus\nsui conpendia crederentur ?\nQuamobrem si uos quemadmodum credimus dei causa\nad aemulationem nostrae agnitionis adtraxit, omnibus institutis,\nquibus illic primordia uestra praeuenta sunt, penitus abdicatis\nquaecumque seniores nostros agere uel tradere uideritis summa\nhumilitate sectamini. neque uos moueat aut ab imitatione\ndiuertat ac retrahat, etiamsi uobis ad praesens alicuius rei\nuel facti ratio uel causa non liqueat, quia eos, qui bene de\ncunctis ac simpliciter sentiunt et uniuersa quae a senioribus\ntradi geriue perspexerint fideliter imitari magis quam discutere\nstudent, per operis experientiam etiam scientia rerum omnium\nsubsequetur.\nceterum numquam rationem ueritatis intrabit,\nquisquis a discussione coeperit erudiri, quia uidens eum inimicus\nsuo potius quam patrum iudicio confidentem facile in\nid usque propellet, ut etiam illa quae maxime utilia atque\nsaluberrima sunt superflua ei uideantur ac noxia, atque ita\npraesumptioni eius callidus hostis inludet, ut inrationabilibus\ndefinitionibus suis pertinaciter inhaerendo hoc solummodo sibi\nsanctum esse persuadeat, quod rectum atque iustissimum\nsuae tantum obstinationis errore censuerit.\nQuamobrem ordo atque principium professionis nostrae\nquemadmodum uel unde descenderit, primum debetis agnoscere.\n\n\n\n\ntunc etenim poterit quis desideratae artis efficacius adsequi\ndisciplinam et ad exercendam eam ardentius incitari, cum\nauctorum ac fundatorum eius agnouerit dignitatem.\ntria sunt\nin Aegypto genera monachorum, quorum duo sunt optima,\ntertium tepidum atque omnimodis euitandum. primum est\ncoenobiotarum, qui scilicet in congregatione pariter consistentes\nunius senioris iudicio gubernantur: cuius generis maximus\nnumerus monachorum per uniuersam Aegyptum commoratur.\nsecundum anacboretarum, qui prius in coenobiis instituti\niamque in actuali conuersatione perfecti solitudinis elegere\nsecreta: cuius professionis nos quoque optamus esse participes.\ntertium reprehensibile Sarabaitarum est. de quibus singillatim\nper ordinem plenius disseremus.\nharum igitur trium professionum\nut diximus fundatores primum debetis agnoscere. nam\nprofecto ex hoc ipso uel odium professionis illius nasci poterit\nquae uitanda est uel eius desiderium quae sequenda, quia\nnecesse est unamquamque uiam ad illum finem suum pertrahere\nsectatorem, ad quem auctor ipsius inuentorque peruenit.\nItaque coenobiotarum disciplina a tempore praedicationis\napostolicae sumpsit exordium. nam talis extitit in\nHierosolymis omnis illa credentium multitudo, quae in Actibus\napostolorum ita describitur: multitudinis autem\ncredentium erat cor et anima una, nec quisquam\neorum quae possidebat aliquid suum esse dicebat,\nsed erant illis omnia communia. possessiones et\nsubstantias uendebant, et diuidebant ea omnibus\nprout cuique opus erat. et iterum: neque enim\n\n\n\n\n\n\nquisquam egens erat inter illos: quotquot enimpossessores\nagrorum aut domorum erant, uendentes adferebant\npretia eorum quae uendebant et ponebant\nante pedes apostolorum: diuidebatur autem singulis\nprout cuique opus erat.\ntalis, inquam, erat tunc\nomnis ecclesia, quales nunc perpaucos in coenobiis inuenire\ndifficile est. sed cum apostolorum excessu tepescere coepisset\ncredentium multitudo, ea uel maxime quae ad fidem Christi\nde alienigenis ac diuersis gentibus confluebat, a quibus apostoli\npro ipsis fidei rudimentis et inueterata. gentilitatis consuetudine\nnihil amplius expetebant nisi ut ab inmolaticiis\nidolorum et fornicatione et suffocatis et sanguine\ntemperarent, atque ista libertas quae gentibus propter infirmitatem\nprimae credulitatis indulta est etiam illius ecclesiae\nperfectionem quae Hierosolymis consistebat paulatim contaminare\ncoepisset, et crescente cotidie uel indigenarum numero\nuel aduenarum primae illius fidei refrigesceret feruor, non\nsolum hi qui ad fidem Christi confluxerant, uerum etiam illi\nqui erant ecclesiae principes ab illa districtione laxati sunt.\nnonnulli enim, existimantes id quod uidebant gentibus pro\ninfirmitate concessum sibi etiam licitum, nihil se detrimenti\nperpeti crediderunt, si cum substantiis ac facultatibus suis\nfidem Christi confessionemque sequerentur. hi autem quibus\nadhuc apostolicus inerat feruor, memores illius pristinae perfectionis,\ndiscedentes a ciuitatibus suis illorumque consortio,\nqui sibi uel ecclesiae dei remissioris uitae neglegentiam licitam\nesse credebant, in locis suburbanis ac secretioribus conmanere\net ea, quae ab apostolis per uniuersum corpus ecclesiae\n\n\n\n\n\n\ngeoeraliter meminerant instituta, priuatim ac peculiariter exercere\ncoeperunt: atque ita coaluit ista quam diximus discipulorum\nqui se ab illorum contagio sequestrauerant disciplina.\nqui paulatim tempore procedente segregati a credentium\nturbis ab eo, quod a coniugiis abstinerent et a parentum se\nconsortio mundique istius conuersatione secernerent, monachi\nsiue μονἀςοντες a singularis ac solitariae uitae districtione\nnominati sunt. unde consequens fuit ut ex communione consortii\ncoenobiotae cellaeque ac diuersoria eorum coenobia\nuocarentur. istud ergo solummodo fuit antiquissimum monachorum\ngenus, quod non solum tempore, sed etiam gratia primum\nest quodque per annos plurimos inuiolabile usque ad abbatis\nPauli uel Antoni durauit aetatem: cuius etiam nunc adhuc\nin districtis coenobiis cernimus residere uestigia.\nDe hoc perfectorum numero et ut ita dixerim fecundissima\nradice sanctorum etiam anachoretarum post haec flores\nfructusque prolati sunt. cuius professionis principes hos quos\npaulo ante commemorauimus, sanctum scilicet Paulum uel\nAntonium, nouimus extitisse: qui non ut quidam pusillanimitatis\ncausa nec inpatientiae morbo, sed desiderio sublimioris\nprofectus contemplationisque diuinae solitudinis secreta sectati\nsunt, licet eorum prior necessitatis obtentu, dum tempore\npersecutionis adfinium suorum deuitat insidias, heremum\npenetrasse dicatur.\nita ergo processit ex illa qua diximus\ndisciplina aliud perfectionis genus, cuius sectatores anachoretae\nid est secessores merito nuncupantur, eo quod nequaquam\n\n\n\n\ncontenti hac uictoria, qua inter homines occultas insidias\ndiaboli calcauerunt, aperto certamine ac manifesto conflictu\ndaemonibus congredi cupientes uastos heremi recessus penetrare\nnon timeant, ad imitationem scilicet Iohannis Baptistae,\nqui in heremo tota aetate permansit, Heliae quoque et Helisaei\natque illorum de quibus apostolus ita memorat: circumierunt\nin melotis et in pellibus caprinis angustiati,\nadflicti, egentes, quibus dignus non erat\nmundus, in solitudinibus errantes et montibus et\nspeluncis et in cauernis terrae.\nde quibus etiam\nfiguraliter dominus ad Iob: quis autem est qui dimisit\nonagrum liberum, et uincula eius resoluit? posui\nhabitaculum eius desertum, et tabernacula eius\nsalsuginem: inridens multitudinem ciuitatis, et\nquerellam exactoris non audiens, considerabit\nmontes pascuae suae, et post omne uiride quaerit.\nin Psalmis quoque: dicant nunc qui redempti sunt a\ndomino, quos redemit de manu inimici, et post\npauca: errauerunt in solitudine in inaquoso: uiam\nciuitatis habitaculi non inuenerunt, esurientes,\net sitientes: anima eorum in ipsis defecit et\nclamauerunt ad dominum cum tribularentur: et\nde necessitatibus eorum liberauit eos.\nqaos etiam\nHieremias ita describit: beatus qui tulit iugum ab\nadulescentia sua, sedebit solitarius et tacebit,\n\n\n\n\n\n\nquia leuauit super se, quique illud Psalmistae adfectu\net opere concinunt: similis factus sum pellicano solitudinis.\nuigilaui, et factus sum sicut passer\nsolitarius in tecto.\nCumque his duabus professionibus monachorum religio\nChristiana gauderet, coepisset autem in deterius paulatim hic\nquoque ordo reccidere, emersit post haec illud deterrimum et\ninfidele monachorum genus uel potius noxia illa plantatio\nrediuiua concreuit, quae per Annaniam et Sapphiram in exordio\necclesiae pullulans apostoli Petri seueritate succisa est:\nquae inter monachos tamdiu detestabilis execrandaque iudicata\nest nec a quoquam ulterius usurpata, quamdiu illius tam\ndistrictae formido sententiae memoriae fidelium inserta durauit,\nqua beatus apostolus praedictos noui facinoris principes non\npaenitentia, non ulla passus est satisfactione curari, sed perniciosissimum\ngermen celeri morte succidit.\nillo igitur exemplo,\nquod in Annaniam et oapphiram apostolica districtione\npunitum est, a nonnullorum contemplatione paulatim longa\nincuria et temporis oblitteratione subtracto emersit istud\nSarabaitarum genus, qui ab eo, quod semet ipsos a coenobiorum\ncongregationibus sequestrarent ac singillatim suas curarent\nnecessitates, Aegyptiae linguae proprietate Sarabaitae nuncupati\nsunt, de illorum quos praediximus numero procedentes,\nqui euangelicam perfectionem simulare potius quam in ueritate\nadripere maluerunt, aemulatione scilicet eorum uel laudibus\nprouocati, qui uniuersis diuitiis mundi perfectam Christi\npraeferunt nuditatem.\nhi igitur dum inbecillo animo rem\n\n\n\n\n\n\n\n\n\n\nsummae uirtutis adfectant, uel necessitate ad hanc professionem\nuenire conpulsi dum censeri tantummodo nomine\nmonachorum absque nlia studiorum aemulatione festinant,\ncoenobiorum nullatenus expetunt disciplinam nec seniorum\nsubduntur arbitrio aut eorum traditionibus instituti suas\ndiscunt uincere uoluntates nec ullam sanae discretionis\nregulam legitima eruditione suscipiunt, sed ad publicam\ntantummodo id est ad hominum faciem renuntiantes ant in\nsuis domiciliis sub priuilegio huius nominis isdem obstricti\noccupationibus perseuerant, aut construentes sibi cellulas\neasque monasteria nuncupantes suo iure in eis ac libertate\nconsistunt, nequaquam euangelicis praeceptionibus subcumbentes,\nut nulla scilicet cotidiani uictus sollicitudine, nullis\nrei familiaris distentionibus occupentur.\nquod illi soli absque\nulla infideli dubitatione consummant, qui cunctis mundi\nhuius facultatibus absoluti ita se coenobiorum praepositis\nsubdiderunt, at ne sui quidem ipsius fateantur esse se dominos.\nilli autem qui districtionem at diximus coenobii declinantes\nbini uel terni in cellulis commorantur, non contenti abbatis\ncura atque imperio gubernari, sed hoc praecipue procurantes,\nut absoluti a seniorum iugo exercendi uoluntates suas ac procedendi\nuel quo placuerit euagandi agendiue quod libitum\nfuerit habeant libertatem, etiam amplius in operibus diurnis\nquam hi qui in coenobiis degunt diebus ac noctibus consamuntur,\nsed non ea fide eodemque proposito.\nhoc enim isti\nfaciunt non ut fructum sai operis subiciant dispensatoris\narbitrio, sed ut adquirant pecunias quas recondant. inter quos\nquantum. intersit aduertite. illi nihil de crastino cogitantes\n\n\n\n\n\n\ngratissimos sudoris sui deo offerunt fructus, isti uero non\nsolum in crastinum, sed etiam in multorum annorum spatia\ninfidelem sollicitudinem prorogantes ant mendacem deum aat\ninopem credunt, qui promissam cotidiani uictus atque indumentorum\nsufficientiam praebere I eis aut non possit atit nolit.\nilli hoc omnibus expetunt uotis, ut ἀϰτημουν́νην, id est nuditatem\nomnium rerum ac perpetuam possideant paupertatem,\nisti ut \\'omnium copiarum afluentiam consequantur.\nilli ob hoe\ncertatim statutum transcendere canonem diurnis operibus\nelaborant, ut, quidquid monasterii sanctis usibus redundarit,\nuel carceribus uel xenodochio uel nosocomio uel indigentibus\npro abbatis dispensetur arbitrio, isti ut, quidquid cotidianae\nsuperfuerit gulae, aut profusoriae proficiat uoluntati aut certe\nfilargyriae uitio recondatur. postremo ut concedamus ab istis\nquoque haec quae non optimo proposito congeruntur melius quam\ndiximus posse distribui, nec sic quidem ad meritum uirtutis\nillius ac perfectionis adspirant.\nilli etenim tantos monasterio\nrens conferentes eisque1 cotidie renuntiantes in tanta. subiectionis\nhumilitate perdurant, ut quemadmodum sui, ita etiam\neorum quae proprio sudore conquirunt potestate priuentur,\nabrenuntiationis primae feruorem, dum : cotidie semet ipsos\nlaboris sui fructibus nudant, iugiter innouantes: isti autem\nin eo ipso quod aliquid pauperibus largiuntur elati in praeceps\ncotidie coniabuntur. illos patientia atque districtio, qua sic\ndeuote in hac quam semel adripueruat professione perdurant,\n\n\n\n\n\n\nut numquam suas expleant uoluntates, crucifixos huic mUDdo\ncotidie uiuosque martyras facit, hos arbitrii sui tepor ad\n: inferna demergit.\nhaec igitur duo genera monachoram in\nhac quidem prouincia aequali propemodum inter se numerositate\ncontendunt. ceterum per alias prouincias, quas me necessitas\ncatholicae fidei conpulit peragrare, istud tertium Sarabaitaram\ngenus abundare ac prope solum esse cognouimus.\ntemporibus siquidem Luci, qui Arrianae perfidiae episcopus\nfuit, sub Valentis imperio, dum diaconiam nostris fratribus\ndeferimus, his uidelicet qui de Aegypto ac Thebaida fuerant\nob catholicae fidei perseuerantiam metallis Ponti atque\nArmeniae relegati, licet coenobiorum disciplinam in quibusdam\ncinitatibus rarissimam uiderimus, anachoretarum tamen\nne ipsum quidem apud illos nomen auditum fuisse conperimus.\nSane est etiam aliud quartum genus, quod nuper\ncernimus emersisse in his qui anachoretarum sibi specie atque\nimagine blandiuntur quique in primordiis suis feruore quodam\nbreui coenobii perfectionem uidentur expetere, sed continuo\ntepefacti, dum pristinos mores ac uitia resecare contemnunt\nnec iugum humilitatis ac patientiae diutius sustinere contenti\nsunt subdique seniorum imperio dedignantur, separatas expetunt\ncellas ac solitarie sedere desiderant, ut ita. scilicet a nemine\nlacessiti patientes, mansueti uel humiles possint ab hominibus\naestimari: quae institutio, immo tepor eos quos semel infecerit\nad perfectionem numquam permittit accedere.\nhoc enim modo\nnon solum non absciduntur, uerum etiam in deterius eorum uitia\n\n\n\n\nconualescunt, dum a nemine prouocata ut quoddam letale et\nintestinum uirus, quanto amplius celatum fuerit, tanto profundius\nserpens insanabilem morbum generat aegrotanti. pro\nreuerentia enim singularis cellae nullus iam uitia solitarii\naudet arguere, quae ille ignorari maluit quam curari. porro\nuirtutes non occultatione uitiorum, sed expugnatione pariuntur.\nGERÐœANVS: Estne aliqua inter coenobium monasteriumque\ndistantia, an utroque nomine res una censetur?\nPIAMVN: Licet a nonnullis soleant indifferenter monasteria\npro coenobiis appellari, tamen hoc interest, quod\nmonasterium nomen est diuersorii, nihil amplius quam locum,\nid est habitaculum significans monachorum, coenobium uero\netiam professionis ipsius qualitatem disciplinamque designat.\net monasterium potest etiam unius monachi habitatio nominari,\ncoenobium, nisi ubi plurimorum cohabitantium deget\nunita communio, non potest appellari. dicuntur sane monasteria\netiam in quibus Sarabaitarum collegia conmorantur.\nQuamobrem quoniam de optimo genere monachorum\nuideo uos professionis huius arripuisse principia, id est de\nLaudabili coenobiorum palaestra ad excelsa fastigia anachoreticae\ntendere disciplinae, humilitatis patientiaeque uirtutem,\nquam uos illic didicisse non dubito, uero sectamini cordis\nadfectu, non eam sicut quidam falsa humiliatione uerborum\nnec adfectata atque superflua in quibusdam officiis corporis\ninclinatione fingentes.\nquod humilitatis figmentum abbas\nSarapion quodam tempore eleganter inrisit. cum enim quidam\nad eum summam sui abiectionem habitu ac uerbis praeferens\naduenisset eumque senex secundum morem ut orationem colligeret\nhortaretur, ille nequaquam adnuens deprecanti tantis\nse subiciens adserebat flagitiis inuolutum, ut ne usum quidem\n\n\n\n\nhuius communis aeris capere mereretur, paaihii quoque ipeins\nrefugiens sessionem humi potius insidebat.\ncum uere ad\nablutionem pedum multo minus praebuisset adsensum, tam\nabbas Sarapion refectione transacta conlationis consuetudine\nprouocante monere eum benigne ac leniter coepit, ne otiosus\nac uagus, praesertim iuuenis tam robustus, instabili leuitate\nper uniuersa discurreret, sed ut in cella sedens secundum\nregulam seniorum suo potius opere quam aliena mallet\nmunificentia sustentari. quod ne apostolus Paulus incideret\net quidem cum ei in euangelio laboranti haec praebitio merito\ndeberetur, diebus tamen ac noctibus maluit operari, ut cotidianum\nuictum uel sibi uel his qui eidem ministrantes opus\nexercere non poterant suis manibus praepararet.\nad haec ille\ntanta est tristitia ac dolore suppletus, ut amaritudinem corde\nconceptam ne uultu quidem dissimulare potuerit. cui senex:\nhactenus, inquit, o fili, cunctis te facinorum ponderibus\nonerabus, non metuens ne confessione tam atrocium criminum\nnotam existimationis incurreres: quid quaeso nunc est, quod\nad simplicem admonitiunculam nostram, quae tamen in se\nnon modo nullum obprobrium, sed etiam aedificationis habuit\nac dilectionis adfectum, tanta te uideo indignatione permotum,\nut eam ne uultu quidem occulere aut frontis serenitate dissimulare\npotueris? an fortasse illam dum te humilias expectabus\na nostro ore sententiam: iustus accusator sui est in\nprimordio sermonis?\nproinde est uera cordis humilit\nretinenda, quae non de affectata corporis atque uerborum, sed\nde intima mentis humiliatione descendit: quae tunc demum\n\n\n\n\n\n\neuidentissimis patientiae suae fulgebit indiciis, cum quis non\nipse de se crimina aliis non credenda iactauerit, sed ab alio\nsibimet adroganter ingesta contempserit et inrogatas sibi iniurias\nmansueta spiritus aequanimitate tolerarit.\nGERMANVS: Quemadmodum adquiri uel retentari possit\nista tranquillitas optamus agnoscere, ut, sicut indicto nobis\nsilentio oris claustra praecludimus uerborumque licentiam\ncohercemus, ita etiam cordis lenitatem custodire possimus,\nquod nonnumquam etiam cum lingua refrenatur, intrinsecus\ntamen statum suae placiditatis amittit: et idcirco mansuetudinis\nbonum non alias tenere quempiam posse nisi remotione\ncellae ac solitario putamus habitaculo.\nPIAMVN: Patientia uera atque tranquillitas absque\nprofunda cordis humilitate nec adquiritur nec tenetur: quae\nsi de hoc fonte descenderit, nec beneficio cellae nec perfugio\nsolitudinis indigebit. non enim patrocinium cuiusquam rei\nextrinsecus quaerit, quae humilitatis, id est generatricis atque\ncustodis suae intrinsecus uirtute fulcitur. ceterum si mouemur\nab aliquo lacessiti, certum est non esse in nobis humilitatis\nfundamenta firmiter stabilita, et ideo ad incursum uel exiguae\ntempestatis aedificium nostrum ruinosa commotione concutitur.\nnon enim esset laudabilis nec admiranda patientia, si nullis\ninimicorum iaculis inpetita tranquillitatis propositum retentaret,\nsed in eo est praeclara atque gloriosa, quod inruentibus in\nse temptationum procellis immobilis perseuerat.\nnam in quo\nuexari frangique aduersitatibus creditur, in eo potius, roboratur,\net in eo magis acuitur, in quo putatur obtundi. a passionibus\nenim ae sustentatione patientiam dici nullus ignorat, ideoque\n\n\n\n\nconstat patientem pronuntiari neminem posse nisi eum, qui\nuniuersa quae sibi fuerint inrogata absque indignatione tolerarit\net ideo non inmerito a Salomone laudatur: melior patiens\nforte, et qui continet iram capiente urbem, et\niterum: longanimus enim uir nimius in prudentia,\npusillanimus autem ualde insipiens est.\ncum ergo\nquis uictus iniuria iracundiae igne succenditur, non causa\npeccati eius acerbitas inlatae contumeliae extitisse credenda\nest, sed potius manifestatio infirmitatis occultae, secundum\nillam parabolam domini saluatoris quam de duabus domibus\nponit, una quae fundata erat super petram et alia quae\nsuper harenam, quibus aequaliter dicit pluuiarum ac fluminum\nuel tempestatum turbines inruisse: sed illam quae in petrae\nsoliditate fundata nihil penitus detrimenti ex illa tam uiolenta\nconlisione sensisse, quae uero in harenarum pendula mobilitate\nconstructa est statim fuisse conlapsam. quam utique apparet\nnon propterea conruisse, quia imbrium uel torrentum inundatione\npulsata, sed quia super harenam inprudenter extructa\nest.\nnon enim in hoc differt a peccatore nir sanctns, quia\nnon similiter et ipse temptetur, sed quia hic etiam magnainpugnatione\nnon uincitur, ille autem etiam parua temptatione\nsuperatur. neque enim esset ut diximus iusti alicuius uiri\nlaudabilis fortitudo, si uinceret intemptatus, cum utique locum.\nuictoria habere non possit absque aduersitate certaminum.\n\n\n\n\n\n\nbeatus enim uir qui suffert temptationem, quia\ncum probatus fuerit accipiet coronam uitae, quam\nrepromisit deus diligentibus se.\nsecundum apostolum\nquoque Paulum uirtus non in otio atque deliciis, sed in\ninfirmitate perficitur. ecce enim, inquit, dedi te\nhodie in ciuitatem munitam, et in columnam ferream,\net in murum aereum, super omnem terram,\nregibus Iuda, et principibus eius, et sacerdotibus\neius, et omni populo terrae. et bellabunt aduersum\nte, et non praeualebunt: quia ego tecum sum, ait\ndominus, ut eruam te.\nHuius ergo patientiae uolo uobis duo saltim exempla\nproponere: unum religiosae cuiusdam feminae, quae patientiae\nuirtutem tanta auiditate sectata est, ut non solum temptationum\nnon uitaret incursus, sed etiam occasiones molestiarum\nsibimet procuraret, quibus frequentius instigata non cederet.\nhaec namque cum Alexandriae conmaneret essetque non\nobscuris orta maioribus atque in domo quae sibi fuerat a\nparentibus derelicta religiose domino deseruiret, ueniens ad\nbeatae memoriae episcopum Athanasium precabatur, ut aliquam\nsibi alendam uiduam daret, quae ecclesiasticis sumptibus\npascebatur.\net ut petitionem eius uerbis ipsius exprimamus,\nda mihi, inquit, aliquam de sororibus quam repauBem.\npontifex ergo cum laudasset propositum feminae, quod eam\nad opus misericordiae uidisset esse promptissimam, iussit ex\nomnibus eligi uiduam quae et honestate morum et grauitate\nac disciplina omnibus praeferretur, ne forte desiderium largitatis\npercipientis uitio uinceretur et quae mercedem quaereret\n- in egena, prauis eius offensa moribus damnum fidei pateretur.\ncui cum domum abductae omnibus deseruiret obsequiis, uirtutem\nmodestiae eius ac lenitatis experta uidensque se ab\nipsa momentis singulis gratiarum actione pro officio humanitatis\nhonorari, post dies paucos ad memoratum renersa pontir\nficem, rogaueram, inquit, ut mihi dari praeciperes quam ego\nreficerem et cui morigeris famularer obsequiis. cumque ille\nnecdum propositum feminae ac desiderium intellegens aestimasset\npetitionem eius dissimulatione praepositi fuisse neglectam,\ncausasque morae illius non absque animi sui commotione\nperquirens protinus agnouisset honestiorem ei ceteris uiduami deputatam, occulte praecepit ut ea illi quae esset cunctis\nnequior traderetur, quae scilicet uel iracundia uel rixis uel\nuinolentia seu uerbositate cunctas quibus haec. uitia dominarentur\nexcederet.\nquam cum multo faciliue inuentam sibique\ntraditam domi habere coepisset atque eadem ei diligentia qua\npriori illi uiduae uel etiam studiosius ministraret, hoc solum\nab ea pro tantis obsequiis recipiebat gratiae, ut indignis\niugiter adficeretur iniuriis, conuiciis quoque ab ea ezprobrationibusque\ncontinuis uexaretur, obiciente ei et maledicis\nobtrectationibus increpante, eo quod eam non ad refrigerium,\nsed potius ad cruciatum et contumeliam ab episcopo poposcisset\nmagisque se de requie ad laborem quam de labore transtulisset\nad requiem. cam ergo adsiduitas iurgiorum eo usque prorumperet,\nut ne ab obiectione quidem manuum procax mulier\ntemperaret, illa autem humilioris obsequii geminaret officia,\nnon furentem uincere renitendo, sed semet ipsam humilius\nsubiciendo discebat, ut multimodis indignitatibus lacessita\n\n\n\n\niurgantis insaniam humanitatis mansuetudine.\ndeleniret: quibus\nad plenum exercitiis confirmata perfectamque uirtutem desideratae\npatientiae: consecuta ad memoratum pontificem tam\npro electionis illius iudicio quam etiam pro beneficio exercitationis\nsuae gratias ei relatura perrexit, eo quod secundum\ndesiderium suum tandem magistram ei patientiae dignissimam\nprouidisset, cuius iniuriis iugibus ut quodam palaestrae oleo\ncotidie roborata ad summam animi patientiam perueniret,\ntandem, inquiens, dedisti mihi quam repausem, nam illa prior\nsuis me potius honorabat ac refrigerabat obsequiis. haec de\nsexu muliebri dixisse sufficiat, ut conmemoratione hac non\nsolum aedificemur, uerum etiam confundamur, qui patientiam\nnostram, nisi fuerimus in morem ferarum retrusi in caueis\ncellarum, tenere non possumus.\nNunc aliud abbatis Pafnuti pandamus exemplum, qui\nin illius insignis et ubique praedicabilis Scitioticae heremi\nin qua nunc presbyter est secretis tanto studio semper insedit,\nut. ei ceteri anachoretae Bubali cognomen indiderint, eo quod\ningenito ut ita dixerim desiderio solitudinis semper habitatione\nganderet.\nitaque cum tantae in pneritia esset uirtutis ac\ngratiae, ut etiam praeclari ac summi id temporis uiri grauitatem\neius et inmobilem constantiam mirarentur eumque,\nlicet minor esset aetate, pro uirtutum tamen merito senioribus\nexaequarent suoque ordini ducerent inserendum, liuor ille qui\n\n\n\n\naduereus Ioseph patriarcham fraternos quondam animos instigauit,\nquendam de numero fratrum edacierzeli igne succendit:\nqui naeuo quodam ac macula pulchritudinem eius cupiens\ndeformare hoc genus malignitatis excogitat, ut oportunitatem\ntemporis captaret, quo Pafiautius ad ecclesiam die dominica\nprocessurus abesset a cella.\nm quam furtim inruens codicem\nsuum inter eius plectas, quas de palmarum foliis solebat\nintexere, latenter abscondit, ac de concinnata factione securus\nipse quoque uelut purae ac simplicis conscientiae ad ecclesiam\nuenit. cumque celebrata omnis fuisset ex more sollemnitas,\nquerellam sancto Isidoro, qui ante hunc eundem Pafnutium\neiusdem heremi presbyter fuit, coram cunctis fratribus detulit,\nadserens sibi codicem de cella furto fuisse sublatum.\nquae\ncum eius querimonia ita cunctorum fratrum praecipueque\npresbyteri animos permouisset, ut quid primum suspicarentur\nquidue decernerent non haberent, summa cunctis admiratione\nperculsis de tam inauditi illic facinoris nouitate, quippe quod\nnec ante illud tempus factum in illa heremo quis meminerat\nnec post aliquando conmissum est, ille qui rem detulerat\naccusator urguebat, ut retentis in ecclesia omnibus missi\nelecti quique cunctorum singillatim fratrum cellulas scrutarentur.\nquod cum tribus senioribus a presbytero fuisset\niniunctum, uniuersorum cubilia reuoluentes ad extremum in\nPafnutii cellula absconditum codicem inter plectas palmarum,\nquas illi siras uocant, sicut eum insidiator occulerat, reppererunt\nquem cum inquisitores confestim ad ecclesiam delatum\n\n\n\n\n\n\ncoram omnibus protulissent, Pafnutiug, licet de conscientiae\nsuae esset sinceritate securus, tamen uelut qui furti crimen\nagnosceret satisfactioni se totum tradens locum paenitentiae\nsuppliciter postulauit, hoc uerecundiae suae modestiaeque prospiciens,\nne si maculam furti uerbis conaretur abluere,\ninsuper etiam mendacii notaretur, nemine scilicet aliud quam\nid quod inuentum fuerat suspicante. cumque de ecclesia non\ntam mente deiectus quam iudicio dei fidens protinus abscessisset,\nprofusis in oratione iugiter lacrimis triplicatisque\nieiuniis summa se etiam in conspectu hominum mentis\nhumilitate prostrauit.\nsed cum duabus ferme ebdomadibus\nita se omni contritione carnis ac spiritus subiecisset, ut die\nsabbati uel dominico non ad percipiendam communionem\nsacram, sed ad prosternendum se in limine ecclesiae atque\nad ueniam suppliciter postulandam matutinus occurreret,\nnequaquam passus est eum occultorum omnium testis et\ncognitor uel a se amplius conteri uel ab aliis infamari. nam\n. quod ille inuentor sceleris, rei suae fur inprobus, laudis\nalienae callidus infamator, nullo hominum teste conmiserat,\nper diabolum qui ipsius criminis incentor fuerat publicauit.\nadreptus namque dirissimo daemone cunotas factionis occultae\npatefecit insidias crimina.tionumque ac fraudium idem fuit\nproditor qui commentor. ita autem spiritu illo inmundo\ngrauiter diuque uexatus est, ut ne orationibus quidem sanctorum\nillic consistentium, qui diuinorum charismatum merito\ndaemoniis imperabant, potuerit emundari, sed ne ipsius quidem\nIsidori presbyteri gratia singularis crudelissimum ab eo extruserit\nuexatorem, cui tanta erat uirtus domini largitate conlata,\n\n\n\n\nut : ne usque ad limina quidem eius quisquam adrepticius qui\ntardius sanaretur aliquando perductus sit, Christo hanc adulescenti\nI Pafnutio gloriam reseruamte, -ut illius tantum orationibus\noni insidiatus fuerat purgaretur, et cnios laudi aliquid\ninuidus inimicus decerpere se posse crediderat, eius nomen\nproclamans et delicti sai ueniam et finem supplicii praesentis\nacciperet.\nhaec ergo llle in adulescentia sua fnwrae indolis\niam tunc indicia praefigurans lineas quasdam . perfectionis\nillius, quae erat maturitate aetatis augenda, adhuc in annis\npuerilibus designauit. si igitur ad culmen uirtutum eius\nuolumus peruenire, talia nobis exordiorumfundamenta iacienda\nsunt.\nDuplex sane ad narrationem huius facti causa me\nconpulit, primum ut hanc immobilitatem uiri constantiamque\npensantes, quanto minoribus inimici inpugnamur insidiis,\ntanto maiorem tranquillitatis atque patientiae sumamus affectum,\ndeinde ut - firma definitione teneamus a temptationem\nprocellis inpugnationibusqne diaboli tutos nos esse non poesa, .\nsi omne praesidium patientiae nostrae omnemque fiduciam\nnon hi interioris hominis nostri uiribus, sed in cellulae claustris\nant in solitudinis recessu sanctoramue consortio uel cuiusquam\nquae extra nos sit rei praesidio conlocemus.\nnisi enim mentem\nnostram uirtute protectionis suae-ille firmauerit qui in euangelio\n\\'ait: regnum dei intra nos est, frustra aērii hostis\ninsidias aut ; auxilio : cohabitantium hominum uincere aut\nlocalibus spatiis declinare a aut munitione tectorum excludere\nposse - nos credimus. nam eum haec emnla sancto Pafnutio\nnon deessent, non tamen inpughationis aditum aduersus eum\n\n\n\n\n\n\ntemptator inuenire non ; potuit, . neque illum nequissimum\nepiritum saepta parietum aut heremi solitudo aut tot in illa\ncongregatione sanctorum merita reppulerunt.\nsed quia sanotus\ndei famulus non in his quae extrinsecussunt, sed in ipso\noccultorum omnium iudice spem sui cordis adfixerat, tantae\ninpugnationis machinis potuit|potuit commoueri. e contra\nille quem ad tantum facinus . praecipitauit inuidia, nonne et\nsolitudinis beneficio et munitione remotioris habitaculi et beati\nIsidori abbatis atque presbyteri aliorumque sanctorum consortio\nfruebatur? et tamen quia eum supra harenam repperit\nturbo diabolicus, non solum inpegit eius, uerum etiam subuertit\nhabitaculum. non ergo quietem nostram extrinsecus\ninquiramus nec opitulari uitiis inpatientiae nostrae alienam\nputemus posse patientiam.\nsicut enim regnum dei intra\nnos est, ita inimici hominis domestici eius. nemo\nenim mihi magis quam sensus meus, qui mihi est uere intimus\ndtmeatious, aduersatur. et idcirco si fuerimus solliciti, ab\nintestinis hostibus laedi minime poterimus. ubi enim nobis\nnostri domestici non aduersantur, ibi et regnum dei in tranquillitate\nmentis adquiritur. nam si rationem diligenter\nexcutias, laedi ab homine quamuis malignante non potero, I si\nipse inpacHaco aduersum me corde non dimicem. si autem\nlaedor, non est uitium iupugnataonis alienae, sed inpatientiae\nmeae.\nsicut enim grauis ac solidus cibus sano utilis, ita\npernieioeus eat aegrotanti. non autem laedere sumentem\npotest, nisi ei ad nocendum uires . adiecerit . pereipientis\ninfirmitas. si umquam ergo similis inter fratres fuerit oborta\ntemptatio, nequaquam a cursu tranquillitatis excussi blasphemis\n\n\n\n\n\n\nsaecularium obtrectationibus aditum reseremus nec peruersos\natque execrabiles quosque sanctorum uirorum numero insertes\nlatitare miremur, quia, dmn in huius saeculi area conculcamur\natque conterimur, necesse est etiam paleas igni perpetuo\ndeputandas inter electissima fromenta misceri denique ai ad satanan inter angelos vel Iodam inter apostolos oel Nieolaom\nprauissimae haereseos inuentorem inter diaconos reminiseamar\nelectos, hoc, quod nequissimi homines sanctorum ordini deprehenduntur\ninserti, mirum esse non poterit. nam licet hose\nNicolaum quidam adserant non illam fuisse qui ad opus ministerii ab apostolis est eletusnihilominus tameneum de\nillo discipulorum fuisse numero negare non possunt, quos\nomnes tales tamque perfectos id temporis fuisse manifestum\nest, quales nunc perpaucos uix in coenobiis inuenimus.\nnon\nergo ruinam illius supra dicti fratris, qui in illa heremo tam\nlugubri lapsus est casu, neque illam horribilem maculam,\nquam tamen ille ingentibus paenitentiae lacrimis post deleuit,\nsed beati potius Pafnutii nobis proponamus exempla, nec subuersione\nillius destruamur cuius antiquum inuidiae uitium\netiam anzit in peius adfectata religio, sed huius humilitatem\ntota uirtute sectemur, quam non illi quies heremi subito\ngenuit, sed inter homines adquisitam consummauit atque excoluit\nsolitudo.\nsciendum sane est innidiae morbum difficiiins\nad medellam quam cetera uitia peruenire. nam eum quem\nsemel ueneni sui peste corruperit paene dixerim carere remedio..\nipsa namque est lues de qua figuraliter dicitur per prophetam:\n\n\n\n\n\n\necce ego mittam uobis serpentes regulos, quibus\nnon est incantatio: et mordebunt uos. recte igitur a\npropheta mortiferis basilisci uenenis morsus inuidiae conparantur,\nqua primus ille omnium uenenorum auctor et princeps\net periit et peremit. nam ante suus quam eius cui inuiderat\ninteremptor priusquam in hominem mortis uirus effunderet,\nipse se perdidit: inuidia enim diaboli mors introiuit\nin orbem terrarum: imitantur ergo illum qui sunt\nex parte eius.\nsicut enim ille qui primus eiusdem mali\npeste corruptus est nec medellam paenitentiae nec fomentum\nullius curationis admisit, ita et hi qui isdem se percutiendos\nmorsibus tradiderunt omnem opem sancti incantatoris excludunt,\nquia cum utique non culpa eorum quibus liuent, sed prosperitate\ncrucientur, erubescentes ipsam prodere ueritatem extrinsecus\nsibi quasdam superfluas et ineptas causas offensionis\ninquirunt: quarum, quia omnimodis falsae sunt, uana curatio\nest, cum illud mortiferum uirus quod nolunt prodere lateat\nin medullis.\nde quibus sapientissimus ille conpetenter expressit:\nsi momorderit serpens non in sibilo, non est\nabundantia incantatori. isti enim sunt taciti morsus\nquibus solis sapientium medicina non subuenit. nam usque\nadeo incurabilis est ista pernicies, ut blandimentis exasperetur,\ninfletur obsequiis, muneribus inritetur, quia, ut idem Salomon\nait, nihil sustinet zelus. quanto enim amplius alius aut\nhumilitatis subiectione aut patientiae uirtute aut munificentiae\n\n\n\n\n\n\n\n\n\n\nlande profeoerit, tanto ille maioribus inuidiae stimulis incitatur,\nquia non nisi ruinam aut mortem eius eni inuidet concupiscit.\ndenique illorum undecim patriarcharum zelus in tantum nulla\ninnoxii fratris subiectione potuit deleniri, ut de his scriptura\ncommemoret: inuidebant autem ei fratres sai, eo\nquod diligeret eum pater suus, et non poterant ei\nloqui quicquam pacificum, donec zelus eorum, qui nulla\ngermani obsequentis atque subiecti sustinuit blandimenta,\nmortem eius cupiens uix posset uenditionis fraternae crimine\nsatiari. cunctis ergo uitiis perniciosiorem atque ad purgandum\ndifficiliorem esse constat inuidiam, quae ipsis remediis quibus\nreliqua extinguntur accenditur. nam uerbi gratia qui damnum\nsibi inlatum dolet, largitatis conpensatione curatur: qui de\ninlata indignatur iniuria, humili satisfactione placatur.\nquid\nillo facias, qui hoc ipso magis quod te humiliorem ac benigniorem\nsentit offenditur, quem non ad iracundiam cupiditas,\nquae praemio delenitur, non iniuriae laesio ant amor ultionis\naccendit, quae officiorum uincitur blandimentis, sed successus\ntantum alienae felicitatis inritat ? quis autem est qui se, ut\nsatisfaciat inuidenti, a bonis conrnere ant a prosperis alienari\naut a calamitate aliqua optet inuolui? quapropter ne totum,\nquidquid in nobis uiuidum est et quasi uitali uegetatione\nsancti spiritus animatum, uno tanti huius mali morsu basiliscus\ninterimat, diuinum cui inpossibile nihil est iugiter inploremus\nauxilium.\ncetera enim uenena serpentum, id est carnalia\n\n\n\n\n\n\npeceata uel uitia, a quibus ut cito inuoluitur, ita facile ex*\npurgatur humana fragilitas, habent aliqua uulnerum suorum\nin carne uestigia, quibus quamuis terrenum corpus perniciosissime\ncontumescat, tamen si theriacae remedium aut illam\nsalutarium uerborum medellam aliquis peritissimus carminum\ndiuinorum incantator admouerit, ad perpetuam animae mortem\npernicies uirulenta non peruenit: inuidiae autem quasi a regulo\nserpente effusum uirus uitam ipsam religionis ac fidei, priusquam\nuulnus in corpore sentiatur, excludit.\nnon enim aduersus\nhominem, sed plane aduersus deum blasphemus extollitur,\nqui nihil in fratre aliud nisi felicitatem carpens non hominis\nculpam, sed dei tantum iudicia reprehendit. haec ergo est\nilla sursum germinans amaritudinis radix, quae se\nerigens ad superna ad contumeliam ipsius qui bona homini\nconfert tendit auctoris. nec quemquam moueat quod deus\nmissurum se serpentes regulos, quieos quorum criminibus\noffenditur mordeant, conminatur. nam licet certum sit deum\nauctorem inuidiae esse non posse, aequum tamen et diuino\ndignum iudicio est, ut dum bona data humilibus conferuntur\net superbis ac reprobis denegantur, eos qui secundum apostolum\ntradi in reprobum sensum merentur quasi ab ipso\nmissa percutiat et consumat inuidia secundum illud: ipsi\nme ad aemulationem inritauerunt in non deo: et\nego ad aemulationem inducam eos in non gente.\nHac beatus Piamun desiderium nostrum, quo de primis\ncoenobii scolis ad secundum anachoreseos gradum tendere\n\n\n\n\n\n\n\n\ncoeparamusdisputatione ardentius inflammauit nam primordia\nsolitariae commorationis, cuius scientiam postea sumus Scitii\nplenius adsecuti, ipso primum iabaeate suscepimus.\nPost dies admodum paucos maioris doctrinae desiderio\npertrahente rursus ad abbatis Pauli coenobium summa alacritate\nperreximus. ubi licet plus quam ducentorum fratrum numerus\nmoraretur, in honorem tamen sollemnitatis, quae idem temporis\nagebatur, infinita de aliis quoque coenobiis monachorum turba\nconfluxerat: nam prioris abbatis qui eidem coenobio praefuerat\nanniuersaria depositio sollemniter curabatur. cuius conuentus\nidcirco fecimus mentionem, ut patientiam cuiusdam fratris,\nquae sub praesentia totius congregationis huius inmobili eius\nclaruit lenitate, breuiter perstringamus.\nnam licet alio operis\nhuius tendat intentio, at scilicet abbatis Iohannis, qui derelicta\nheremo illi se coenobio summa. humilitatis uirtute subdiderat,\nproferamus eloquia, nequaquam tamen putamus\nabsurdum, si absque ulla circuitione uerborum magna ut\ncredimus studiosis quibusque uirtutum aedificatio conferatur.\nin ingenti itaque atrio subdiuali illa monachorum multitudine\nper duodenariam numerum distinctis orbibus considente cum\nquidam fratrum susceptum ferculum paulo tardius intulisset,\n\n\n\n\nuidens hoc praedictus abba Paulus, qui inter turbas ministrantium\nfratrum sollicite discurrebat, exerta. manu alapa eum sub\nomnium percussit intuitu, ita ut inlisae sonitus palmae etiam\nauersorum uel longius considentium auribus resultaret.\nsed\nid memorabilis patientiae iuuenis tanta animi lenitate suscepit,\nut non modo nullus fuerit ex ore eius sermo prolapsus uel\ntenuissimum murmur tacita labiorum agitatione signatum, sed\nne ipsa quidem oris modestia ac tranquillitas aut color saltim\nquantulumcumque mutatus. quod factum non solum nobis,\nqui nuper de Syriae monasterio uenientes patientiae huius\nuirtutem non tam euidentibus perceperamus exemplis, sed\netiam cunctis qui expertes talium non erant studiorum ita\nmirum fuit, ut etiam summis uiris praecipua per hoc factum\ninferretur instructio, quod scilicet, etiamsi patientiam eius\ncorreptio paterna non mouerat, nec spectaculum quidem tantae\nmultitudinis ullo uultum ipsius ruboris tinxisset indicio.\nIn hoc itaque coenobio repperimus antiquissimum senem\nnomine Iohannem, cuius uerba pariter et humilitatem qua\nsanctis omnibus praeminebat nequaquam silentio praetereunda\ncensuimus, scientes eum hac maxime perfectione uiguisse,\nquae cum sit uirtutum omnium mater ac totius spiritalis\nstructurae solidissimum fundamentum, a nostris penitus exulat\ninstitutis.\nunde non mirum est nec ad illorum sublimitatem\nnos posse conscendere, qui non dicam usque ad senectam in\ncoenobii permanere non possumus disciplina, sed uix biennio\nsubiectionis iugum sustinere contenti ad praesumptionem\nnoxiae libertatis protinus euolamus, cum tamen illo ipso\nparuo tempore non secundum illam districtionis regulam, sed\npro nostri arbitrii libertate utcumque senioris subici uideamur\n\n\n\n\nimperio.\nhnnc igitur senem eum in praedicti abbatis Palin\ncoenobio uidissemus, aetatem primum et gratiam uiri qua.\nerat praeditus admirati demisso in terram uultu coepimus\ndeprecari, ut nobis pandere dignaretur, quam ob causam\nrelicta heremi libertate et illa professione sublimi. qua eum\nprae ceteris eiusdem uitae uiris fama celeberrima conmendabat,\nsub coenobii iugum maluisset intrare.\nille neint inparem se\nanachoretieae disciplinae et summitate tantae perfectionis\nindignum ad iuniorum scolas reuertisse dicebat, si tamen\nuel ipsorum instituta secundum professionis meritum posset.\ninplere. cuius responsionis humilitatem cum refragatio nostrae\ndeprecationis excluderet, ad extremum ita exorsus est.\nAnachoreticam disciplinam, quam. me deseruisse miramini,\nnon solum non respuo nec refuto, sed tota potius\nueneratione conplector atque suscipio: in qua post triginta\nannos, quos in coenobii commoratione transegeram, ita alios\nuiginti explesse me gaudeo, ut inter illos qui eam uel mediocriter\nadpetebant non usque quaque segnitiae denotarer.\nsed\nquia degustata eius puritas sollicitudine interdum carnalium\nrerum interpolata sordebat, recurrere ad coenobium commodius.\nuisum est, ut et promptior adrepti propositi planioris consummatio\nconsequeretur et minus de praesumptae sublimioris\nprofessionis humilitate periculum. melius enim est deuotum\n\n\n\n\nin minoribus quam indeuotum in maioribus promissionibus\ninueniri. et idcirco si quid elatius, immo liberius fortasse\nprotulero, quaeso ut non iactantiae uitio, sed aedificationis\nuestrae depromptum studio censeatis, et quia uobis tam studiose\nquaerentibus nihil de ueritate existimo subtrahendum, caritati\npotius quam iactantiae deputetis.\narbitror enim instructionis\nuobis aliquid posse conferri, si paulisper humilitate seposita\nsimpliciter omnem propositi mei patefecero ueritatem. confido\nenim, quia nec apud uos de libertate dictorum cenodoxiae\nnotam neque apud conscientiam meam de suppressione ueritatis\nquoddam mendacii crimen incurram.\nSi quis igitur alius secretis heremi delectatus obliuioni\ntradere potuit humana consortia ac secundum Hieremiam dicere:\net diem hominis non desideraui, tu scis, ego quoque\nid domino sua gratia largiente uel adsecutum uel certe adsequi\nadnisum fuisse me fateor. itaque pio domini nostri munere\nmemini me in huiusmodi raptum frequenter excessum, ut\nobliuiscerer me sarcina corporeae fragilitatis indutum, mentemque\nmeam ita omnes exteriores sensus subito respuisse et a\ncunctis materialibus rebus omnimodis exulasse, ut neque oculi\nneque aures meae proprio fungerentur officio. et ita diuinis\nmeditationibus ac spiritalibus theoriis animus replebatur, ut\nsaepe ad uesperam cibum me percepisse nescirem ac sequenti\ndie de hesterna absolutione ieiunii penitus dubitarem.\nob quam\netiam causam septem dierum cibus, hoc est septem paxamatiorum\nparia sequestrata in prochirio id est admanuensi sporta\n\n\n\n\n\n\ndie sabbati reponuntur, ut refectio praetermissa non lateat\nqua consuetudine illius quoque obliuionis error excluditur, ut\nexpletum ebdomadae cursum ae sollemnitatem diei ipsius\nreuolutam finitus panum indicet numerus, festiuitasque diei\nsacrae et congregationis sollemnitas solitarium latere non possit.\nquodsi etiam hunc ordinem ille quem praediximus mentis\nexcessus forte turbauerit, nihilominus cotidiani operis modus\ndierum numerum signans arcet errorem.\net ut eeteras heremi\nuirtutes silentio praetermittam (non enim est nobis de earum\nnumerositate ac multitudine, sed de solitudinis atque coenobii\nfine tractandum), causas potius ob quas illam deserere maluerim,\nquas etiam uos agnoscere uoluistis, breuiter explicabo,\nomnesque illos quos conmemoraui solitudinis fructus quibus\ne diuerso sublimioribus meritis duxerim postponendos, breui\noratione perstringam.\nQuamdiu igitur raritate eorum, qui in heremo tunc\ntemporis morabantur, libertas largior nobis diffusiore solitudinis\nuastitate blandita est, quamdiu maioribus remoti\nsecretis frequentissime ad caelestes illos rapiebamur excessus,\nnec tanta uisitantium fratrum inruens multitudo parandae\nhumanitatis necessitate sensus nostros ingentium curarum\ndistentionibus adgrauabat, solitudinis plane tranquilla secreta\net illam conuersationem angelicae beatitudini conparandam\ninsatiabili desiderio ac toto animi ardore sectatus sum.\nsed\ncum maior ut dixi numerus fratrum habitationem illius solitudinis\ncoepisset expetere et coangustata uastioris heremi\nlibertate non modo ignem illum diuinae contemplationis\nfrigere fecisset, sed etiam multimodis mentem carnalium\n\n\n\n\nrerum uinculis conpediret, elegi huius disciplinae utcumque\ninplere propositum quam in illa tam sublimi professione\ncarnalium necessitatum prouisione torpere, ut, si mihi illa\nlibertas ac spiritales denegantur exoesBuB, abiecta tamen\ncrastinae diei penitus sollicitudine euangelici me praecepti\nconsummatio consoletur, et id, quod mihi de illa theoretica\nsublimitate subtrahitur, hac oboedientiae subiectione pensetur.\nmiserum namque est cuiuslibet artis ac studii disciplinam\nquempiam profiteri et ad perfectionem eius minime peruenire.\nQuamobrem quantis nunc in hac conuersatione perfruar\ncommodis, breuiter explicabo. uos utrum illa solitudinis\nlucra his beneficiis ualeant conpensari digesta narratione\nperpendite, per quam etiam hoc probare possibile est, utrum\nfastidio an desiderio solitariae illius puritatis his maluerim\ncoenobii angustiis coartari. in hac igitur conuersatione diurni\noperis nulla prouisio, uenditionis uel coemptionis nulla distentio,\nnon annui panis ineuitabilis cura, non sollicitudo corporalium\nrerum, qua non tantum propriis, sed etiam multorum aduenientium\nusibus necessaria praeparantur, postremo nulla adrogantia\nlaudis humanae, quae inmundior his omnibus in conspectu\ndei etiam magnos heremi labores nonnumquam euacuare\nconsueuit.\nuerum ut in illa anaohoretica disciplina illos\nelationum spiritalium fluctus et exitiabilis cenodoxiae pericla\npraeteream, ad hoc generale cunctorum pondus, id est communem\nparandi uictus sollicitudinem reuertamur, quae eo\nusque mensuram non dico illius antiquae districtionis excessit,\nquae usum penitus olei nesciebat, sed ne hac quidem nostri\ntemporis remissione coepit esse contenta, in qua uno olei\n\n\n\n\n\n\nsextario itidemque lenticulae modio aduenientium usibus\npraeparato totius refectionis annuae explebantur officia, ita\nat duplicato nunc et triplicato modo necessitas uictualis uix\nqueat expediri.\net in tantam apad nonnullos uis noxiae hains\nremissionis inerenit, ut aceto mariaeque permixtis non illam\nunam olei admisceant guttam, quam praecessores nostri, qui\nheremi instituta maiore abstinentiae uirtute sectati sunt,\nrepellendae tantum cenodoxiae gratia stillare consueuerant, sed\ninfringentes Aegyptiacam pro salibus caseum plus olei quam\nnecesse est saperfandant, et ita duos cibos propria suauitate\ndistantes, qui singillatim diuersoque tempore monachum reficere\niucundissime potuissent, sub unius saporis oblectatione percipiant.\nin tantum sane haec ὑλιϰὴ ϰτη̃σις, id est materialium\nrerum possessio supercreuit, ut sagum quoque, quod absque\nuerecundia referre non possum, sub obtentu humanitatis ac susceptionis huius anachoretae in suis habere cellulis coeperint:\nut illa praeteream quibus adtonita anima ac spiritalibus theoriis\nsemper intenta specialius ingrauatur, concursus scilicet fratrum,\nsusceptionis quoque ac deductionis officia, mutuas uisitationes\ndiuersarumque confabulationum atque occupationum interminabilem\ncuram, quarum etiam illo tempore, quo haec uidentur\ninpedimenta cessare, tamen animum consuetudinariae inquietudinis\nadsiduitate suspensum expectatio ipsa distendit.\natque\nita fit, ut anachoreseos illa libertas huiuscemodi nexibus\ninpedita ad illam cordis ineffabilem alacritatem numquam\nomnino conscendat ac fructum heremiticae professionis amittat.\n\n\n\n\nqui si mihi in congregatione nunc atque in turbis sito fuerit\ndenegatus, saltim quies animae cordisque tranquillitas omnibus\noccupationibus absoluta non deerit. quae nisi illis quoque qui\nin solitudine conmorantor praesto fuerit, labores quidem\nanachoreseos sustinebunt, fructu uero ipsius fraudabuntur,\nqui non nisi quieta mentis stabilitate conquiritur.\npostremo\netiamsi mihi in coenobio constituto ab illa puritate cordis\nfuerit aliquid inminutum, ero solius euangelici praecepti\nconpensatione contentus, quod certum est omnibus illis heremi\nfructibus non posse postponi, ut scilicet de crastino nihil\ncogitem et usque ad finem subiectus abbati illum aliquatenus\nuidear aemulari de quo dicitur: humiliauit semet ipsum\nfactus oboediens usque ad mortem, merearque illius\nuerbis humiliter dicere: quia non ueni facere uoluntatem\nmeam sed uoluntatem eius qui misit me\npatris.\nGERMANTS: Quia te utriusque professionis non quemadmodum\nmultos principia tantummodo contigisse, sed ipsa\nfastigia conscendisse manifestum est, quisnam coenobiotae,\nquis heremitae sit finis optamus agnoscere. nulli namque\ndubium est neminem de his vel fidelius posse uel plenius\ndisputare quam illum, qui utramque perfectionem longo usu\nac magistra experientia consecutus meritum earum ac finem\nueridica potest insinuare doctrina.\nIOHANNES: Vnum eundemque hominem in utraque\nprofessione perfectum esse non posse absolute pronuntiare\npotuissem, nisi me paucorum admodum retardaret exemplum.\n\n\n\n\n\n\nmagnum siquidem est in qualibet earum consummatum quempiam\nrepperiri: quanto magis ad plenum utramque perficere\narduum ac paene dixerim homini inpossibile esse perspicuum\nest. quod tamen si quandoque prouenerit, non statim ad\ngeneralem formulam referri potest.\nnon enim a parte minima,\nid est de consideratione paucorum, sed ex his quae multorum,\nimmo omnium subiacent facultati, uniuersalis est regula proponenda.\nsi qua uero rarissime atque a paucissimis obtinentur\nac possibilitatem communis uirtutis excedunt, uelut supra\ncondicionem humanae fragilitatis naturamque concessa a praeceptis\nsunt generalibus sequestranda nec tam pro exemplo\nquam pro miraculo proferenda. quamobrem id quod inquiritis\nsecundum mediocritatem sensus mei breuiter intimabo.\nfinis quidem coenobiotae est omnes suas mortificare et crucifigere\nuoluntates ac secundum euangelicae perfectionis salutare\nmandatum nihil de crastino cogitare. quam perfectionem\nprorsus a nemine nisi a coenobiota inpleri posse certissimum\nest. quem uirum Esaias propheta describens ita beatificat\natque conlaudat: si auerteris a sabbato pedem tuum,\nfacere uoluntatem tuam in die sancto meo, et\nglorificaueris eum dum non facis uias tuas, et non\ninuenitur uoluntas tua, ut loquaris sermonem:\ntunc delectaberis super dominum, et sustollam te\nsuper altitudinem terrae, et cibabo te hereditate\nIacob patris tui. os enim domini locutum est.\nheremitae uero perfectio est exutam mentem a cunctis habere\nterrenis eamque, quantum humana inbecillitas ualet, sic unire\n\n\n\n\n\n\ncum Christo. quem uirum Hieremias propheta describens\nbeatus, inquit, uir qui tulit iugum ab adulescentia\nsua, sedebit solitarius et tacebit, quia leuauit\nsuper se. Psalmista quoque: similis factus sum pellicauo\nsolitudinis. uigilaui, et factus sum sicut\npasser solitarius in tecto. ad hunc igitur finem, quem\nuniuscuiusque professionis esse praediximus, nisi eorum uterque\nperuenerit, frustra et ille coenobii et iste anachoreseos expetit\ndisciplinam: neuter enim uirtutem suae professionis Inpleuit.\nSed hoc μεϱιϰὴ, id est non integra et in omnibus\nconsummata perfectio, sed pars perfectionis est. rara est ergo\net paucissimis dono dei concessa perfectio. is enim uere et\nnon ex parte perfectus est, qui et in heremo squalorem solitudinis\net in coenobio infirmitatem fratrum aequali magnanimitate\nsustentat. et ideo in utraque professione per omnia\nconsummatum inuenire difficile est, quia nec anachoreta\nἀϰτημοσύνην, id est contemptum ac priuationem materialium\nrerum, nec coenobiota theoreticam ad integrum potest adsequi\npuritatem, licet utrumque perfecte abbatem Moysen atque\nPafnutium duosque Macarios nouerimus possedisse.\net ita\nerant in utraque professione perfecti et, cum ultra omnes\nheremi accolas secedentes insatiabiliter secreto solitudinis\npascerentur quantumque in ipsis erat nequaquam inquirerent\n\n\n\n\n\n\nhumana consortia, tamen ita frequentiam ae fragilitates ad se\nconcurrentium sustinebant, ut cum ad eos uisitationis uel\nprofectus gratia innumera fratrum multitudo conflueret, tam\niugem paene susceptionis inquietudinem immobili patientia\ntolerantes nihil aliud uel didicisse uel exercuisse omni uitae\nsuae tempore crederentur, quam ut conmunibus tantum aduenientium\nofficiis deseruirent, ita ut apud cunctos esset ambiguum, .\nin qua potissimum professione eorundem esset maior industria,\nid est utrum in illa heremitica puritate an in ista conuersatione\ncommuni magnanimitas eorum mirabilius aptaretur.\nSolent autem nonnulli ita diuturno silentio solitudinis\nefferari, ut prorsus hominum consortia perhorrescant, et cum\nuel paululum a secreti sui consuetudine interueniente fratrum\nuisitatione discesserint, notabili mentis angore et euidentibus\npusillanimitatis indiciis aestuare. quod uel maxime his euenire\nconsueuit qui non perfecte in coenobiis instituti nec excoctis\nprioribus uitiis ad solitariam se uitam inmaturo desiderio\ntranstulerunt: qui in utraque parte inperfecti semper fragiles,\nquocumque aura commotionis inpulerit, inclinantur.\nnam\nquemadmodum consortio uel interpellatione fratrum inpatienter\nexaestuant, ita in solitudine consistentes eius ipsius quod\nexpetunt silentii non ferunt uastitatem, quippe qui ne ipsam\nquidem rationem norunt, cuius causa desiderari uel expeti\ndebeat solitudo, sed hanc esse uirtutem ac professionis huius\nexistimant summam, ut fratrum consortia declinantes humanos\ntantummodo refugiant ac detestentur aspectus.\nGERMANVS: Quo ergo uel nobis uel ceteris qui eiusdem\nfragilitatis atque mensurae sunt remedio poterit subueniri, qui\nl\n\n\n\n\ncoenobialibus disciplinis tenuiter instituti ante eipulsionem\nomnium uitiorum habitationem solitudinis coepimus adfectare,\nuel quo pacto inperturbatae mentis constantiam et inmobilem\npatientiae poterimus adprehendere firmitatem, qui ipsas quodammodo\nscolas et exercitationis huius palaestram, in qua ad\nplenum erudiri ac perfici principia nostra debuerant, intempestiue\nintermissa coenobii congregatione dereliquimus ?\nqualiter\nergo nunc solitarie conmorantes perfectionem longanimitatis\nac patientiae consequemur, uel quemadmodum has sibi inesse\nuel deesse uirtutes exploratrix internorum motuum conscientia\ndeprehendet, ne forte, quia ab hominum consortio segregati\nnullis eorundem inritationibus prouocamur, falsa existimatione\ndecepti tranquillitatem nos mentis inmobilem possedisse\ncredamus ?\nIOHANNES: In ueritate quaerentibus medicinam remedia\ncurationum ab illo uerissimo animarum medico deesse non\npossunt, his praesertim qui ualitudines suas non desperando\naut neglegendo contempserint nec uulnerum suorum pericla\ncelauerint aut medellam paenitentiae procaci mente respuerint,\nsed pro languoribus ignorantia uel errore uel necessitate\ncontractis humili et tamen cauta ad caelestem medicum mente\nconfugerint. ideoque nosse debemus, quod si ad solitudinem\nuel ad abdita loca nondum curatis uitiis secedamus, effectus\neorum tantummodo reprimatur, non extinguatur affectus.\nlatitat enim intra nos, immo etiam serpit radix omnium\nquae extirpata non fuerit peccatorum, quam adhuc in nobis\n\n\n\n\n\n\n\n\nuiuere his deprehendimus indiciis. uerbi gratia eam in solitudine\nconstituti aduentum fratrum uel breuissimam eorum\nmoram cum quadam aestuantis animi anxietate suscipimus,\ninesse adhuc in nobis uiuacissimae inpatientiae fomitem\nnouerimus. cum uero cuiusquam fratris speramus aduentum,\nsi eo pro necessitate aliqua paululum forsitan demorante uel\ntacita indignatio animi eius culpauerit tarditatem et mentem\nnostram intempestiuae expectationis sollicitudo turbauerit, irae\natque tristitiae manifesta in nobis uitia residere conscientiae\nnostrae probabit examen.\nitem si fratre ael codicem ad\nlegendum uel quamlibet aliam ad utendum speciem postulante\nant nos illius petitio contristauerit aut illum negatio nostra\nreppulerit, dubium non est nos adhuc auaritiae seu filargyriae\nlaqueis conpediri. quodsi recordationem nobis femineam uel\ncogitatio subita uel sacrae series lectionis adtulerit et in ea\nquadam nos senserimus titillatione pulsatos, sciamus neodam\nextinctum in membris nostris fornicationis ardorem. si uero\nde conparatione districtionis nostrae et remissionis alienae uel\ntenuissima mentem nostram temptarit elatio, certum est nos\ndira superbiae peste corruptos.\neum haec ergo nitiomm in\ncorde nostro deprehenderimus indicia, manifeste cognoscamus\nnobis non adfectum, sed effectum deesse peccati. quae utique\npassiones, si nos quandoque conuersationi miscuerimus humanae,\nprotinus de cauernis nostrorum sensuum procedentes\nprobant se non tunc primum cum eruperint nasci, sed tunc\ndemum quia diu latuerint publicari. et ita uniuscuiusque uitii\nradices in se esse defixas certis indiciis etiam solitarius\n\n\n\n\ndeprehendet, quisque puritatem suam non hominibus ostentare, sed\nillius conspectui inuiolatam studuerit exhibere, quem latere\nomnia cordis arcana non possunt.\nGERMANVS : Argumenta quibus infirmitatum indicia\ncolligantur et rationem discernendarum aegritudinum, id est\nquo pacto uitia quae celantur in nobis ualeant deprehendi,\ndilucide satis aperteque percepimus: omnia siquidem cotidiana\nexperientia ac diurnis cogitationum nostrarum motibus ita ut\ndicta sunt intuemur. superest igitur, ut quemadmodum probationes\ncausaeque morborum euidentissima nobis ratione\npatefactae sunt, ita etiam curationum medella monstretur.\nnulli namque dubium est illum posse rectissime de remedio\nmalarum ualitudinum disputare, qui earum prius causas atque\norigines conscientia aegrotantium adtestante deprehenderit.\nitaque licet doctrina beatitudinis tuae nnlnerum nostrorum\narcana nudauerit, quo fit ut sperare aliquid de remediis\naudeamus, quia tam euidens declaratio morbi spem remedii\npollicetur, tamen quia primum, ut ais, in congregationibus\ninitium salutis adquiritur et sani in solitudine esse non possunt\nnisi quos prius coenobiorum medicina sanauerit, perniciosa\nrursum desperatione concidimus, ne forte qui inperfecti coenobium\nreliquimus nequaquam iam in heremo perfecti esse\nualeamus.\nIOHANNES: De morborum suorum curatione sollicitis\nremedium salutare deesse non poterit, et idcirco eodem modo,\nquo uniuscuiusque uitii deprehenduntur indicia, etiam remedia\nsunt petenda. nam quemadmodum solitariis humanae conuersationis\nuitia diximus non deesse, ita uirtutum studia et\n\n\n\n\n\n\ninstrumenta sanitatum omnibus ab humana conuersatione\ndiscretis suppetere non negamus.\ncam se igitur inpatientiae\nseu irae perturbationibus incnraari illis quibus supra ostendimus\nindiciis unusquisque deprehenderit, contrariis semet ipsum\nobiectionibus semper exerceat, et propositis sibi multimodis\niniuriarum dispendiorumque generibus uelut ab alio sibimet\ninrogatis adsuefaciat mentem suam omnibus quae inferre\ninprobitas potest perfecta humilitate subcumbere, atque aspera\nsibi quaeque et intolerabilia frequenter obponens quanta eis\noccurrere debeat lenitate omni iugiter cordis contritione\nmeditetur: et ita respiciens ad illas sanctorum omnium siue\nipBius domini passiones uniuersa non solum conuiciorum, sed\netiam poenarum genera inferiora meritis suis esse pronuntians\nad omnem se dolorum tolerantiam praeparabit.\ncumque aliquando\nad coetus fratrum aliqua fuerit inuitatione reuocatus,\nquod non potest non uel raro etiam districtissimis heremi\nadcolis prouenire, si mentem suam etiam pro uilibus quibusque\nrebus deprehenderit tacite fuisse conmotam, ut quidam occultorum\nmotuum seuerissimus censor mox sibi illa durissima\niniuriarum genera, quibus ad perfectam tolerantiam semet\nipsum cotidianis meditationibus exercebat, exprobret atque ita\nse obiurgans et increpans adloquatur: tune ille es, bone uir,\nqui te, dum in illa solitudinis tuae exerceris palaestra, omnia\nsuperaturum mala constantissime praesumebus, qui dudum,\ncum tibi non solum summas conuiciorum acerbitates, uerum\netiam intoleranda supplicia ipse proponeres, satis ualidum\natque ad omnes procellas inmobilem te credebas?\nquomodo\n\n\n\n\ninuicta illa patientia tua leuissimi uerbi prolusione confusa\nest? quomodo domum tuam supra illam solidissimam petram\ntanta ut tibi uidebatur mole constructam leuis aura conmouit?\nubi est illud quod inani fiducia bellum in pace desiderans\nproclamabus: paratus sum, et non sum turbatus, et\ncum propheta saepe dioebus: proba me domine, et tempta\nme: ure renes meos et cor meum, et: proba me\ndomine, et scito cor meum: interroga me, et cognosce\nsemitas meas. et uide, si uia iniquitatis is\nme est? quomodo ingentem certaminis adparatum exigua\nhostis umbra conterruit?\ntali ergo semet ipsum conpunctionis\nanimaduersione condemnans inultam suae conmotionis obreptionem\nesse non sinat, sed artiore carnem suam ieiunii ac\nuigiliarum correptione castigans ac iugibus continentiae poenis\nculpam suae mobilitatis eicrucians illud, quod ad plenum\nexcoquere in coenobii conuersatione debuerat, in solitudine\nconstitutus hoc exercitationis igne consumat. illud sane ad\nobtinendam iugem ac stabilem patientiam constanter atque\ninmobiliter est tenendum, non licere nobis, quibus lege diuina\nnon solum ultio iniuriarum, sed etiam memoria prohibetur,\ncuiuslibet detrimenti uel inritationis obtentu ad iracundiam\nconmoueri.\nquod enim grauius animae potest euenire dispendium,\nquam ut per conmotionis subitam caecitatem ueri\natque aeterni luminis claritate priuata ab illius qui mitis\net humilis corde est contemplatione discedat? quid rogo\nperniciosius quidue deformius, quam ut quis honestatis iudicium\net regulam ac disciplinam rectae discretionis amittat et ea\nsanus ac sobrius perpetret, quae ne temulentus quidem ac\n\n\n\n\n\n\nsensa indigens ueniabiliter admisisset?\nhaec erge et oeten Us\nsimilia detrimenta quisque perpenderit, non solum uniuersa\ndamnorum genera, sed etiam iniuriarum atque poenarum\nquaecumque possunt a crudelissimis inrogari facili sustentatione\ndespiciet, nihil dispendiosinB iracundia nec pretiosius\ntranquillitate animi ac perpetua cordis sui iudicans puritate,\nob quam non solum carnalium, sed etiam illarum quae\nspiritales uidentur rerum spernenda sunt commoda, si alias\nadquiri uel perfici nisi cum huius tranquillitatis perturbatione\nnon possunt.\nGERMANVS: Sicut ceterorum uulnerum, id est irae,\ntristitiae, inpatientiae, per obiectionem contrariarum rerum\nmedella monstrata est, ita etiam contra spiritum fornicationis\nquod curationis genus nos oporteat adhibere nolumus edoceri,\nid est utrum concupiscentiae ignis propositis sicut illic\nmaioribus inritationum augmentis possit extingui: quod satis\ncastitati credimus esse contrarium, si non solum exaggerentur\nin nobis libidinis incentiua, sed uel praetereunte adtingantur\nmentis intuitu.\nIOHANNES: Quaestionem, quae etiam tacentibus nobis\nnarrationem nostram fuerat secutura, sagax interrogatio uestra\npraeuenit, et idcirco efficaciter eam sensibus uestris concipiendam\nesse non ambigo, quando equidem institutionem nostram\nacumen uestri praecessit ingenii. sine labore enim cuiuslibet\nquaestionis dilucidatur obscuritas, cum absolutionem eius\nanticipans inquisitio quo ducenda est antecedit. itaque remediis\nquidem illorum quae supra diximus uitiorum non solum nihil\nofficiunt, uerum etiam multum conferunt humana consortia.\nnam frequentia inpatientiae suae crebrius patefacta quanto\n\n\n\n\nmagis adsiduum superatis dolorem conpunctionis intulerint,\ntanto uelociorem laborantibus conferunt sanitatem. ob quod\netiam in solitudine consistentes, cum inritationum fomes atque\nmateria ab hominibus non possit exsurgere, tamen earundem\nincitamenta debemus etiam de industria retractare, ut aduersus\nea iugi cogitationum. conluctatione pugnantibus nobis medella\npromptior conferatur.\ncontra spiritum uero fornicationis diuersa\nratio et dispar est causa. nam quemadmodum corpori usus\nlibidinis carnisque uicinia, ita etiam menti memoria eius\npenitus subtrahenda. satis enim perniciosum est adhuc infirmis\naegrisque pectoribus uel tenuissimam recordationem huius\npassionis admittere, ita ut nonnumquam eis etiam sub recordatione\nsanctarum feminarum uel sub sacrae lectionis historia\nnoxiae titillationis stimulus excitetur. cuius causa seniores\nnostri huiuscemodi lectiones sub praesentia iuniorum solent\nconsultissime praeterire. sane perfectis et adfectu iam easti-.\nmoniae consummatis probationes quibus examinare se ualeant\ndeesse non possunt, quibus perfecta eorum cordis integritas\nincorrupto conscientiae suae iudicio conprobetur.\nerit ergo\nconsummato dumtaxat uiro similis etiam super hac passione\nprobatio, ut qui se radices morbi huius penitus extirpasse\ncognouerit explorandae gratia castitatis imaginationem aliquam\ninlecebrosa mente concipiat. ceterum ab his qui adhuc infirmi\nsunt hanc examinationem nullatenus conuenit adtemptari (erit\nenim eis magis perniciosa quam utilis), ut coniunctionem.\nfemineam et palpationem quodammodo teneram atque mollissimam\ncorde pertractent. cum ergo perfecta quis uirtute5\nfundatus ad inlecebram blandissimorum tactuum, quos cogitando\nconfinxerit, nullum mentis adsensum, nullam\n\n\n\n\ncommotionem carnis in se deprehenderit exagitatam, certissima puritatis\nsuae capiet documenta, ita ut ad hanc se firmitatem puritatis\nexercens castitatis atque incorruptionis bonum non solum mente\npossideat, sed etiam si corporalem feminae adtactum necessitas\nulla detulerit, execretur.\n\n\nHoc abbas Iohannes, cum horae nonae refectionem inminere\nsensisset, conlationem fine conclusit.\nPraeclari ae singularis uiri abbatis Pinufii de fine paenitentiae\npraecepta dicturus magnam materiae partem mihi\nuideor amputare, si humilitatis eius laudem, quam in quarto\ninstitutionum libro, qui eet super instituendis renuntiantibus\ntitulatus, breui sermone praestrinD, lectoris fastidio consulens\nhic silentio praetermittam, eum praesertim multi illius opusculi\nnotitiam non habentes in hanc possint incurrere lectionem et\nomnis dictorum uacillet auctoritas, si dicentis meritum subtrahatur.\nhie siqaidem eam haud longe a Paaephysi, Aegypti\nut illic dictum est ciuitate, abbas et presbyter ingenti coenobio\npraesideret tantumque eum omnis illa prouincia uirtutum\nsuarum atque signorum gloria subleuasset, ut sibi iam uideretur\nretributione laudis humanae laborum suorum recepisse\nmercedem, timens ne sibi specialiter inuisa popularis fauoris\ninanitas fructum praemii uacuaret aeterni, occulte monasterium\nsuum fugiens ad intima Tabennensiam monachorum secreta\ncontendit, ubi non heremi solitudinem, non singularis uitae\nsecuritatem, quam etiam inperfecti quique laborem oboedientiae\nin coenobiis non ferentes superba nonnumquam praesumptione\nseetanttur, sed celeberrimo praelegit coenobio subiugari ubi\ntamen, ne ullo habitus sui proderetur indicio, indutus ueste\nsaeculari multis ut illic moris est diebus lacrimans pro foribus\nexcubauit, atque ad omnium genua prouolutus post diuturna\nfastidia eorum, qui ad explorandum eius desiderium in ultima\neam iam aetate uelut ob panis egestatem conpulsum non\nsincere illius propositi sanctitatem expetisse dicebant, tandem\n\n\n\n\n\n\nut susciperetur obtinuit. ubi adulescenti cuidam fratri, qui\nhortum susceperat excolendum, in adminiculum deputatus cum\nnon solum omnia, quae idem praepositus imperasset uel quae\niniuncti operis cura poscebat, cum admiratione tam sanctae\nhumilitatis impleret, uerum etiam quaedam necessaria opera,\nquae propter horrorem sui a ceteris uitabantur, ita furtiuo\nper noctem labore perficeret, ut adueniente diluculo omnis illa\ncongregatio tam utilium operum admirans ignoraret auctorem,\ncumque ita triennium ferme illic gaudens desideratis tam\niniuriosae subiectionis laboribus exegisset, accidit ut quidam\nfrater eidem cognitus ex illis unde ipse discesserat Aegypti\npartibus adueniret.\nqui cum de indumentorum eius atque\nofficii uilitate promptissimae agnitionis facilitatem diu haesitans\ncohiberet, post explorationem manifestissimam ad eius genua\nprouolutus primum stuporem fratribus cunctis, dehinc prodito\netiam nomine, quod apud illos quoque praecipuae sanctitatis\nfama uulgauerat, etiam dolorem conpunctionis incussit, quod\nscilicet tanti meriti et sacerdotii uirum tam iniuriosis operibus\ndeputassent.\nsed postquam flens ubertim et diabolicae inuidiae\nquasi grauem proditionis suae inputans casum ad monasterium\nsuum honorifica fratrum custodia ambiente perductus est, exiguo\nillic tempore demoratus rursus offensus est ipsis honoris sui\nac primatus obsequiis ac furtim conscendens nauem ad Palaestinam\nSyriae prouinciam transmeauit, ubi uelut incipiens atque\nnouicius in illo in quo nos degebamus monasterii receptus\nhabitaculo in nostra cellula ab abbate praeceptus est conmanere.\nqud nec illic quidem diu uirtutes eius ac merita latere\n\n\n\n\n\npotuerunt. nam simili proditione detectus atque ad monasterium\nsuum cum ingenti honorificentia ac laude reuocatus est.\nCum igitur post non longum tempus nos quoque\nAegyptum petere sanctae institutionis desiderium conpulisset,\nsummo cum affectu ac desiderio perquirentes tanta eius sumus\ngratia atque humanitate suscepti, ut nos tamquam pristinos\nsyncellitas etiam cellulae suae. quam in extrema horti sui parte\nconstruxerat, honoraret hospitio.\nabi eum satis ardua atque\npraecelsa cuidam fratri monasterii regulam subeunti coram\nomnibus in synaxi fratribus praecepta tradidisset, quae in\nquarto ut diximus institutionum libro quanta potui breuitate\nconplexus sum, tam inconprehensibilia nobis., tam mirifica\nuerae abrenuntiationis culmina uidebantur, at nullo modo\nilluc humilitatem nostram crederemus posse conscendere.\nigitur desperatione deiecti et ipso etiam uultu intimam cogitationum\namaritudinem non celantes ad beatum senem satis\nanxia mente recucurrimus: cui protinus causam tantae maestitudinis\ninquirenti abba Germanus grauiter ingemescens ita\nrespondit.\nQuanto magnificentior atque sublimior incognitae nobis\nsermo doctrinae iter arduum praecelsissimae renuntiationis\naperuit et quasi remota oculorum nostrorum caligine conditum\ncaelo eius culmen ostendit, tanto maiore desperationis mole\ndeprimimur. inmensitatem siquidem eius eam exiguitate\nnostrarum uirium metientes et nimiam humilitatem ignorantiae\nnostrae cum infinita uirtutis ostensae celsitudine conferentes\nparuitatem nostram non solum ad illam non posse proficere,\n\n\n\n\n\n\nuerum etiam ab eo quod est deficere posse sentimus. nam\n2\nponderibus nimiae desperationis oppressi quodammodo de\ninfimis ad inferiora prolabimur. unum proinde ac singulare\npraesidium medellam nostris potest conferre uulneribus, ut de\nfine paenitentiae et maxime satisfactionis indicio aliqua discamus,\nut certi de remissione praecedentium delictorum possimus\netiam ad conscendenda fastigia praedictae perfectionis animari.\nPINVFIVS : Delector quidem admodum copiosis humilitatis\nuestrae fructibus, quos etiam cellulae illius quondam\nhabitatione susceptus non incuriosa aestimatione perspexi,\nualdeque gaudeo quia id, quod a nobis omnium Christianorum\ninfimis sola forsitan uerborum libertate praecipitur, tanta\nadmiratione suscipitis, ut, cum ea si non fallor haud segnius\nquam a nobis dicta sunt impleatis, cumque sicut memini\nlabore operis uestri paene dictorum grauitas adaequetur, ita\nmeritum uestrae uirtutis occultetis, tamquam si nulla ad uos\neorum quae cotidie exercetis aura peruenerit.\nsed quia id\nipsum summa laude dignissimum est, quod uelut adhuc rudes\nincognita esse uobis ista sanctorum instituta testamini, id\nquod a nobis sedulo postulatis breuiter ut possumus conplectemur.\nnecesse est enim ut ultra possibilitatem nostram atque\nuirtutem antiquae familiaritatis uestrae pareamus imperio.\nitaque de paenitentiae exoratione uel merito multi non solum\ndictis, uerum etiam scriptis plurima uulgauerunt monstrantes\nquanta eius utilitas, quanta uirtus quantaque sit gratia, ita\nut deo praeteritis facinoribus offenso iamque iustissimam\n\n\n\n\nptenaa pro tantis criminibus inferenti, si dici fu ot, quodummodo\nobsistat et quasi inuiti ut ita dixerim dextram\nultoris.\naerum haec omnia uobis nl pro supientia naturali\nuel pro indefesso sacrarum studio litterarum ita cognita esse\nMB ambigo, ut de bis prima plantatio uestrae\nconuersionis. denique non de paenitentiae qualitate, sed de eius\nfine ae satisfactionis indkio sollieiti id quod ab aliis praetermissum\nest sagacissima interrogatione disquiritis.\nQuapropter ut omni breuitate atque conpendio propositionis\nuestrae desiderio satisfiat, paenitentiae plena et perfecta\ndefinitio eet, ut peccata, pro quibus paenitudinem gerimus\nuel quibus nostra conscientia remordetur, nequaquam ulterius\nadmittamus. indicium uero satisfaetionis et indulgentiae est\naffectus eorum quoque de nostris cordibus expulisse.\nnouerit\nenim unusquisque needam se peccatis pristinis absolutum,\nquamdiu ei satisfactioni et gemitibus incubanti uel iDoram\nquae egit uel similium criminum ante oculos imago praeluserit\neorumque non dicam oblectatio, sed uel recordatio infestauerit\nmentis areaoa. itaque tunc se is qui pro satisfactione peruigilat\ncriminibus absolutum ac de praeteritis admissis ueniam\npereepisse eognoeeat. cum nequaquam cor suum eorundem\nuitiorum inlecebris senserit uel imaginatione perstringL quamobrem\nuerissimus quidam examinator paenitentiae et index\nindulgentiae in conscientia residet nostra, qui absolutionem\nreatus nostri ante cognitionis et indieii diem adhuc nobis in\nhac carne commorantibus detegit et finem satisfactionis ae\nremissionis gratiam pandit et ut haec eadem quae dicta sunt\n\n\n\n\nrignificantius exprimantar, tum demum praeterita nobis uitiorum\ncontagia remissa credenda sunt, cum fuerint de corde\nnostro praesentium uoluptatum desideria pariter passionetque\ndepulsae.\nGERMANVS: Bt unde nobis gigni poterit humiliationis\ntam sancta salutarisquie conpunetio, quae ex persona paenitentis\nita describitur: peccatum meum cognitum feci, et\niniustitiam meam non operui. dixi: pronuntiabo\naduersus me iniustitiam meam domino, ut illud\nquoque quod sequitur efficaciter dicere mereamur: et tu\nremisisti inpietatem cordis mei, uel quemadmodum\noratione prostrati nosmet ipsos ad confessionis lacrimas ualebimus\nexcitare, per quas delictorum ueniam consequi mereamur\nsecundum illud: lauabo per singulas noctes\nelectum meum: in lacrimis stratum meum rigabo,\nsi peccatorum nostrorum memoriam de nostris cordibus ettrudamus,\nquam iubemur e contrario tenaciter custodire dicente\ndomino: et iniquitatum tuarum non recordabor. tu\nuero memento?\neb quam rem non solum operans, nerum\netiam orans ad peccatorum meorum recordationem mentem\nmeam etiam de industria reuocare contendo, ut ad humilitatem\nueram et contritionem cordis efficacius inclinatus audeam\ndicere cum propheta: uide humilitatem meam, et\nlaborem meum: et dimitte omnia peccata mea.\nPINVFIVS: Interrogatio uestra, ut supra iam dictum\nest, non de paenitentiae qualitate, sed de eius fine proposita\nest t de satiafaotionis indicio: ad quam congrue ut arbitror\nconsequenterque responsum est. ceterum hoc quod de\n\n\n\n\n\n\npeccatora recordatione dixistis utile satis ae necessariumeet, sed\nadhuc agentibus paenitentiam, ut eam iugi pectoris sui CODtusione\nproclament: quoniam iniquitatem meam ego\nagnosco: et peccatum meum contra me est semper,\nillud etiam: et cogitabo pro peccato meo. dam ergo\nagimus paenitentuun et adhuc uitiosorum actuum recordatione\nmordemur, necessarium est ut ignem conscientiae nostrae\nobortus ex confessione culparum lacrimarum imber extinguat.\neam uero cuiquam in hac humilitate cordis et spiritus contritione\ndefixo atque in labore et gemitu perduranti horum\nrecordatio fuerit consopita et conscientiae spina de medullis\nanimae gratia dei miserantis euulsa, certum est eum ad satisfactionis\nfinem atque indulgentiae merita peruenisse et ab\nadmissorum criminum labe purgatum. ad quam tamen obliuionem\nnon alias peruenitur nisi per oblitterationem uitiorum\natque adfectuum pristinorum et perfectam cordis atque integram\npuritatem. quam sine dubio nullus eorum qui per ignauiam\nseu contemptum uitia sua purgare neglexerint adsequetur, nisi\nqui per gemitus atque suspiria maesta iugitate continuans\nomnem sordium pristinarum excoxerit labem et uirtute animi\natque opere prociamarit ad dominum:\ndelictum meum\ncognitum feci, et iniustitiam meam non operui,\net: fuerunt mihi lacrimae meae panis die ac nocte,\nut consequenter mereatur audire: quiescat uox tua a\nploratu, et oculi tai a lacrimis: quia est merces\noperi tuo, ait dominus, illud quoque similiter ad eum\n\n\n\n\n\n\nuoce domini dirigatur: deleui ut nubem iniquitates\ntuas, et quasi nebulam peccata tua, et iterum: ego\nsum, ego sum qui deleo iniquitates tuas propter\nme, et peccatorum tuorum iam non recordabor. et\nita funiculis peccatorum suorum, quibus unusquisque\nconstringitur, absolutus domino cum omni\ngratiarum actione cantabit: disrupisti uincula mea:\ntibi sacrificabo hostiam laudis.\nPost illam namque generalem baptismi gratiam et\nillud pretiosissimum martyrii donum, quod sanguinis ablutione\nconquiritur, multi sunt paenitentiae fructus, per quos ad\nexpiationem criminum peruenitur. non enim tantum simplici\nillo paenitentiae nomine salus aeterna repromittitur, de qua\nbeatus apostolus Petrus paenitemini, inquit, et conuertimini,\nut deleantur peccata uestra, et Iohannes Baptista\nuel ipse dominus: paenitentiam agite: adpropinquauit\nenim regnum caelorum, sed etiam per caritatis affectum\npeccatorum moles obruitur: caritas enim operit multitudinem\npeccatorum.\nsimiliter etiam per elemosynarum\nfructum uulneribus nostris medella praestatur, quia sicut\naqua extinguit ignem, sic elemosyna extinguit\npeccatum. ita et per lacrimarum profusionem conquiritur\nablutio delictorum: lauabo enim per singulas noctes\nlectum meum: in lacrimis stratum meum rigabo.\ndenique subiungit ostendens non inaniter eas fuisse profusas:\ndiscedite a me omnes qui operamini iniquitatem:\n\n\n\n\n\n\n\n\n\n\nquoniam exaudiuit dominus uocem fletus mei.\nnec\nnon per criminum confessionem eorum ablutio condonatur:\ndixi enim: pronuntiabo aduersus me iniustitiam\nmeam domino: et tu remisisti inpietatem cordis\nmei, et iterum: narra tu iniquitates tuas prius, ut\niustificeris. per adflictionem quoque cordis et corporis\nadmissoram scelerum remissio similiter obtinetur: nam uide,\ninquit, humilitatem meam, et laborem meum: et\ndimitte omnia peccata mea, praecipueque per emendationem.\nmorum: auferte, inquit, malum cogitationum\nuestrarum ab oculis meis: quiescite agere peruerse,\ndiscite bene facere: quaerite iudicium,\nsubuenite obpresBo, iudicate pupillo, defendite\nuiduam. et uenite, arguite me, dicit dominus: et\nsi fuerint peccata uestra ut coccinum, uelut nix\ndealbabuntur: si fuerint rubra quasi uermiculus,\nuelut lana munda erunt.\ninterdum etiam intercessione\nsanctorum inpetratur uenia delictorum: qui enim scit fratrem\nsuum peccare peccatum non ad mortem, petit,\net dabit ei uitam, peccanti non ad mortem, et\niterum: infirmatur quis ex uobis? inducat presbyteros\necclesiae,. et orent super eum, unguentes\neum oleo in nomine domini. et oratio fidei saluabit\ninfirmum, et alleuabit eum dominus: et si in peccatis\nsit, dimittuntur ei.\nnonnnmquam miserioordiae\nac fidei merito labes excoquitur uitiorum secundum illud: per\n\n\n\n\n\n\nmisericordiam et fidem purgantur peccata. per\nconuersionem plerumque ac salutem eorum, qui nostris monitis\nac praedicatione saluantur, quoniam qui conuerti fecerit\npeccatorem ab errore uiae suae, saluabit animam\neius a morte et cooperiet multitudinem peccatorum,\nper indulgentiam nihilominus ac remissionem nostram\nad indulgentiam nostrorum facinorum peruenitur: si enim\ndimiseritis hominibus peccata eorum, dimittet et\nuobis pater uester caelestis delicta uestra. uidetis\nergo quantos misericordiae aditus patefecerit clementia saluatoris,\nut nemo salutem cupiens desperatione frangatur, cum\nuideat se tantis ad uitam remediis inuitari.\nsi enim pro\ninfirmitate carnis adflictione ieiuniorum abolere te tua peccata\nnon posse causaris nec potes dicere: genua mea infirmata\nsunt a ieiunio: et caro mea inmutata est propter\noleum. quia cinerem tamquam panem manducabam,\net potum meum cum fletu miscebam, elemosynarum\nea redime largitate. indigenti si non habes quod inpertias\n(licet nullum ab hoc opere necessitas inopiae ac paupertatis\nexcludat, quando quidem et illius uiduae duo tantum minuta\ningentibus diuitum donariis praeferuntur et pro calice aquae\nfrigidae mercedem se redditurum dominus repromittit), certe\nmorum poteris emendatione purgari.\nquodsi perfectionem\nuirtutum extinctione uitiorum omnium non potes adipisci,\nsollicitudinem piam erga utilitatem alienae salutis inpende.\n\n\n\n\n\n\n\n\n\n\n\n\n\n\n\n\n\n\nsi autem idencumte huic ministerio non esse conquereris,\noperire peccata poteris caritatisdeda. in hoc quoque ai te\nfragilem fecerit quaelibet mentis ignauia, oratione saltim atque\nintercessionesanctorum remedia uulneribus tuis humilitatis\naffectu submissus inplora. postremo quis est qui non possit\nsuppliciter dicere: peccatum meum cognitum feci: et\niniustitiam meam non operui? ut per hanc professionem\netiam illod subiungere mereatur: et ta remisisti inpietatem\ncordis mei quodsi uerecundia retrahente reuelare\nea coram hominibus erubescis, illi quem latere non possunt\nconfiteri ea iugi supplicatione non desinas ae dieen ei : iniquitatem\nmeam ego agnosco: et peccatum meum\ncoram me est semper. tibi soli peeenni, et malum\ncoram te feci, qui et absque ullius uerecundiae pnblieatione\ncurare et sine inproperio peeeato donare consueuit. post istud\nquoque tam promptum certumque subsidium aliud quoque\nadhuc facilius largita nobis est diuina dignatio ipsamque\nremedii opem nostro conmisit arbitrio, ut indulgentiam nostrorum\nscelerum pro nostro praesumamus affectu dicentes ei :\ndimitte nobis debita nostra sicut et nos dimittimus\ndebitoribus nostris.\nquisquis igitur ad indulgentiam\nsnoram criminum desiderat peruenire, istis semet ipsum aptare\nstudeat instrumentis. neminem obdurati cordis peruicacia a\nremedio salutari et fonte tantae pietatis auertat, quiaetiamsi\nhaec omnia fecerimus, non erant idonea ad expiationem\nscelerum nostrorum, nisi ea bonitas domini clementiaque\n\n\n\n\n\n\ndeleuerit. qui cum religiosi conatus obsequia supplici mente\na nobis oblata perspexerit, exiguos paruosque conatus inmensa\nliberalitate prosequitur dicens: ego sum, ego sum qui\ndeleo iniquitates tuas propter ine, et peccatorum\ntuorum iam non recordabor.\nad hunc igitur quem\npraediximus statum quisque contenderit, satisfactionis gratiam\ncotidianis ieiuniis et mortificatione cordis et corporis adsequetur,\nquia, sicut scriptum est, sine sanguinis effusione non\nfit remissio. nec inmerito. caro enim et sanguis\nregnum dei possidere non possunt. et ideo quisquis\nab huius sanguinis effusione gladium spiritus, quo est t\nuerbum dei, uoluerit inhibere, absque dubio illa Hieremiae\nmaledictione plectetur: nam maledictus. inquit, qui prohibet\ngladium suum a sanguine.\nhic namque est\ngladius, qui illum nonum sanguinem quo animatur materia\npeccatorum salubriter fundens, quidquid reppererit in membris\nanimae nostrae carnale terrenumue concretum, resecat et\nabscidit ac mortificatos uitiis uiuere deo et spiritalibus facit\nuigere uirtutibus. et ita iam non recordatione ueteris admissi,\nsed spe futurorum flere incipiet gaudiorum, nec tam de praeteritis\nmalis quam de uenturis cogitans bonis non ex peccatorum\nmaerore lacrimas, sed ex aeternae illius laetitiae alacritate\nprofundet, atque obliuiscens ea quae posteriora sunt,\nid est carnalia uitia, ad ea quae in ante sunt extendetur,\nhoc eet spiritalia dona atque uirtutes.\nCeterum quod paulo ante dixisti te etiam de industria\npraeteritorum peccatorum memoriam retractare, hoc fieri\n\n\n\n\n\n\npenitus non oportet, quin immo si uiolenter obrepserit, protinus\nextrudatur. multum namque retrahit mentem a contemplatione\npuritatis, eius praecipue qui in solitudine commoratur,\ninplicans eam sordibus mundi huius et praefocans faetore\nuitiorum. dum enim recolis ea, quae secundum principem\nsaeculi huius per ignorantiam seu lasciuiam conmisisti, ut\nconcedam tibi quod in hac cogitatione posito oblectatio nulla\nsubrepat, certe antiquae putredinis uel sola contagio necesse\nest ut taetro mentem faetore conrumpat et spiritalem uirtutum\nfragrantiam, id est suauitatem boni odoris excludat.\ncumi\nergo praeteritorum memoria uitiorum pulsauerit sensum, ita\nab ea resiliendum est, sicut refugit uir honestus et grauis, si\ninpudicae ac procacis feminae in publico aut conloquiis aut\namplexibus adpetatur. qui utique nisi se a contactu eius\nfestinus abstraxerit et uel breuissimam moram inhonestae confabulationis admiserit, etiamsi consensum pudendae respuat\nuoluptatis, infamiae tamen ac reprehensionis notam cunctorum\npraetereuntium iudicio non euadet.\nita igitur etiam nos\noportet, cum fuerimus ad huiusmodi cogitationes pestifera\nrecordatione deducti, raptim ab earum contemplatione discedere\net implere illud quod a Salomone praecipitur: sed exili,\ninquit, noli demorari in loco eius, neque intendas\noculum tuum in eam, ne uidentes nos angeli inmundis ac\nturpibus cogitationibus inuolutos non possint de nobis\n\n\n\n\n\n\npraetereuntes dicere: benedictio domini superuos.\ninpossibile\nnamque est mentem bonis cogitationibus inmorari, cum\nprincipale cordis ad turpes atque terrenos intuitus fuerit\ndeuolutum. uera eet enim illa Salomonis sententia: oculi tui\ncum uiderint alienam, os tuum tunc loquetur\npraua, et iacebis tamquam in corde maris, et\nsicut gubernator in magna tempestate. dices\nautem: feriunt me, sed non dolui, et deluserunt\nme, ego autem nesciui.\ndereliotis ergo non solum turpibus,\nsed etiam terrenis cogitationibus uniuersis erigenda semper\nest ad caelestia nostrae mentis intentio secundum saluatoris\nnostri sententiam: ubi enim ego sum, inquit, illic et\nminister meus erit. solet enim frequenter accidere, ut\ndum uel suos uel aliorum lapsus imperitorum quispiam\nmiserantis retractat affectu, ipse etiam subtilissimi teli\nuoluptario perstringatur adsensu et initium sub specie pietatis\nexortum obsceno ac noxio fine concludat: sunt enim\nuiae quae uidentur apud homines rectae, nouissima\nautem earum uenient in profundum inferi.\nQuapropter studendum nobis est, ut uirtutum potius\nadpetitu et desiderio regni caelorum quam noxiis uitiorum\nrecordationibus nosmet ipsos ad conpunctionem laudabilem\nprouocemus, quia necesse est tamdiu quempiam pestilentissimis\ncloacae faetoribus praefocari, quamdiu super eam stare uel\ncaenum eius uoluerit commouere.\nNouerimus autem nos, ut saepe diximus, tunc demum\npro praeteritis satisfecisse peccatis, cum ipsi motus atque\n\n\n\n\n\n\nadfectus, per quos paenitenda conmisimas, fuerint de nostris\ncordibus amputati. quod tamen nullus obtinere posse se\ncredat, qui non prius ipsas causas atque materias, pro quibus\nin illa conlapsus est crimina, omni spiritus sui feruore succiderit:\nut uerbi gratia si in fornicationem uel adulterium.\nperniciosa feminarum familiaritate conlapsus est, summa\nfestinatione etiam ipsum earum deuitet aspectum, aut certe\nsi per abundantiam uini epularumque est nimietatem succensus,\ninlicientium ciborum crapulam summa districtione castiget.\net rursum si in periurium ant furtum aut homicidium auti\nblasphemiam pecuniarum desiderio atque amore corruptus\nincurrit, materiam auaritiae inlectricem suae deceptionis\nabscidat: si in iracundiae uitium superbiae passione conpellitur,\nadrogantiae ipsius fomitem summa humilitatis uirtute coDuellat.\net ita ut unumquodque peccatum possit extingui, causa atque\noccasio per quam uel ob quam admissum est debet primitus\namputari. isto enim curationum remedio ad obliuionem quoque\nadmissorum criminum sine dubio peruenitur.\nVerum ista praedictae obliuionis definitio super capitalibus\ntantum sit criminibus constituta, quae Moysaica\nquoque lege damnantur, quorum sicut per conuersationem\nbonam abiciuntur uel consumuntur adfectus, ita etiam paenitentia\naccipit finem. ceterum ab istis minutis, in quibus\nsepties iustus cadit ut scriptum est et resurgit, numquam\ndeerit paenitudo.\naut enim per ignorantiam, ant per\n\n\n\n\n\n\nobliuionem, aut per cogitationem, aut per sermonem, aut per\nobreptionem, aut per necessitatem, aut per fragilitatem carnis\net somnii pollutionem singulis diebus uel inuiti uel uolentes\nfrequenter incurrimus, pro quibus et Dauid orans dominum\npurificationem atque indulgentiam deprecatur dicens: delicta\nquis intellegit? ab occultis meis munda me: et ab\nalienis parce seruo tuo, et apostolus: non enim quod\nuolo facio bonum, sed quod nolo malum, hoc ago,\net pro quibus idem etiam heiulans proclamauit: infelix ego\nhomo: quis me liberabit de corpore mortis huius?\ntanta enim in his facilitate tamquam naturali lege prolabimur,\nut, quantalibet circumspectione atque custodia oaueantur, non\npossint ad plenum ista uitari. de istis siquidem unus discipulorum,\nquem diligebat Iesus, abrupta definitione pronuntiat\ndicens: si dixerimus quia peccatum non habemus,\nipsi nos seducimus et uerbum eius non est in nobis.\nproinde perfectionis culmen pertingere cupienti non magne\nproderit ad finem paenitentiae peruenisse, id est ab inlicitis\ntemperare, nisi etiam in illis uirtutibus indefesso cursu semet\nipsum semper extenderit, quibus ad satisfactionis indicia\n\\'peruenitur.\nnec enim a faetidis criminum sordibus quae\nabhorret dominus quemquam abstinuisse sufficiet, nisi etiam\nillam bonam uirtutum fragrantiam, qua dominus delectatur,\npuritate cordis et apostolicae caritatis perfectione possederit.\n\nHac usque abbas Pinufius de satisfactionis indicio ac paenitentiae\nfine disseruit. qui licet ut in eius coenobio residere\n\n\n\n\n\n\nmallemus sollicito precaretur affectu, tamen fama Scitioticae\nsolitudinis inuitatos, cum retinere non posset, emisit\nPriusquam uerba conlationis huiusce habitae cum summo\nuiro abbate Theona incipiamus euoluere, necessarium reor ut\ninitium conuersionis eius breui sermone perstringam, quia ex\n\n\n\n\n\n\nhoc uel meritum uiri uel gratia euidentius poterit patere\nlectori. hic igitur adulescens admodum parentum studio imperioque\nconexus est uinculo coniugali. nam dum pudicitiae eius\nreligiosa sedulitate prospiciunt et ancipitem lapsum lubricae\nuerentur aetatis, praeueniendos adulescentiae motus licito\nnuptiarum remedio credidernnt cum ergo hic unias lostri\ntempus cum coniuge peregisset, uenit ad abbatem Iohannem,\nqui tunc temporis merito mirae sanctitatis electus diaconiae\npraesidebat. non enim ad hunc gradum quilibet propria\nuoluntate ant ambitione prouehitur, sed is quem cunctorum\nseniorum coetus aetatis praerogatiua et fidei atque uirtutum\ntestimonio excellentiorem omnibus sublimioremque censuerit.\nad hane, inquam, beatum Iohannem cum piae deuotionis\nstudio praedictus tunc iuuenis aduenisset deferens religiosa\ndonaria inter ceteros possessores, qui certatim decimas uel\nprimitias frugum suarum memorato seni de suis substantiis\nofferebant, uideretque eos senex cum multis ad se muneribus\nconfluxisse et deuotioni eorum uicissitudinem cuperet repensare,\ncoepit eis secundum apostolum spiritalia seminare, quorum\nmetebat dona carnalia. denique ita sermonem adhortationis\ninstituit.\nDelector quidem o filii, pia uestrorum munerum largitate,\net deuotionem huius oblationis, cuius dispensatio mihi credita\nest, gratanter amplector, quia fideliter primitias uestras ac\ndecimas indigentum usibus profuturas uelut sacrificium domino\nbonae suauitatis offertis, harum scilicet oblatione plenitudinem\nquoque fructuum uniuersaeque substantiae uestrae, ex qua\n\n\n\n\n\n\nhaec domino delibastis, ubertim benedicendam credentes uosque\nsecundum mandati illius fidem multiplici ubertate bonorum\nomnium etiam in hoc saeculo cumulandos: honora dominum\nde tuis iustis laboribus, et deliba ei de fructibus\niustitiae tuae: ut inpleantur horrea tua abundantiae\ntritici, et uino torcularia tua redundent.\nquam deuotionem fideliter exsequentes scitote uos legis antiquae\nconsummasse iustitiam, sub qua tunc positi et transgredientes\neam reatum ineuitabiliter incurrebant et implentes ad perfectionis\napicem peruenire non poterant.\nDecimae siquidem praecepto domini usibus Leuitarum,\noblationes uero ac primitiae erant sacerdotibus consecratae.\nsed primitiarum hic erat modus, ut quinquagensima pars uel\nfrugum uel animalium templi et sacerdotum ministerio praeberetur:\nquem modum tepidiores quique infideliter minuentes,\nreligiosiores uero etiam cumulantes, illi ex sexagensima,* hi\nautem ex quadragensima fructuum suorum parte pendebant.\niusti enim, quibus lex non est posita, sic probantur non esse\nsub lege, ut iustitias legis non solum implere, uerum etiam\nsuperare contendant sitque deuotio eorum legali maior imperio,\nquae obseruantiam cumulans praeceptorum uoluntaria addat\nad debita.\nIta namque Abraham futurae legis praecepta legimus\nsupergressum, cum superatis quattuor regibus de spoliis\nSodomorum, quae sibi uelut uictori non inmerito debebantur,\net quidem rege ipso cuius spolia reduxerat suppliciter offerente,\n\n\n\n\n\n\nnihil penitus adquiescit adtingere, sab diuini nominis testificatione\nproclamans: extendo mtnam meam ad dominum\nexcelsum, qui fecit caelum et terram, si a filo\nsubteminis usque ad corrigiam caligae accipiam\nex omnibus quae tna sunt sic Dauid praeeepta legis\neognoedmus supergressum, qui praecipiente Moyse, ut inimicis\ntalio redderetur, non solum hoc non fecit, uerum etiam dilectione\nconplexus est persequentes et pro his domino pie supplicans\netiam lugubriter fleuit et ultus est interfectos. ita Heliam\nquoque et Hieremiam probamus non fuisse sub lege, qui cum\nlicito uti coniugio absque reprehensione potuerint, uirgines\ntamen perseuerare maluerunt. sic Helisaeom ae reliquos\neiusdem propositi uiros Moysaica legimus superasse mandata,\nde quibus apostolus ita dicit: circumierunt in melotis\n(t in pellibus caprinis angustiati, adflict,\negentes, quibus dignus non erat mundus, in solitudinibus\nerrantes et montibus et speluncis et in\ncauernis terrae.\nquid de filiis Ionadab filii Sechab dicam,\nquos Hieremiae prophetae offerenti ex praecepto domini uinum\nita legimus respondisse: non bibimus uinum: quia.\nIonadab filius Rechab, pater noster, praecepit\nnobis, dicens: non bibetis uinum uos, et filii\nuestri usque in sempiternum: et domum non aedificabitis,\net sementem non seretis, et uineas non\nplantabitis, nec habebitis: sed in tabernaculis\n\n\n\n\n\n\nhabitabitis cunctis diebus uestris?\nunde etiam ab\neodem propheta merentur audire: haec dicit, dominus\nexercituum deus Israhel: non deficiet uir de stirpe\nIonadab filii Rechab, stans in conspectu meo\ncunctis diebus. qui omnes offerre possessionum suarum\ndecimas non contenti, sed ipsa praedia respuentes semet ipsos\npotius deo ac suas animas obtulerunt, pro quibus nulla ab\nhomine commutatio fieri potest, sicut dominus in euangelio\ncontestatur: quam dabit homo commutationem pro\nanima sua?\nQuapropter scire debemus nos, a quibus non iam exigitur\nlegale mandatum, sed quibus euangelicus cotidie intonat sermo:\nsi uis perfectus esse, uade uende omnia quae habes\net da pauperibus, et habebis thesaurum in caelo,\net ueni sequere me, cum decimas de substantiis nostris\nofferimus deo, adhuc quodammodo sub legis sarcina detineri\net necdum ad euangelicum illud fastigium peruenisse, quod\nobtemperantes sibi non tantum praesentis uitae beneficiis, sed\netiam futuris praemiis muneratur.\nlex enim factoribus suis\nnon regnorum caelestium praemia, sed uitae huius solacia\nrepromisit dicens: qui fecerit haec, uiuet in eis.\ndominus autem discipulis suis beati, inquit, pauperes\nspiritu, quoniam ipsorum est regnum caelorum,\net: omnis qui reliquit domum uel fratres aut sorores\naut patrem aut matrem aut uxorem aut filios\naut agrum propter nomen meum, centuplum\n\n\n\n\n\n\n\n\n\n\naccipiet et uitam aeternam possidebit nec inmerito.\nnon enim tam laudabile est si ab inlicitis quam si etiam a\nlicitis temperemus et his propter eius reuerentiam non utamur,\nqui ea nobis propter infirmitatem nostram utenda permisit.\nitaque si etiam hi, qui decimas fructuum suorum fideliter\nofferentes praeceptis domini antiquioribus famulantur, necdum\npossunt euangelicum culmen ascendere, illi qui ne haec quidem\nfaciunt quantum ab eo absint manifestissime pemidetis. nam\nquemadmodum poterunt euangelicae gratiae esse participes,\nqui consummare etiam leuiora legis praecepta contemnunt?\nquorum facilitatem usque adeo imperiosa legislatoris uerba\ntestantur, ut etiam maledictum non inplentibus proponatur:\nmaledictus enim inquit qui non permanserit in\nomnibus quae scripta sunt in libro legis, ut\nfaciat ea.\nhic autem pro snblimitate et eicellentia dicituru\nmandatorum: qui potest capere capiat. illic legiferi\nuiolenta conpulsio praeceptorum indicat paruitatem: contestor\nenim inquit uobis hodie caelum et terram,\nquod si non custodieritis mandata domini dei\nuestri, peribitis a facie terrae. hic magnificentia sublimium mandatorum ipsa non tam imperantis quam adhortantis\ncondicione signatur: si uis perfectus esse, uade,\nfac hoc aut illud. ibi inexcusabile etiam recusantibus Moyses\npondus inponit, hic consilio tantum uolentibus et ad perfectionem\nfestinantibus Paulus occurrit.\nnon enim generaliter\n\n\n\n\n\n\npraecipiendum erat nec ut ita dixerim canonice ab omnibus\nexigendum id quod propter mirificam sublimitatem ab omnibus\npassim non potest adprehendi, sed consilio omnes potius\nprouocantur ad gratiam, ut hi qui magni sunt possint perfectione\nuirtutum non inmerito coronari, qui autem parui\nsunt et mensuram aetatis plenitudinis Christi\ninplere non possunt, licet fulgore maiorum uelut siderum\ntecti latere uideantur, tamen a tenebris maledictionum quae\nin lege sunt alieni nec praesentium malorum cladibus addicantur\nnec supplicio plectantur aeterno.\nnon ergo Christus ad\nilla uirtutum excelsa fastigia praecepti quemquam necessitate\nconstringit, sed liberi arbitrii prouocat potestate et salubritate\nconsilii ac desiderio perfectionis accendit. ubi enim praeceptum,\nibi necessitas, consequenter et poena. custodientes uero haec,\nad quae praefixae legis seueritate coguntur, poenam potius\nquae ab illa intentabatur effugiunt quam mercedem aut praemia\nconsequuntur.\nItaque sicut fortes ad sublimia atque praecelsa euangelicus\nsermo sustollit, ita non patitur infirmos ad ima demergi,\nperfectis quidem tribuens beatitudinis plenitudinem, ueniam\nuero inpertiens fragilitate superatis. lex enim consummantes\npraecepta sua in utriusque meriti uelut quodam meditullio\nconlocauit, quantum a transgressorum damnatione secernens,\n\n\n\n.\n\n\n\n\ntantumseparans a gloria perfectorum. quod quidem quam\ninfimum quamque miserabile sit, uel ex praesentis uitae statu\net conparatione perspicite, in qua miserrimum ducitur, si hoc\ntantum quis studeat ac laboret, ne reus tantummodo inter\nhonestos homines et non etiam locuples et honorabilis et\ngloriosus habeatur.\nQuamobrem in nostra hodie situm est potestate,\nutrum sub euangelii gratia an sub legis uelimus terrore consistere:\ncuilibet enim parti pro qualitate actus sui unumquemque\nnecesse est adgregari. nam aut supergredientes legem\nsuscipit Christi gratia aut certe inferiores uelut debitores\nsuos sibique obnoxios lex retentat. reus namque legalium\npraeceptorum nequaquam euangelicam perfectionem ualebit\nadtingere, quamuis Christianum se et domini gratia liberatum\ninaniter glorietur.\nnon solum enim hic credendus est adhuc\nesse sub lege, qui ea quae lex praecipit detractat inplere, sed\netiam ille, qui ea tantum quae lex iubet obseruare contentus\nest ac nequaquam uocationi et gratiae Christi condignos exhibet\nfructus, ubi non dicitur: decimas tuas et primitias\nofferes domino deo tuo, sed: uade uende omnia.\nquae habes et da pauperibus, et habebis thesaurum\nin caelo, et ueni sequere me, ubi ob perfectionis magnificentiam\ndiscipulo postulanti ne breuissimum quidem horae\nspatium pro patris conceditur sepultura et humanae caritatis\nofficium diuini amoris uirtute praeuertitur.\nQuibus auditis beatus Theonas inextinguibili desiderio\neuangelicae perfectionis accensus semen uerbi fecundo corde\n\n\n\n\n\n\nconceptum quasi profundis atque edomitis sui pectoris condidit\nsulcis, in eo uel maxime humiliatus atque conpunctus, quod\neum senex non solum euangelicam perfectionem non adtigisse\ndixisset, sed etiam uix legis ipsius adimplesse mandata.\nsiquidem cum decimas frugum suarum solitus esset diaconiae\nannis singulis pendere, primitiarum rationem ne audisse\nquidem se aliquando deflebat: quam tamen etiamsi similiter\nimplesset, longe nihilominus secundum senis sententiam se ab\neuangelica perfectione distare suppliciter fatebatur.\nad domum\nitaque reuertitur maestus illaque adfectus tristitia, quae\npaenitentiam ad salutem stabilem operatur, ac de sua iam\nuoluntate et definitione non dubius erga salutem coniugis\nomnem mentis sollicitudinem . curamque conuertit, eamque ad\ndesiderium quo fuerat ipse succensus exhortatione coepit simili\nprouocare et ut deo pariter in sanctimonia et castitate seruirent\ndiurnis nocturnisque fletibus monere, dicens conuersionem\nmelioris uitae nequaquam esse lentandam, quia necessitati\nsubitae mortis uana spes inmaturae non praeiudicaret aetatis,\nquippe . quae pueros, adulescentes ac iuuenes pari ut senes\nsorte praeriperet.\nCumque huiusmodi obsecrationibus iugiter persistenti\nconiunx durissima non praeberet adsensum seque diceret\nsolacio maritali pro aetatis suae flore penitus abstinere non\nposse, ac proinde si quid deserta ab eo criminis admisisset,\nilli potius adscribendum qui coniugii foedera disrupisset: ad\nhaec ille, cum diu condicionem naturae praetendisset humanae,\nquam fragilem et incertam periculosum esset carnalibus\n\n\n\n\n\n\ndesideriis et operibus diutius inplicari, adiciens adstruebat non\nlicere cuiquam eius se boni extorrem facere cni omnimodis\ninhaerendum esse didicisset, maiorisque esse periculi despicere\ncognitam bonitatem quam incognitam non amare: proinde se\niam reatu etiam praeuaricationis inuolui, si inuentis tam\npraeclaris tamque caelestibus bonis terrena ac sordida praetulisset.\nad omnem sane aetatem omnemque sexum perfectionis\nmagnificentiam pertinere et uniuersa ecclesiae membra ad\nconscendendam sublimium meritorum celsitudinem prouocari\ndicente apostolo: sic currite ut conprehendatis, nec\npropter lentorom et segnium moras paratos atque alacres\ndebere subsistere, cum rectius sit ut desides a praecurrentibus\nincitentur quam ut properantes a residentibus obligentur.\nproinde statutum sibi decretumque esse renuntiare saeculo ac\nmori mundo, ut uiuere possit deo, et si hanc beatitudinem\nnequeat obtinere, ut cum socia sua in consortium transeat\nChristi, malle se uel cum unius membri dispendio saluum\nfieri et uelut debilem intrare in regna caelorum quam cum\nsoliditate corporis condemnari.\nadiciebat autem etiam ista\ndicens: si Moyses pro duritia cordis dimitti permittit uxores,\nquare hoc non sinat Christus pro desiderio castitatis, praesertim\ncum idem dominus inter ceteras adfectiones, id est patrum\nmatrumque ac filiorum, quibus omnem reuerentiam non solum\nlex sed etiam ipse praeceperat exhiberi, tamen pro nomine\nsuo ac desiderio perfectionis non solum contemnenda simpliciter,\nsed etiam odio habenda esse decernens coniungat eis\nsimiliter etiam nomen uxorum dicens: et omnis qui\n\n\n\n\n\n\nreliquit domum uel fratres aut sorores aut patrem\naut matrem aut uxorem aut filios propter nomen\nmeum, centuplum accipiet et uitam aeternam\npossidebit.\nin tantum ergo perfectioni quam praedicat\nnihil patitur conparari , ut illam quoque necessitudinem\nsolui patris ac matris, quae secundum apostolum primum\nobtinet in repromissione mandatum (honora scilicet patrem\nac matrem, quod est mandatum primum in\nrepromissione, ut bene sit tibi et sis longaeuus\nsuper terram), eamque despici pro suo amore praecipiat.\neuidenter itaque sicut eos euangelicus sermo condemnat qui\nnon interueniente adulterii crimine uxoria uincla disrumpunt,\nita ob amorem Christi et desiderium castitatis his qui iugum\ncarnale reiecerunt etiam centupla praemia repromittit.\nquapropter\nsi fieri potest, ut ad hanc mihi optatissimam partem\naccepta tandem ratione flectaris, scilicet ut domino seruienles\npoenam gehennae pariter euitemus, caritatem coniugii non\nrefuto, immo etiam maiore adhuc dilectione conplector.\nagnosco enim et ueneror adiutricem meam domini mihi sententia\ndeputatam et indisrupto eidem foedere caritatis in\nChristo cohaerere non respuo, nec a me separo quod dominus\nmihi primae statim conditionis lege coniunxit, dummodo sis\net ipsa quod conditor esse te uoluit.\nsi uero non adiutrix esse\nuolueris sed deceptrix et adminiculum te non mihi, sed aduersario\nmalueris exhibere, atque ob hoc adtributum putas\nconiugii sacramentum, ut te huic quae ingeritur fraudans\nsaluti insuper et me a discipulatu retrahas saluatoris, ita\n\n\n\n\n\n\nillam abbatis Iohannis, immo Christi ore prolatam sententiam\nuiriliter adprehendam, ut me a spiritali bono nulla carnalis\nauellere possit adfectio. qui enim non oderit, inquit,\npatrem et matrem et filios et fratres et sorores et\nuxorem et agros, insuper et animam suam, non\np-otest meus esse discipulus.\ncum ergo his atque hninsmodi\nuerbis muliebris non flecteretur intentio et in eadem\nobstinationis duritia permaneret, si ego te, inquit beatus\nTheonas, abstrahere a morte non possum, nec tu me separabis\na Christo: tutius est autem mihi cum homine quam cum\ndeo habere diuortium. adspirante itaque gratia dei definitionis\nsuae exsecutionem instanter adgressus est nec intepescere per\naliquam moram desiderii sui est passus ardorem. nam confestim\nomni mundana facultate nudatus ad monasterium\nperuolauit, ubi in breui tanto splendore sanctitatis et humilitatis\nenituit, ut beatae memoriae Iohanne ad dominum ex\nhac luce migrante, sancto quoque Helia, uiro qui non minor\ndecessore suo fuit, similiter decedente tertius Theonas uniuersorum\nelectus iudicio in diaconiae eis dispensatione successerit.\nNemo autem existimet nos haec ad prouocanda coningiorum\ndiuortia texuisse, qui non solum nuptias minime condemnamus,\nuerum etiam apostolicam sequentes sententiam dicimus:\nhonorabile coniugium in omnibus et torus inmaculatus,\nsed ut lectori initium conuersionis, quo tantus ille\nuir deo dicatus est, fideliter panderemus.\na quo bona gratia\nhoc primum deposco, ut, siue hoc ei placeat siue displiceat,\nquoquo modo me a calumnia alienum esse concedens in suo\n\n\n\n\n\n\nhoc factum aut laudet aut reprehendat auctore. ego autem,\nqui non meam super hac re sententiam prompsi, sed rei gestae\nhistoriam simplici narratione conpleius sum, aequum est, ut\nsicut mihi de eorum qui hoc factum probant laude nihil\nuindico, ita eorum qui id inprobant non pulser inuidia.\nhabeat ergo suum de illo ut diximus unusquisque iudicium:\nsed moneo, ut ita censuram sui castiget examinis, ne se aequiorem\nant sanctiorem diuino credat esse iudicio, quo in eum\netiam apostolicarum conlata sunt signa uirtutum, ut taceam\nde tantorum patrum sententia, a quibus factum eius non\nsolum minime reprehensum, uerum etiam usque adeo conlaudatum\nesse manifestum est, ut eum summis ac sublimissimis\nuiris in diaconiae electione praetulerint. et puto\n. tot spiritalium uirorum deo auctore prolatum non errasse\niudicium, quod etiam tanta signorum, ut supra iam dictum\nest, admiratio confirmabat.\nSed iam tempus est ut promissae disputationis ordinem\npersequamur. igitur abba Theonas cum diebus Quinquagensimae\nnos in nostra cellula uisitasset, uespertina orationum\nsollemnitate transacta humi paululum considentes coepimus\ndiligentius percontari, cur apud eos tanta obseruantia caueretur,\nne quis penitus totis Quinquagensimae diebus uel genua in\noratione curuaret uel usque ad horam nonam ieiunare praesumeret,\neoque id diligentius scrutabamur, quod. nequaquam\nhoc tanta cautione seruari in Syriae monasteriis uideramus.\nAd haec abba Theonas tali usus est sermonis exordio.\noportet quidem nos auctoritati patrum consuetudinique maiorum\nusque ad nostrum tempus per tantam annorum seriem protelatae\netiam non percepta ratione concedere eamque, ut antiquitus\n\n\n\n\n\ntradita est, iugi obseruantia ac reuerentia custodire.\nuerumtamen\nquoniam causas huius rei et rationem uultis agnoscere,\naccipite breuiter ea quae a senioribus nostris tradita super\nhac institutione conperimus. uerumtamen antequam scripturae\ndiuinae auctoritas proferatur, si placet, de natura ipsius\nieiunii et qualitate pauca dicamus, ut disputationem nostram\nsubsequens scripturarum confirmet auctoritas.\ndiuina sapientia\nper Ecclesiasten omni rei, id est uniuersis seu prosperis seu\nquae aduersa putantur et tristia tempus esse proprium designauit\ndicens: omnibus tempus est, et tempus omni\nrei sub caelo. tempus pariendi et tempus moriendi,\ntempus-plantandi et tempus euellendi quod\nplantatum est, tempus occidendi et tempus sanandi,\ntempus destruendi et tempus aedificandi, tempus\npiorandi et tempus ridendi, tempus plangendi et\ntempus saltandi, tempus mittendi lapides et\ntempus colligendi lapides, tempus amplectendi et\ntempus longe fieri ab amplexu, tempus adquirendi\net tempus perdendi, tempus custodiendi et tempus\nexpellendi, tempus disrumpendi et tempus sarciendi,\ntempus tacendi et tempus loquendi, tempus\namandi et tempus odiendi, tempus belli et tempus\npacis, et infra quia tempus est, inquit, omni rei et\nomni facto.\nnihil igitur ex his bonum esse perpetnimi\ndefiniuit, nisi cum fuerit horum quid oportune et conpetenter\nexpletum, ita ut haec eadem, quae nunc oportune gesta bene\ncedunt, si inportuno uel incongruo tempore praesumantur,\ninutilia inueniantur et noxia, absque his dumtaxat quae per\nse principaliter uel bona uel mala sunt nec aliquando possunt\nin contrarium deriuari,\\' ut est iustitia, prudentia, fortitudo,\ntemperantia ceteraeque uirtutes siue e diuerso uitia, quorum\n\n\n\n\n\n\ndefinitiones in aliam partem cadere omnino mutariue non\npossunt. si qua uero in utrumque effectum possunt aliquando\ntransire, ut pro qualitate utentium uel bona inueniantur uel\nmala, haec non absolute pro sua natura, sed pro perpetrantis\nadfectu et oportunitate temporis uel utilia interdum uel noxia\nsentiuntur.\nQuamobrem nunc quaerendum est quid super ieiuniorum\nstatu decernere debeamus, utrumnam similiter et ipsum\nbonum esse eo modo quo iustitiam, prudentiam, fortitudinem\nac temperantiam diximus, quae in partem contrariam penitus\ntransire non possunt, an medium quid, quod interdum factum\npossit prodesse et interdum praetermissum condemnare non\npossit, quodque nonnumquam egisse reprehensibile sit, nonnumquam\npraetermisisse laudabile.\nsi enim in illa definitione\nuirtutum etiam ieiunium censeamus, ut inter principalia bona\nciborum abstinentia conlocetur, erit profecto eorum mala et\ncriminosa perceptio. quidquid enim principali bono contrarium\nest, sine dubio principale malum esse censendum est. quod\ndefiniri a nobis scripturarum sanctarum non permittit auctoritas.\nsi enim tali sensu ac proposito ieiunemus, ut peccatum contrahi\nin escarum participatione credamus, non modo nullos\nfructus pro abstinentia consequemur, sed etiam reatum maximum\nac sacrilegii crimen secundum apostolum contrahemus,\nabstinentes a cibis, quos deus creauit ad percipiendum\ncum gratiarum actione fidelibus et his qui\ncognouerunt ueritatem. quia omnis creatura dei\nbona, et nihil reiciendum quod cum gratiarum\nactione percipitur. qui enim putat quid commune\nesse, illi commune est. et idcirco ob solam perceptionem\nescae neminem legimus condemnatum, nisi forte iunctum\n\n\n\n\n\n\nquid fuerit uel postea subsecutum, per quod meruerit condemnari.\nItaque hocmediam eae etiam ex hoc manifestissime\ndeclaratur, quia sient iustificat custoditum, ita non condemnat\ninraptam, nisi forte praecepti transgressio magis qUID eseanun\nperceptio puniatur. principali autem bono ita nullum esse\noportet uacuum tempus, ut sine eo cuiquam esse non liceat,\nquia necesse eat cessatione eius in malum conruere neglegentem.\nnec rursum principali malo ullum conceditur tempus,\nquia quod noxiumsemper est, numquam poterit, si admissum\nfuerit, non nocere uel in partem umquam laudabilem CODmutari.\nac perinde haec, quibus qualitates statutas nidemns\net tempora et quae sic obseruata sanctificant ut omissa non\npolluant, media esse manifestum est, ut puta nuptias, agriculturam,\ndiuitias, solitudinis remotionem, uigilias, sacrorum\nlectionem meditationemque librorum ipsaque ieiunia, de quibus\nprincipium sermonis exortum est. quae omnia diuina praeceptio\nuel sanctarum auctoritas scripturarum non ita incessabiliter\nobtinenda nec iugiter custodienda decreuit, ut ea paululum\nintermisisse nefarium sit.\nquidquid enim imperatiue decernitur,\nmortem inrogat non inpletum: quaecumque uero suadentur\npotius quam iubentur, facta prosunt, infacta non puniunt. et\nidcirco aut omnia haec aut certe quaedam pro causa, pro loco,\npro modo, pro tempore circumspecte agere nos maiores nostri\net prouide obseruare iusserunt, quia si congrue horum aliquid\nactitetur, aptum atque conueniens, si incongrue, ineptum esse\nconstat ac noxium. acsi uelit quis in fratris aduentu, in\nquo Christum debet humanitate reficere et gratissima susceptione\nconplecti, austeritatem ieiunii custodire, nonne\n\n\n\n\ninhumanitatis potius crimen incurrit quam laudem aut meritum religionis\nadquirit?\nuel si, cum defectio et inbecillitas carnis reparationem\nuirium escae perceptione deposcit, non adquiescat aliquis\nrigorem abstinentiae relaxare, nonne magis crudelis sui corporis\nhomicida quam salutis prouisor est aestimandus? ita\n. etiam cum tempus festiuitatis escarum congruum fotum et\nrefectionem necessariae absolutionis indulget, si quis ieiuniorum\\'\nrigidam obseruantiam indisrupte uoluerit retentare, necesse\nest ut non tam religiosus quam inconditus atque inrationabilis\nhabeatur.\nsed et illis haec nihilominus repperientur aduersa,\nqui humanam laudem ieiuniis aucupantur et inani ostentatione\npalloris famam sanctitatis adquirunt, quos in praesenti suam\nrecepisse mercedem euangelicus sermo pronuntiat, uel quorum\nper prophetam dominus ieiunium detestatur. ad quorum\npersonam cum sibi obiciens ante dixisset: quare ieiunauimus,\net non aspexisti: humiliauimus animas nostras,\net nescisti? confestim subiciens prodidit causas, cur\nnon merentur audiri: ecce, inquit, in diebus ieiunii\nuestri inuenietur uoluntas uestra, et omnes debitores\nuestros repetitis. ecce ad lites et contentiones\nieiunatis, et percutitis pugno impie. nolite\nieiunare sicut usque ad hanc diem, ut audiatur in\nexcelso clamor uester. numquid tale estieiunium,\nquod elegi, per diem adfligere hominem animam\nsuam? numquid contorquere quasi circulum caput\nsuum, et saccum et cinerem sternere? numquid\nistud uocabitis ieiunium, et diem acceptabilem\ndomino?\ndeinde infert docens quomodo acceptabilis fiat\n\n\n\n\n\n\ncontinentia ieiunantis atque euidenter enuntiat per se solum.\nieiunium prodesse non posse, nisi has quae subiciuntur causas\nhabuerit consequentes, nonne hoc est, inquiens, ieiunium,\nquod elegi? dissolue conligationes impietatis,\nsolue fasciculos deprimentes, dimitte eos, qui\nconfracti sunt, liberos, et omne onus disrumpe.\nfrange esurienti panem tuum, et egenos, uagosque\ninduc in domum tuam: cum uideris nudum,\noperi eum, et carnem tuam ne despexeris. tunc\nerumpet quasi mane lumen tuum, et sanitas tua\ncitius orietur, et anteibit faciem tuam iustitia\ntua, et gloria domini colliget te. tunc inuocabis,\net dominus exaudiet te: clamabis, et dicet: ecce\nadsum.\nuidetis ergo ieiunium nequaquam principale bonum\na domino iudicari, eo quod non per semet ipsum, sed per alia\nopera bonum ac deo bene placitum fiat et rursum ex accedentibus\ncausis non solum uanum, uerum etiam odibile censeatur\ndicente domino: cum ieiunauerint, non exaudiam\n\\'preces eorum.\nNon enim misericordia, patientia et caritas uel illa\npraedictarum praecepta uirtutum, in quibus utique bonum est\nprincipale, propter ieiunia sunt tenenda, sed potius ieiunia\npropter illa. elaborandum est enim ut uirtutes illae, quae\nuere bonae sunt, ieiuniis adquirantur, non ut ad ieiuniorum\nterminum tendant illa exercitia uirtutum. ob hoc ergo est\nutilis carnis adflictio, ob hoc ei adhibenda est inediae medicina,\nut per illam ad caritatem, in qua inmobile ac sine ulla\n\n\n\n\n\n\ntemporis exceptione perpetuum bonum est, peruenire possimus.\nneque enim medicinae, aurificinae uel ceterarum quae in hoc\nmundo sunt artium disciplinae propter instrumenta quae ad\neius opus pertinent exercentur et non potius ferramenta propter\nartis exercitium praeparantur.\nquae sicut utilia sunt peritia,\nita superflua his qui artis ipsius nesciunt disciplinam, et sicut\nhis, qui ad efficiendum opus suum eorum ministerio fulciuntur,\nplurimum prosunt, ita illis, qui cuius rei gratia instituta sint\nignorantes sola eorum possessione contenti sunt, penitus prodesse\nnon possunt, quia utilitatis suae summam in retentatione ,\neorum tantum, non in . operis consummatione constituunt.\nillud ergo est optimum principaliter, propter quod fiunt illa\nquae media sunt, ipsum uero praecipuum bonum non ob aliam\ncausam, sed propter suam tantum agitur bonitatem.\nQuod quidem a ceteris, quae media esse praediximus,\nhis secernitur modis: si per se bonum sit et non per aliud\naliquid: si propter se necessarium sit et non propter aliud:\nsi inmutabiliter semperque sit bonum ac perpetuo suam\nretinens qualitatem numquam possit in partem transire contrariam:\nsi ademptio uel cessatio eius non possit non summam\ninferre perniciem: si id quod illi contrarium est similiter\nprincipale sit malum nec in partem bonam possit aliquando\ntransire.\nquae definitiones, quibus principalium bonorum\nnatura discernitur, adscribi ieiuniis omnino non possunt.\nneque enim ex semet ipsis bona aut propter se necessaria\nsunt, quia propter adquirendam cordis et corporis puritatem\nsalubriter exercentur, ut aculeis carnis obtunsis mens pacifica\nsuo reconcilietur auctori, nec inmutabiliter semperque sunt\n\n\n\n\nbona, quia plerumque eorum intermissione non laedimur,\nimmo etiam in perniciem interdum animae inportunius celebrata\nuertnntur.\nsed nec principale malum est id quod illi\nuidetur aduersum, id est ciborum naturaliter iucunda perceptio:\nquae, nisi intemperantia atque luxuria uel alia quaedam uitia\nsubsequantur, mala non potest definiri, quia non quod intrat\nin os, coinquinat hominem, sed quae proceduntde\nore, haec coinquinant hominem. principali itaque\nderogat bono nec perfecte aut sine peccato illud exsequitur,\nquisquis id non propter se, sed propter aliud aliquid facit.\nomnia enim huius gratia facienda sunt, ipsum uero propter\nse solum est expetendum.\nTalem igitur definitionem super ieiunii qualitate\niugiter retinentes ita illud totis animi uiribus adpetamus, ut\ntamen tunc demum id nobis congruum nouerimus, si in eo\ntemporum ratio, si qualitas, si mensura seruetur, nec ita ut\nin ipso spei nostrae terminum defigamus, sed ut per ipsum\nad puritatem cordis et apostolicam caritatem peruenire possimus.\nigitur ex hoc ipso ieiunium, cui non solum specialia praefixa\nsunt tempora quibus uel exerceri debeat uel remitti, sed etiam\nqualitas modusque propositus est, non principale bonum, sed\nmedium quiddam esse manifestum est.\nceterum haec, quae\npraecepti auctoritate uel mandantur ut bona uel interdicuntur\nut noxia, numquam ita exceptioni temporum subiacent, ut\ninterdum aut quae uetita sunt fieri debeant aut quae imperata\nsunt praetermitti. nec enim ullus iustitiae, patientiae, sobrietati,\npudicitiae, caritati statutus est modus, nec rursum\n\n\n\n\n\n\niniustitiae, inpatientiae, furori, inpudicitiae, inuidiae atque\nsuperbiae libertas aliquando permissa est.\nQuamobrem his de ieiunii qualitate praemissis\nsubdenda adhuc sanctarum scripturarum uidetur auctoritas,\nper quam manifestius adprobetur ieiunium perpetuo custodiri\nnec debere nec posse. in euangelio ieiunantibus Pharisaeis\nuna cum discipulis Iohannis Baptistae cum apostoli, utpote\namici atque conuiuae caelestis illius sponsi, necdum ieiuniorum\nobseruantiam custodirent, discipuli Iohannis, qui summam\niustitiae se ieiuniis possidere credebant, quippe illius sectatores\nqui eximius paenitentiae praedicator ita cunctis populis\nformam suo praebebat exemplo, ut non solum uaria escarum\ngenera quae humanis usibus subgeruntur abnueret, uerum\netiam communem panis ipsius esum penitus ignoraret, domino\nconqueruntur dicentes: quare nos et Pharisaei ieiunamus\nfrequenter, discipuli autem tui non ieiunant?\nquibus respondens dominus euidenter ostendit non omni tempore\ncongruum esse ieiunium nec necessarium, cum aliqua\nuel festiuitas temporum uel interueniens caritatis occasio\nindulgentiam refectionis admittit, numquid possunt,\ninquiens, filii sponsi lugere quamdiu cum illis est\nsponsus? uenient autem dies cum ab eis auferetur\nsponsus, et tunc ieiunabunt. quae uerba licet ante\nresurrectionem dixerit corporis sui, tamen proprie Quinquagensimae\ntempus ostendunt, in quo post resurrectionem per\nquadraginta dies domino cum discipulis epulante ieiunare illos\ncotidianae eius praesentiae gaudium non sinebat.\nGEBMANVS: Quare igitur tota Quinquagensima\nabstinentiae rigorem prandiis relaxamus, cum utique Christus\nquadraginta tantum diebus post resurrectionem com discipulis\nfuerit conmoratus?\nTHEONAS : Non incongrua interrogatio uestra rationem\nintegerrimae ueritatis meretur agnoscere. post ascensionem\nsaluatoris nostri, quae quadragensimo resurrectionis eius acta\nest die, apostoli reuersi de monte Oliueti, in quo se ad patrem\npergens praebuit intuendum, sicut etiam Actuum apostolorum\nlectio contestatur, ingressi Hierosolymam decem diebus aduentum\nspiritus sancti expectasse referuntur, quibus expletis\nquinquagensima eum die cum gaudio susceperunt.\net ita est\nper haec festiuitatis huius numerus euidenter inpletus, quem\nin ueteri quoque legimus testamento figuraliter adumbratum,\nin quo consummatis ebdomadibus septem primitiarum panis\nper sacerdotes domino iubebatur offerri: qui uerissime per\napostolorum praedicationem, qua in illo die contionati leguntur\nad populum, oblatus domino conprobatur, uerus scilicet primitiarum\npanis, qui nouae doctrinae institutione prolatus quinque\nmilibus uirorum escae suae munere satiatis primitiuum de\nIudaeis Christianorum populum domino consecrauit.\net idcirco\nhi quoque decem dies cum superioribus quadraginta pari\nsollemnitate sunt ac laetitia celebrandi. cuius festiuitatis traditio\nper apostolicos uiros ad nos usque transmissa eodem tenore\nseruanda est. ideo namque in ipsis diebus nec genua in\n\n\n\n\n\n\noratione curuantur, quia inflexio genuum uelut paenitentiae ac\nluctus indicium est. unde etiam per omnia eandem in illis\nsollemnitatem quam die dominica custodimus, in qua maiores\nnostri nec ieiunium agendum nec genu flectendum ob reuerentiam\nresurrectionis dominicae tradiderunt.\nGERMANVS: Potestne haec caro insolitis blandimentis\ntam longae festiuitatis inlecta non aliquid sentuosum de illo\nquamuis absciso uitiorum fomite germinare, aut mens praesumptis\nultra consuetudinem dapibus onerata non erga famulum\ncorpus rigorem dominationis inflectere, praesertim cum in\nnobis uiridior aetas cito ad rebellionem subdita membra possit\nconpellere, si uel escas solitas abundantius uel certe insolitas\nlicentius praesumamus?\nTHEONAS: Si rationabili mentis uniuersa quae gerimus\nadpendamus examine et de puritate cordis nostri non\naliorum indicia, sed nostram semper conscientiam consulamus,\ncertum est istam refectionis intercapedinem iustae districtioni\nobesse non posse, si modo ut dictum est aequam indulgentiae\ncontinentiaeque mensuram pari lance perpendens utramque\nsimiliter nimietatem mens incorrupta castiget, et utrum spiritum\nnostrum deliciarum deprimat pondus, an uero alteram\nhoc est corporis partem maior abstinentiae inclinet austeritas,\nuera discretione distinguat, illam uel conprimens uel subleuans\nportionem, quam uel extolli senserit uel grauari.\nnihil enim\ndominus noster ad cultum atque honorem suum absque iudicii\nmoderatione uult fieri, quia honor regis iudicium diligit.\net idcirco sapientissimus Salomon, ut in neutram partem\n\n\n\n\n\n\n\n\nuergente iudicio declinemus, admonet dicens: honora deum\nde tuis iustis laboribus. et deliba ei de fructibus\niustitiae tuae. etenim residet in conscientia nostra incorruptus\nquidam ac uerus iudex, qui nonnumquam super statu\npuritatis nostrae cunctis errantibus solus ipse non fallitur.\nomni igitur cautione atque sollertia iugis circumspecti cordis\nseruetur intentio, ne quo modo iudicio nostrae discretionis\nerrante aut inconsideratae continentiae cupiditate succensi aut\ndesiderio nimiae remissionis inlecti substantiam uirium nostrarum\nad iniquae trutinae libremus examen, sed in altera quidem\nlance animae puritatem, in altera autem uires corporis conlocantes\nita uero conscientiae iudicio utraque pendamus, ut in\nneutram partem unius rei adfectu praeponderante peruersi\nuel ad inmodicam districtionem uel ad nimiam remissionem\naequitatis libram propensius inclinemus, et illud nobis uel\npro remissionis uel pro districtionis nimietate dicatur: nonne\nsi recte offeras, non recte autem diuidas, peccasti?\nillas etenim ieiuniorum uictimas, quas nobis uiolenta uiscerum\nconuulsione inconsiderate extorquentes domino recte offerre\nnos credimus, ille qui diligit misericordiam et\niudicium execratur dicens: ego dominus diligens\niudicium, odio habens rapinam in holocausto. illos\netiam qui oblationum id est officiorum atque actuum suorum\npraecipua ad fotum carnis atque usus proprios praesumentes\nreliquias eorum domino ac minimam deferunt portionem, uelut\n\n\n\n\n\n\noperarios fraudulentos sermo diuinus ita condemnat: maledictus\nqui facit opera domini fraudulenter.\nnOni\nergo inmerito eum, qui se ita iniquo fallit examine, increpat\ndominus dicens: uerumtamen uani filii hominum,\nmendaces filii hominum in stateris, ut decipiant.\net idcirco beatus apostolus, ut discretionis moderamina retinentes\nin neutram partem inlecti nimietate uergamur, admonet\ndicens: rationabile obsequium uestrum. quam rem\netiam legislator similiter interdicit ita praecipiens: statera\niusta, et aequa sint pondera, iustus modius,\naequusque sextarius, Salomone quoque parem super hoc\nsententiam proferente: pondus magnum et pusillum et\nmensurae duplices, inmunda sunt ante dominum\nutraque, et qui facit ea. in adinuentionibus suis\nconpedietur.\nproinde non solum illo quo diximus; sed\netiam hoc modo studendum est nobis, ut nec iniqua pondera\nin cordibus nostris nec in horreis conscientiae nostrae mensuras\nduplices habeamus, id est ne nobis ea quae ad districtionis\nregulam pertinent mollienda abundantiore remissionis indulgentia\npraesumentes eos, quibus uerbum domini praedicamus,\ndistrictioribus praeceptis et grauioribus quam ipsi sustinere\npossumus ponderibus obruamus: quod cum facimus, quid nisi\nduplici pondere atque mensura praeceptorum domini mercem\nfrugemque uel adpendimus uel metimur? si enim aliter ea\nnobis, aliter nostris fratribus dispensemus, recte increpamur\n\n\n\n\n\n\na domino, eo quod stateras dolosas ac mensuras duplices\nhabeamus, secundum illam sententiam Salomonis qua dicitur:\nabominatio est domino pondus duplex, et statera\ndolosa non est bonum in conspectu eius.\nhoc etiam\nmodo reatum dolosi ponderis duplicisque mensurae euidenter\nincurrimus, si districtiora quaedam quam priuatim per nostras\ncellulas exercere consueuimus humanae laudis cupiditate coram\nfratribus ostentemus, abstinentiores scilicet et sanctiores apparere\nadfectantes humano conspectui quam diuino: qui morbus\npraecipue non modo uitandus, uerum etiam abominandus est\nnobis. sed interea a quaestione proposita paulo longius euagati\nad eandem a qua discessimus reuertamur.\nIgitur praedictorum dierum ita est custodienda\nsollemnitas, ut corporis atque animae cultui prosit magis\nremissio indulta quam noceat, quia nec ullius festiuitatis\ngaudium aculeos carnis obtundere nec inmitis ille aduersarius\ndierum nouit reuerentia mitigari.\nut ergo et diebus festis\nstatuta consuetudinis sollemnitas conseruetur et saluberrimus\nparsimoniae modus minime transcendatur, sufficit ut indulgentiam\nremissionis eo usque progredi patiamur, ut cibus,\nqui hora diei nona fuerat capiendus, paulo citius id est sexta\nhora pro festiuitate temporis capiatur, ea ratione dumtaxat,\nut escarum solitus modus uel qualitas non mutetur, ne puritas\ncorporis uel integritas mentis abstinentia Quadragensimae\nconquisita Quinquagensimae remissione depereat nihilque nobis\nprosit obtinuisse ieiuniis, quod mox amitti cogat incauta\nsaturitas, praesertim cum etiam hostis nostri non ignota\nuersutia tunc praecipue munitionem nostrae puritatis inpugnet,\n\n\n\n\n\n\ncum eius custodiam senserit sollemnitatis cuiusquam celebritate\nlaxatam.\nquamobrem uigilantissime prouidendum est,\nne umquam mentis nostrae uigor blandis seductionibus eneruetur\nneue ut supra iam dictum est castimoniae puritatem\nQuadragensimae continuo labore quaesitam Quinquagensimae\nrequie ac securitate perdamus. et idcirco nulla penitus in\nciborum qualitate uel modo admittatur adiectio, sed ab escis,\nquarum continentia diebus profestis integritatem pudicitiae\ntuebamur, etiam diebus celeberrimis similiter temperemus,\nne laetitia festiuitatis perniciosissimam nobis carnalium incentiuorum\nsuscitans pugnam uertatur in luctum illamque excellentiorem\nnobis quae gaudio incorruptionis exultat festiuitatem\nmentis eripiat et incipiamus post breuem carnalis laetitiae\nuanitatem amissam cordis pudicitiam longo paenitentiae\nmaerore deflere.\nstudendum quin immo est, ut non frustra\nad nos illa propheticae adhortationis commonitio dirigatur:\ncelebra Iuda festiuitates tuas, et redde uota tua.\nsi enim continentiae iugitatem interiecta dierum sollemnitas\nnon mutarit, spiritalibus feriis iugiter perfruemur, et ita\nnobis a seruili operatione cessantibus erit mensisexmense,\net sabbatum ex sabbato.\nGERMANVS: Quid causae est, ut sex ebdomadibus\nQuadragensima celebretur, licet in quibusdam prouinciis religionis\nforsitan propensior cura adiecisse ebdomadem etiam\nseptimam uideatur, cum neuter numerus, die dominico\n\n\n\n\n\n\nsabbatoque snbtracto, quadraginta dierum impleat summam? sex\nenim et triginta dies in ipsis ebdomadibus tantummodo concluduntur.\nTHEONAS: Licet quorundam pia simplicitas huius rei\namputet quaestionem, tamen, quia. etiam illa, quae alius interrogatione\nindigna duxisset, scrupulosius perscrutantes integram\nobseruantiae nostrae ae mysterii ueritatem desideratis agnoscere,\neuidentissimam etiam huius rei percipite rationem, ut manifestius\nadprobetis nihil inrationabile nostros tradidisse maiores.\nlege Moysaica uniuerso populo generalis promulgata praeceptio\nest: decimas tuas et primitias offeres domino deo\ntuo. itaque qui substantiarum nostrarum omniumque fructuum\ndecimas offerre praecipimur, multo magis necesse est ut ipsius\nquoque conuersationis nostrae et humani usus operumque\nnostrorum decimas offeramus, quae profecto in supputatione\nQuadragensimae euidenter inplentur.\nomnium enim dierum\nnumerus, quibus reuolutus in orbem annus includitur, triginta\nsex semis dierum numero decimatur. in septem uero ebdomadibus,\nsi dies dominici et sabbata subtrahantur, quinque et\ntriginta supersunt dies ieiuniis deputati. sed adiecta illa\nuigiliarum die, qua usque in gallorum cantum inlucescente\ndominica ieiunium sabbati protelatur, non solum sex et triginta\ndierum numerus adimpletur, uerum etiam pro decimis quinque\ndierum, qui residui uidebantur, si illud quod superadiectam\nest noctis spatium conputetur, plenitudini totius summae nihil\ndeerit.\nQuid uero de primitiis dicam, quas ab omnibus qui\nChristo fideliter famulantur cotidie certum est exhiberi? nam\n\n\n\n\n\n\ncum ezpergefaoti a somno et quasi rediuiua post soporem\nalacritate surgentes, priusquam motum sensus ullius corde\nconcipiant uel memoriam aut curam rei familiaris admittant,\ncogitationum suarum ortus atque principia diuinis consecrant\nholocaustis, quid nisi primitias uere suorum fructuum per\nsummum pontificem Iesum Christum pro usu uitae huius et\nimagine cotidianae resurrectionis exsoluunt?\nquique etiam a\nsomno exciti hostiam iubilationis suae deo similiter offerentes\nprimo linguae suae motu ipsum inuocant, ipsius nomen laudesque\nconcelebrant, atque ad canendos ei hymnos prima labiorum\ncla.ustra. reserantes immolant deo sui oris officia: cui etiam\npari deferunt modo prima manuum suarum gressuumque libamina,\ncum e cubilibus consurgentes in oratione consistunt, et\npriusquam in propriis causis membrorum suorum fungantur\nofficio, nihil sibi de ministerio eorum ante decerpunt, sed ad\nipsius honorem promouent gressum atque in eius laudatione\ndefigunt, et ita cunctorum motuum suorum primitias protensione\nmanuum, incuruatione genuum et totius corporis prostratione\npersoluunt.\nillud enim quod decantatur in psalmo\nalias inplere non possumus: praeueni in maturitate, et\nclamaui, et: praeuenerunt oculi mei ad te diluculum:\nut meditarer eloquia tua, et: mane oratio\nmea praeueni te, nisi ut post quietem somni in hanc\nlucem ut supra diximus uelut e tenebris ae morte reuocati de\nuniuersis officiis mentis et corporis nihil omnino in nostris\npraesumere necessitatibus audeamus.\nnullus namque est alius\nquem aut propheta praeuenerit matutinus aut nos praeuenire\n\n\n\n\n\n\nsimiliter debeamus, nisi aut nosmet ipsos, id est occupationes\nnostras et adfectus curasque mortales, sine quibus esse non\npossumus, aut suggestiones subtilissimas inimici, quas nobis\nadhuc quiescentibus ac sopore demersis per phantanias inanium\nsomniorum inferre conatur, quibus nos mox euigilaturos occupet\net inuoluat, ut primitiarum nostrarum opima deflorans primus\nipse decerpat.\nquamobrem omni nobis cautione cnrandum\nest, si tamen uim praedicti uersiculi opere uolumus adimplere,\nut ita primos matntinaram cogitationum ortus sollers uigilantia\ntueatur, ne quid ex eis festina praesumptio liuentis adtaminet\ninimici nostrasque primitias tamquam uiles iam atque communes\na domino faciat reprobari. qui si praeuentus a nobis\nperuigili mentis circumspectione non fuerit, anticipationis\nnequissimae consuetudinem non deponens cotidie nos fraudibus\nsnis praenemre non desinet.\net idcirco si placitas et acceptabiles\ndeo primitias ex fructibus mentis nostrae optamus offerre,\nnon mediocrem sollicitudinem debemus inpendere, ut omnes\nnostri corporis sensus matutinis praecipue horis tamquam\nsacrosancta domini holocausta in omnibus inlibata atque intacta\nseruemus. quod deuotionis genus multi etiam saecularium\nsumma cautione custodiunt, qui ante lucem uel diluculo\nconsurgentes nequaquam familiaribus ac necessariis mundi\nhuius actibus inplicantur, priusquam cunctorum actuum suorum\noperationumque primitias ad ecclesiam concurrentes diuino\nstudeant sacrare conspectui.\nPorro quod dicitis diuerso more, id est sex uel\nseptem ebdomadibus per nonnullas prouincias Quadragensimam\ncelebrari, una ratio idemque ieiuniorum modus diuersa ebdomadarum\nobseruatione concluditur. hi enim sex ebdomadarum\n\n\n\n\nsibi obseruantiam praefiierunt, qui putant die quoque sabbati\nieiunandum. sex ergo in ebdomade ieiunia persoluunt, quae\neosdem sex et triginta dies sexies reuoluta consummant. una\nergo, quemadmodum diximus, ratio idemque est ieiuniorum\nmodus, licet in ebdomadarum numero discrepare uideantur.\nSed profecto cum rationem huius rei humana\noblitterasset incuria, tempus hoc, quo anniuersariae ut dictum\nest decimae deo triginta sex semis ieiuniis offeruntur, Quadragensimae\nnomen accepit, quod fortasse uel propter hoc uisum\nsit hoc uocabulo debere censeri, quod Moyses uel Helias uel\nipse dominus noster Iesus Christus quadraginta diebus ieiunasse\ntraduntur.\nad cuius numeri sacramentum illi quoque quadraginta\nanni, quibus Israhel est in solitudine commoratus, et\nquadraginta similiter mansiones, quibus eam mystice pertransisse\ndescribitur, non incongrue coaptantur. an fortasse ipsa\ndecimatio recte quasi ab usu telonei Quadragensimae nomen\nacceperit? ita enim illa publica uulgo uocatur exactio, ex qua\ntanta lucri portio regis commodis deputatur, quantum et nobis\na rege omnium saeculorum pro usu uitae nostrae legitimum\nQuadragensimae uectigal exigitur.\nsane licet ad propositam\nnon pertineat quaestionem, tamen quia se obtulit narrationis\noccasio, nec hoc quidem praetereundum puto, quod frequentissime\nseniores nostri idcirco illis diebus maxime inpugnari\n\n\n\n\n\n\nomne monachorum genus antiqua inimicae gentis consuetudine\ntestabantur et ad transmigrandum de suis sedibus acrius\nperurgueri, eo quod secundum illam similitudinem, qua tunc\nAegyptii filios Israhel uiolentis adflictionibus opprimebant, nunc\nquoque uerum Israhel, id est monachorum plebem intellectnalee\nAegyptii duris ac lutulentis operibus incuruare conentur, ne\nper amicam deo quietem terram Aegyptiam deserentes ad\nheremum uirtutum salubriter transeamus, ita ut aduersum\nnos Pharao infremens dicat:\notiosi sunt, et ideo uociferantur\ndicentes: eamus et sacrificemus domino\ndeo nostro. opprimantur laboribus, et solliciti\nsint in operibus suis, et non sint solliciti in uerbis\nnanis. nam utique uanitas eorum. sanctum domini sacrificium,\nquod non nisi in heremo liberi cordis offertur, summam adstruit\nuanitatem: abominatio enim peccatori religio.\nHac igitur Quadragensimae lege qui iustus ac\nperfectus est non tenetur nec exigui huius canonis subiectione\ncontentus est, quem profecto illis, qui per totum anni spatium\ndeliciis uel negotiis saecularibus inplicantur, ecclesiarum\nprincipes statuerunt, ut uel hac legali quodammodo necessitate constricti his saltim diebus uacare domino cogerentur ac\ndierum uitae suae, quos totos quasi fructus quosdam fuerant\nuoraturi, uel decimas domino dedicarent.\nceterum iusti, quibus\nlex non est posita quique spiritalibus officiis non exiguam\nillam id est decimam partem, sed totum uitae suae tempus\ninpendunt, quia liberi sunt a decimarum legalium functione,\n\n\n\n\n\n\nidcirco si eps superueniens honesta et sancta necessitas coartarit,\naudent istam stationem ieiunii absque ulla disceptatione\nlaxare. non enim ab eis decimarum exiguitas mutilatur, qui\nomnia sua domino secum pariter obtulerunt. quod profecto.\nabsque summo fraudis reatu facere ille non poterit, qui nihil\nuoluntarie offerens deo inexcusabiliter soluere decimas suas\nlegis necessitate conpellitur.\nquapropter liquido conprobatur\nperfectum esse non posse famulum legis, qui uel illa quae\nprohibentur canet uel illa quae praecipiuntur exsequitur, sed\nillos uere esse perfectos, qui etiam his quae a lege concessa\nsunt non utuntur. et hac ratione cum de Moysaica lege\ndicatur: nihil enim ad perfectum perduxit lex, nonnullos\nsanctorum in ueteri testamento perfectos legimus\nextitisse, quia transcendentes legis imperium sub euangelica\nperfectione uixerunt, scientes quod iustis lex non est\nposita, sed iniustis et non subditis, impiis et\npeccatoribus, sceleratis et contaminatis, et cetera.\nSciendum sane hanc obseruantiam Quadragensimae,\nquamdiu ecclesiae illius primitiuae perfectio inuiolata permansit,\npenitus non fuisse. non enim praecepti huius necessitate\nnec quasi legali sanctione constricti artissimis ieiuniorum\nterminis claudebantur, qui totum anni spatium aequali ieiunio\nconcludebant.\nuerum cum ab illa apostolica deuotione desciscens\ncotidie credentium multitudo opibus suis incubare coepisset\nnec eas usui cunctorum fidelium secundum apostolorum instituta\n\n\n\n\n\n\ndiuideret, sed priuatim inpendiis suis consulens non seruare\ntantum sed etiam augere contenderet, Annaniae et Sapphirae\nexemplum non contenta sectari, id uniuersis tunc sacerdotibus\nplacuit, ut homines curis saecularibus inligatos et paene ut\nita dixerim continentiae uel conpunctionis ignaros canonica\nieiuniorum ad sanctum opus indictione reuocarent et uelut .\nlegalium decimarum necessitate conpellerent, quae utique\ninfirmis prodesse possit, perfectis praeiudicare non possit, qui\nsub gratia euangelii constituti uoluntaria legem deuotione\ntranscendunt, ut ad illam apostolicae sententiae peruenire\nbeatitudinem possint:\npeccatum enim in nobis non\ndominabitur: non enim estis sub lege sed sub\ngratia. uere enim dominationem in illo non potest exercere\npeccatum, qui fideliter sub gratiae libertate consistit.\nGERMANVS : Quia non potest fallax haec apostoli esse\nsententia, quae securitatem non solum monachis, sed etiam\nomnibus Christianis generaliter repromittit, nimium nobis\nuidetur obscura. cum enim cunctos qui euangelio credunt a\niugo et dominatione peccati liberos atque alienos esse pronuntiet,\nquomodo paene in omnibus baptizatis uiget dominatio\npeccatorum secundum sententiam domini qua ait: omnis\nqui facit peccatum seruus est peccati?\nTHEONAS: Quaestionem nobis rursus inmodicam\ninquisitio uestra conmouet. cuius uim licet sciam ab inexpertis\nnec tradi posse nec percipi, tamen in quantum potero\n\n\n\n\n\n\nuerbis absoluere et breuiter expedire temptabo, si modo intellectus\nuester ea quae dicimus etiam operibus subsequatur.\nquaecumque enim non per doctrinam, sed per experientiam\ncognoscuntur, sicut tradi ab inexperto nequeunt, ita nec mente\nconcipi uel teneri ab eo qui non simili studio fuerit atque\ninstitutione fundatus.\net idcirco necessarium reor, ut primum\ndiligentius mquiramus quodnam sit propositum uel uoluntas\nlegis uel quae gratiae disciplina atque perfectio, ut consequenter\nex his seu dominationem peccati seu expulsionem\neius possimus agnoscere. itaque lex principaliter iubet expeti\ncopulam nuptiarum dicens: beatus qui habet semen in\nSion et domesticos in Hierusalem, et: maledicta\nsterilis quae non peperit.\ne contrario gratia ad incorruptionis\nperpetuae puritatem et castimoniam nos beatae\nuirginitatis inuitat beatae, inquiens, steriles, et ubera\nquae non lactauerunt, et: qui non oderit patrem\net matrem et uxorem, non potest meus esse discipulus,\net illud apostoli: reliquum est ut etqui habent\nuxores tamquam non habentes sint. lex dicit: decimas\ntuas et primitias non tardabis offerre, gratia: .\nsi uis perfectus esse, uade uende omnia quae habes\net da pauperibus.\nlex talionem conuiciorum etiniuriarum\nnon prohibet ultionem dicens: oculumpro oculo, dentem\npro dente. gratia congeminatione iniuriarum uel caedis\n\n\n\n\n\n\nquae fuerit inrogata nostram patientiam unIt probari et ad\nduplicis dispendii tolerantiam paratos esse nos praecipit, qui\nte percusserit, inquiens, in dextera maxilla taa,\npraebe illi alteram. et illi qui uult teeam in\niudicio contendere et tanieam tuam tollere,\nremitte ei et pallium illa inimicos odio habendos, haec\nita diligendos esse decernit, ut pro ipeis etiam deo semper\ncenseat supplcaaendum.\nQuisquis igitur hoc euangelicae perfectionis culmen\nascenderit, iste profecto supra omnem legem tantarum uirtutum\nmeritis sublimatus et uniuersa quae per Moysen praecepta\nsunt quasi parua despiciens tantum sub gratia saluatoris se\nesse cognoscit, cuius adiutorio se ad illum sublimissimum\nstatum intellegit peruenisse. non ergo dominatur in eo peccatum,\nquia caritas dei quae diffusa est in cordibus\nnostris per spiritum sanctum qui datus est nobis\nomnem alterius cuiusquam rei excludit adfectum, nec potest\naut uetita concupiscere aut imperata contemnere, cuius totum\nstudium totumque desiderium diuino amori semper intentum\nusque adeo uilium rerum oblectatione non capitur, ut etiam\nhis quae concessa sunt non utatur.\nin lege autem, in qua\nconiugiorum iura seruantur, quamuis cohibita luxuriae euagatio\nuni tantum feminae mancipetur, tamen nequaquam possunt\ncarnalis concupiscentiae aculei non uigere, et difficile est ut\nignis, cui etiam studiose pabula suggeruntur, ita praefixis\nterminis includatur, ut non etiam extra euagatus amburat\nquidquid adtigerit. cui etiamsi sua illa ita semper occurrat\n\n\n\n\n\n\nobiectio, ut exaestuare extrinsecus non sinatur, tamen etiam\ndum cohibetur incendit, quia uoluntas ipsa culpabilis est et\nad uelocissimos adulteriorum raptatur excessus consuetudo\nconcubitus.\nceterum quos gratia saluatoris sancto incorruptionis\namore flammauerit, ita omnes carnalium desideriorum\nspinas dominicae caritatis igne consumunt, ut nec tepens\nfauilla uitiorum refrigerium integritatis inminuat. legis ergo\nfamuli licitorum usu ad inlicita prolabuntur, gratiae participes,\ndum licita contemnunt, inlicita non nouerunt. sicut autem\nuiuit in coniugii amatore peccatum, ita etiam in eo qui decimas\nsuas ac primitias tantum redhibere contentus est. necesse est\nenim eum, dum tardat aut neglegit, aut in qualitate earum\naut quantitate aut in cotidiana distributione peccare.\nqui\nenim iubetur ea quae sua sunt infatigabiliter indigentibus\nministrare, quamlibet ea summa fide ac deuotione dispenset,\ntamen difficile est ut non laqueos peccatorum frequenter\nincurrat. in illis uero qui consilium domini non spreuerunt,\nsed omnem substantiam suam pauperibus praerogantes sumpta\ncruce sua largitorem gratiae subsequuntur, peccatum non\npotest dominari. non enim eum sacratas iam Christo opes et\nquasi alienas pia distributione pecunias dispensantem infidelis\nseruandi uictus cura mordebit nec elemosynae hilaritatem\nabiget maesta cunctatio, quia quod semel totum obtulit deo,\nid iam alienum sine propriae necessitatis recordatione aut\nangusti uictus timore dispergit, qui se certus est cum ad\ndesideratam peruenerit nuditatem multo magis a deo quam\nuolucrem caeli esse pascendum.\ne contrario is qui substantiam\nretinens mundialem aut decimas fructuum suorum atque primitias\naut partem pecuniarum constrictus legis antiquae\n\n\n\n\n\n\n\n\nsanctione distribuit, lieet peccatorum suorum ignem maxime\nhoc elemosynae rore restinguat, tamen, quantauis opes suas\nmagnanimitate dispenset, inpossibile est ut se ad plenum\neruat a dominatione peccati, nisi forte per gratiam saluatoris\ncum re etiam ipsum adfectum deposuerit possidendi.\npari\nmodo non potest non cruento peccati imperio famulari, quicumque\noculum pro oculo, dentem pro dente ex praecepto\nlegis eruere aut odio habere inimicum suum mauult, quia\nnecesse est eum, dum talionis uicissitudine ulcisci suam optat\niniuriam, dum contra inimicos odii amaritudinem seruat,\nfuroris atque irae perturbatione semper accendi. quicumque\nuero sub euangelicae gratiae inluminatione uersatur, ac malum\nnon resistendo superans sed ferendo dexteram percutienti\nmaxillam etiam alteram praebere uoluntarius non moratur,\nuolenti aduersum se de tunica litigium conmouere remittit et\npallium, quique diligit inimicos suos et orat pro calumniantibus\nsibi, hic peccati reppulit iugum ac uincla disrupit.\nnon enim\nuiuit sub lege, quae non interimit seminaria peccatorum (unde\nnon inmerito de ipsa beatus apostolus reprobatio, inquit,\nfit praecedentis mandati propter infirmitatem\neius et inutilitatem: nihil enim ad perfectum\nperduxit lex, et dominus per prophetam et dedi, inquit,\neis praecepta non bona, et iustificationes, in quibus\nnon uiuent in eis), sed sub gratia, quae non ramos\ntantum nequitiae amputat, sed ipsas penitus radices noxiae\nuoluntatis euellit.\nQuisquis ergo perfectionem euangelicae studuerit\ntenere doctrinae, hic sub gratia constitutus peccati dominatione\n\n\n\n\n\n\nnon premitur: hoc est enim esse sub gratia, quae a gratia\nmandantur inplere. quicumque uero perfectionis euangelicae\nplenitudini subiectus esse noluerit, non ignoret se, quamuis\nbaptizatus sibi uideatur ac monachus, non esse sub gratia,\nsed legis adhuc uinculis praepeditum peccati pondere praegrauari.\npropositum namque est eius, qui omnes a quibus\nreceptus fuerit gratia adoptionis adsumit, non destruere, sed\nsuperaedificare, nec euacuare, sed adimplere Moysaicas sanctiones.\nquod nonnulli penitus ignorantes et consiliorum atque\nexhortationum Christi magnificentiam neglegentes ita praesumptiuae\nlibertatis securitate soluuntur, ut non solum Christi\npraecepta tamquam ardua non adtingant, uerum etiam illa\nipsa, quae illis incipientibus paruulisque Moysaica lege mandata\nsunt, uelut antiquata contemnant, illud quod apostolus\nexecratur noxia libertate dicentes: peccauimus, quia non\nsumus sub lege sed sub gratia.\nqui ergo nec sub gratia\nest, quia nequaquam dominicae doctrinae culmen ascendit,\nnec sub lege, quia etiam ipsa illa paruula legis mandata non\nsuscepit, hic duplici peccatorum oppressus imperio ob hoc\nsolum gratiam Christi percepisse se credit, ut per noxiam\nlibertatem ab eo fieret alienus, in illud incidens quod apostolus\nPetrus ne incurramus denuntiat: quasi liberi, inquit, agite,\net non quasi uelamentum habentes malitiae libertatem.\nbeatus quoque apostolus Paulus uos enim, inquit,\nin libertatem uocati estis, fratres, id est ut absoluti\n\n\n\n\n\n\n\n\nsitis a dominatione peccati, tantum ne libertatem in\noccasionem carnis detis, id est frustrationem legalium\npraeceptorum credatis esse licentiam uitiorum.\nhaec uero\nlibertas quia nusquam nisi ibi sit tantum ubi dominus commoratur,\nPaulus apostolus docet dominus, inquiens, spiritus\nest: ubi autem spiritus domini, ibi libertas. quapropter\nignoro utrum hunc beati apostoli sensum, sicut hi\nqui experti sunt sapiunt, exprimere atque elucidare potuerim:\nunum scio apertissime illum etiam sine expositione cuiusquam\nomnibus reserari, qui πϱαϰτιϰήν, id est actualem perfecte\ntenuerunt disciplinam. non enim laborabunt, ut quod iam\noperando didicerunt intellegant disputando.\nGERMANVS: Obscurissimam. quaestionem et multis\netiam ut putamus incognitam apertissime reuelasti. unde ut\nhoc quoque profectui nostro adicias deprecamur, ut cur interdum\netiam propensius ieiunantibus nobis et exhaustis atque\ndefectis uehementiores pugnae corporis excitentur, diligenter\nedisseras. nam plerumque etiam expergefacti e somno cum\ndeprehenderimus nos sordidi liquoris contagium pertulisse, ita\ndeicimur conscientia, ut ne ad ipsam quidem consurgere orationem\nfiducialiter audeamus.\nTHEONAS: Studium quidem uestrum, quo perfectionis\nuiam non transitorie, sed plene atque perfecte desideratis\nadtingere, infatigabiliter nos disputationi huic prouocat inhaerere.\nnec enim de exteriore castimonia et circumcisione\nmanifesta, sed de illa quae in occulto est diligenter inquiritis,\nscientes in hac uisibili carnis continentia perfectionis plenitudinem\nnon inesse, quae haberi uel per necessitatem uel per\n\n\n\n\n\n\nhypocrisin etiam ab infidelibus potest, sed in illa cordis\nuoluntaria et inuisibili puritate, quam beatus apostolus ita\npraedicat:\nnon enim qui in manifesto, Iudaens, neque\nquae in manifesto in carne, est circumcisio, sed\nqui in occulto, Iudaeus, et circumcisio cordis\nspiritu non littera, cuius laus non ex hominibus\nsed ex deo est, qui solus scilicet cordium secreta rimatur.\ntamen quia satisfieri desiderio uestro ad plenum non potest\n(breue enim quod superest spatium noctis ad indagandam\nhanc abstrusissimam non sufficit quaestionem), congruum reor\nut interim differatur.\nsensim namque haec et corde ab omni\ncogitationum strepitu penitus absoluto ut a nobis proferri, ita\nuestris debent mentibus intimari, quae sicut propter communem\npurificationem oportet inquiri, ita nisi ab eo qui donum integritatis\nexpertus est tradi adsignarique non possunt. non enim\nquaeritur quid inanium argumenta uerborum, sed quid interna\nconscientiae fides et maior uis ueritatis inculcet.\net idcirco\nde emundationis huius scientia atque doctrina nec proferri\naliquid nisi ab experto nec transfundi quicquam potest nisi\nin cupidissimum et ualde sollicitum ueritatis ipsius amatorem,\nqui non eam uacuis nudisque sermonibus sciscitando, sed totis\nanimi uiribus adnitendo optet adtingere, scilicet non studio\nloquacitatis infructuosae, sed desiderio purificationis internae.\nPost dies ferme septem Quinquagensimae sollemnitate\ntransacta cum in ipso noctis initio, id est post synaiin uespertinam\npromissae disputationis expectatione suspensi sancti\nTheonae cellulam fuissemus ingressi, alacer senex hilari uultu\nac blando nos prior sermone conpellans, mirabar, inquit,\nardentissimum studium uestrum his septem diebus absolutionem\npropositae quaestionis potuisse differre et debitori suo, praecipue\nnon roganti, dilationem tanti temporis praestitisse.\niustissimum proinde est, ut quia ultro mihi benignitas uestra\ntam largas concessit indutias, ego quoque moram in debiti\nredhibitione non faciam. grata namque est huius faenoris\noccupatio, quae maiora dum soluitur augmenta conquirit et\n\n\n\n\n\n\nnon solum percipientem ditat, uerum etiam non inminuit\nlargientem. duplices siquidem congregat quaestus rerum\nspiritalium dispensator, quia non solum in illius qui audit\nprofectu, uerum etiam in sua disputatione compendia summa\nconsequitur, non minus semet ipsum ad desiderium perfectionis\naccendens, dam instruit auditorem.\nquamobrem uester ardor\nmeus profectus est, uestra sollicitudo mea conpunctio est.\nnam utique et ipse nunc mente torperem nihilque in meo\ncorde de his quae expetistis retractarem, nisi me uester ardor\natque expectatio ad recordationem rerum spiritalium excitaret\nquodammodo dormientem. et idcirco proferatur in medium\nquaestio, si uidetur, cuius pridem pro angustia temporis\nabsolutionem procrastinare maluimus.\nHoc enim, nisi fallor, inquisitio uestra conplexa est, cur\ninterdum remissius iucundantes lenioribus carnis huius aculeis\ntitillemur et nonnumquam districtius abstinentes adflicto\nexhaustoque corpore incentiuis acrioribus urgueamur, ita ut,\nquemadmodum patefecit uestra confessio, expergefacti repperiamus\nnos umorum naturalium egestione respersos.\nHuius ergo infestationis triplicem causam nostri prodidere\nmaiores, quae modum temporis constituti intempestiuis\ninrumpat excessibus. aut enim superflua escarum nimietate\ncongeritur aut per incuriam mentis elabitur ant inimici inludentis\ninsidiis prouocatur. primum igitur gastrimargiae, id\nest uoracitatis uel gulae uitium hanc redundantiam obsceni\numoris extrudit. nam et cum districtioris abstinentiae tempore\nstatum polluit puritatis, non de praesenti ut putatis inedia,\n\n\n\n\nsed de nimietate praeteritae saturitatis effunditur.\nquod enim\nper uoracitatis ingluuiem concretum fuerat in medullis, necesse\nest ut per pruritum, certe per ignorantiam quamuis magno\nieiunio tabefacti corporis egeratur. quamobrem non solum\nlantioribus epulis abstinendum, sed etiam a uilioribus cibis\naequali est continentia temperandum : immo ipsius etiam panis\net aquae satietas est cauenda, ut possit diu in nobis adquisita\ncorporis puritas permanere atque imitari quodammodo intemeratam\nspiritus castitatem, licet nos necesse sit confiteri interdum\netiam absque ulla mentis industria uel per temperiem corporum\nuel per aetatis maturitatem quosdam rarius sordidari\nuel certe fluxus istius egestione non pollui.\nsed alterius meriti\nest qui pacem inerti felicitate consequitur, alterius qui\ntriumphum gloriosis uirtutibus promeretur: huius enim\npotentia uitiorum omnium debellatrii digna miraculo est,\nillum, quem boni necessitas in sua tuetur ignauia, dignum\nmagis dixerim miseratione quam laude.\nsecunda inpnri illius\nprofluuii causa est, si mens spiritalibus studiis atque exercitiis\nuacuata nec disciplinis interioris hominis instituta quendam\nsibi segnitiae situm per consuetudinem continui torporis\nobduxerit, aut cum sordidarum cogitationum minutias non\ncauendo ita illam cordis sublimissimam puritatem segniter\nconcupiscit, ut omnem perfectionis et castimoniae summam\nin sola credat exterioris hominis castigatione consistere. cuius\nerroris atque socordiae uitio consequenter eueniet, ut non\nsolum multimoda cogitationum peruagatio inuerecunde atque\nprocaciter secretum mentis inrumpat, sed etiam pristinarum\nomnium passionum intra eam semina perseuerent.\nquae\n\n\n\n\nquamdin in eius adytis delitescunt, quamuis rigido corpus ieiunio\ncastigetur, tamen nihilominus dormientem inlecebrosis phantasmatibus\ninquietant, quibus ante legitimi temporis cursum\nnon iam ex naturae necessitate, sed adhuc ex fraude nequitiae\nobsceni eliciantur umores, qui non tam inanitate carnis quam\nmentis circumspectione atque uirtute, si inhiberi penitus\nnequeunt, saltim ad illam egestionis simplicem qualitatem\nauxiliante dei gratia perducuntur. ideoque in primis discursus\nsunt sensuum cohercendi, ne mens istis excessibus adsuefacta\nad foediora incitamenta luxuriae somnians pertrahatur.\ntertia\ncausa est, cum per ordinatam quidem atque sollicitam\ncontinentiae disciplinam contritione cordis et corporis perpetuam\ncastimoniae puritatem optamus adquirere, sed nos\nutilitati carnis ac spiritus egregie consulentes fraudulentissimi\nhostis ita inpugnat inuidia, ut, dum deicere fiduciam conscientiae\nnostrae nosque uelut reatu aliquo humiliare conatur,\nillis praecipue diebus, quibus maiore integritatis merito\ndesideramus diuino placere conspectui, absque ullo quidem\ncarnis pruritu mentisue consensu nec per inlusionem phantasmatis\nalicuius, sed tamen simplici fluxus illius egestione nos\npolluat, ut a sacrosancta conmunione deterreat: licet in quosdam\nincipientium et quorum corpora necdum longa ieiuniorum\ncastigatione tenuata sunt ob hoc diabolica factione haec euenire\ncredatur inlusio, ut, cum eos intentioribus ieiuniis studere\ncognouerit, omnes eorum conatus hac arte subuertat, ut, dum\nse non solum nihil ad puritatem corporis districtiore ieiunio\nprofecisse, uerum etiam grauius sentiunt fuisse pulsatos,\nmagistram incorruptionis ac puritatis altricem abstinentiae.\ndistrictionom tamquam aemulam perhorrescant. quapropter\n\n\n\n\nnosse debemus non idcirco nos tantum ab unoquoque uitio\ndebere purgari, quia suis perturbationibus nostrum occupet\nsensum, sed quia non contentum sit solum absque aliorum\nconsortio dominari, sed intromisso omnium uitiorum diriore\ncollegio subditam sibi mentem multiplicata captiuitate populetur.\net idcirco gastrimargia uincenda est non propter se tantum,\nne scilicet onerosa nos uoracitate conrumpat, nec propter hoc\nsolum, ne carnalis concupiscentiae nos igne succendat, sed ne\netiam iracundiae uel furoris atque tristitiae ceterarumque\nomnium passionum faciat esse mancipia.\nnam cum nobis esca\nac potus uel minus uel tardius uel neglegentius ministratur,\nsi gulae dominatione deprimimur, consequens est ut etiam\niracundiae stimulis incitemur. et rursus uoluptuosis saporibus\ndemulceri absque filargyriae peste non possumus, per cuius\nsuperfluos adparatus magnis luxuria gaudet inpendiis. filargyria\nuero, cenodoxia atque superbia et omnium multitudo\nuitiorum indiuidua societate iunguntur, atque ita unumquodque\nuitium, si uigere in nobis uel solum coeperit, etiam ceteris\nsubgerit incrementa.\nGERMANVS: Dispensatione dei credimus hanc quaestionem\nin medium fuisse prolatam, ut illud, quod uerecundia\ninterrogandi fiduciam cohibente numquam potuimus edoceri,\nnunc oportunitate conlationis causaeque ipsius ordine prouocati\nsciscitari fiducialiter audeamus. si igitur eo tempore, quo\naccedi oportet ad sacrosancta mysteria, senserimus nos somnii\ninlusione pollutos, praesumenda est an uitanda illa salutaris\nescae sacrosancta perceptio?\nTHEONAS : Omni quidem industria, quantum in nobis est,\n\n\n\n\nstudere debemus, ut inmaculatam castimoniae puritatem illo\nuel maxime tempore teneamus, quo uenerandis adaistere\noptamus altaribus, et uigilantissima circumspectione praecauendum\nest, ne carnis integritas praecedente tempore\ncustodita in ea praecipue in qua nos ad communionem\nsalutaris conuiuii praeparamus nocte fraudetor.\nueram si\nhostis ille nequissimus, ut nobis caelestis remedii subtrahat\nmedicinam, custodiae sopitae mentis inluserit, ita dumtaxat,\nut nullo reprehensibili interueniente pruritu, nullo oblectationis\ncontaminetur adsensu, sed egestionem aliquam pro natora\nper necessitatem conpulsam aut certe inpugnatione diaboli\nabsque sensu uoluptatis elicitam ad inpedimentum nostrae\nsanctificationis obtenderit, possumus et debemus ad gratiam\nsalutaris cibi confidenter accedere. sin uero nostro uitio haec\nfuerit egesta concretio, conuenientes conscientiam nostram\nillud apostolicum formidemus: qui manducauerit panem\net biberit calicem domini indigne, reus erit corporis\net sanguinis domini. probet autem se ipsum\nhomo, et sic manducet de pane illo et de calice\nbibat.\nqui enim manduoat et bibit panem et\ncalicem domini indigne, iudioium sibi manducat\net bibit non discernens corpus, id est nequaquam\nillum caelestem cibum a communium escarum uilitate secernens\nnec talem esse diiudicans, quem non nisi pura liceat mente\nuel carne praesumere. denique infert: ideo inter nos multi\ninfirmi et inbecilli, et dormiunt multi, spiritalem\nscilicet infirmitatem ac mortem ex hac principaliter dicens\npraesumptione generari. multi enim, qui eum inlicita\n\n\n\n\n\n\nusurpatione praesumunt, infirmantur fide et inbecilli sunt mente,\npassionum scilicet languoribus inuoluti, et dormiunt somno\npeccati, ab hoc sopore letali nequaquam salutari sollicitudine\nresnrgentes.\ndeinde sequitur: quodsi nosmet ipsos iudicaremus,\nnon utique iudicaremur: hoc est si nosmet\nipsos perceptione sacramentorum, quotienscumque peccati\nuulnere praeuenimur, iudicaremus indignos, inpenderemus\nutique studium, ut per paenitudinis emendationem ad eam\ndigne possemus accedere, et non tamquam indigni seuerissimis\ninfirmitatum flagris castigaremur a domino, ut uel sic conpuncti\nad remedia nostrorum uulnerum reourramus, ne digni\npraesentis saeculi breuissima correptione non habiti in futuro\nsimul cum huius mundi peccatoribus condemnemur.\nquod etiam\nin Leuitico euidenti denuntiatione praecipitur: omnis mundus\nmanducabit carnes, et anima quaecumque comederit\nde carnibus sacrificii salutaris quod est\ndomini, in qua est inmunditia, peribit coram\ndomino. in Deuteronomio quoque a spiritalibus castris\ninmundus similiter mystice segregatur: si quis, inquit,\ninter nos homo, qui nocturno pollutus sit somnio,\negredietur extra castra, et non reuertetur, priusquam\nad uesperam abluetur aqua: et post solis\noccasum regredietur in castra.\nVerum ut manifestius adprobetur, quod etiam inimici\nfactione nonnumquam haec eliciatur inpuritas: nouimus fratrem,\nqui cum castimoniam cordis et corporis summa circumspectione\natque humilitate promeritam iugiter possideret ac nequaquam\nnocturnis ludificationibus temptaretur, quotienscumque\n\n\n\n\n\n\nse tamen ad percipiendam communionem dominicam praeparasset,\ninmundo fluxu dormiens foedabatur. qui cum multo\nse tempore a sacrosanctis mysteriis trepidus abstineret, tandem\nhanc ad seniores detulit quaestionem, remedium inpugnationum\nac doloris sui medicabili eorum consilio consecuturum se esse\nconfidens.\nsed cum primam cawam morbi hnins spiritalium\nmedicorum doctrina discuteret, quae solet ex abundanti ciborum\npraesumptione descendere, eamque memorato fratri deprehenderent\nnon inesse, atque hanc inlasionem nequaquam uitio\nsaturitatis constaret emergere, eo quod nec fratris nota\ndistrictio nec sollemnium dierum quibus illa pollutio contingebat\nspecialis exceptio hoc illos pateretur opinari, ad secundam\nhuius ualitudinis causam ilico transtulerunt inquisitionis\nindaginem, discutientes ne animae forsitan culpa caro exhausta\nieiunio inpuris inlusionibus urgueretur, quibus etiam districtissimi\nuiri, cum paululum elati de sui corporis fuerint puritate,\nper superbiae uitium polluuntur, quod scilicet donum praecipuum\ndei, id est corporis castitatem, humanis se uirtutibus\nobtinuisse crediderunt.\ninterrogatus igitur utrum de industria\nsua ita se capacem huius crederet esse uirtutis, ut ope diurni\nnon egeret auxilii, summa hunc impium ille sensum execratione\ndetestans cum se humiliter adstruxisset ne ceteris quidem\ndiebus corporis puritatem retinere potuisse, nisi diuina in\nomnibus gratia fuisset adiutus, illi confestim ad causam tertiam\nrecurrentes occultas diabolicae factionis insidias peruiderunt,\nprobantesque nec animae culpam esse nec carnis sacrosanctis\neum epulis debere misceri confidentissime censuerunt, ne\n\n\n\n\nscilicet, si in hac obstinatione durasset, uersutis maligni\nhostis laqueis obligatus sanctificationis et corporis Christi\nparticeps esse non posset et per hanc fraudem medicina remedii\nsalutaris in perpetuum fraudaretur.\nquo facto ita omnis diabolicae\nfactionis scena detecta. est, ut mox uirtute dominici\ncorporis protegente illa praeteritae inlusionis consuetudo\ncessaret. in quo inimici dolus euidenter apparuit et exposita.\nest . pariter ac probata sententia seniorum, quae plerumque\nhunc inpurissimum fluxum non carnis nec animae uitio, sed\naduersarii factiosa docuit ludificatione conpelli. ut ergo fallax\nimaginatio somniorum, inlectrix egestionis inpurae, uel in\nperpetuum uel certe, ut secundum humiliorem siue communem\ndixerim statum, certis mensibus ignoretur, post illam fidem,\nqua de dei specialiter gratia puritatis donum iugiter sperare\nnos conuenit, escae potusque est nimietas castiganda.\nhorum\nnamque redundantia istiusmodi umores propensius gigni necesse\nest, et quoniam concreti non possunt non egeri atque ab ipsius\nnaturae lege propelli, sub occasione cuiuscumque pruritus\natque inlusionis emergunt. escarum uero satietate subtracta\nconsequens est illas quoque inmundas egestiones tardius\ngenerari. et ita fit, ut quemadmodum fluxus earum, ita etiam\ninlusio dormientes uel rarius uel subtilius inquietet, quia non\ntam egestio ex imaginatione quam imaginatio ex egestionis\nnimietate descendit.\nquapropter si uolumus ab inlusionum\nistarum inlecebris liberari, omni uirtute nobis est enitendum,\nprimum ut fornicationis passione deuicta iuxta beatum apostolum\nnon regnet peccatum in nostro mortali corpore,\nad oboediendum concupiscentiis eius, secundo quoque\nut ipso inlecebroso corporis motu sedato penitus ac sopito\n\n\n\n\n\n\nnequaquam exhibeamus membra nostra arma iniquitatis\npeccato, tertio ut interiore quoque homine nostro\nab illa libidinis titillatione omnimodis ac medullitus mortificato\nexhibeamus nos deo tamquam ex mortuis\nuiuentes, et ita per hunc profectum peruenientes ad perpetnam\nquietem corporis nostri exhibeamus etiam membra\nnostra arma iam non libidinis, sed iustitiae deo.\nin\nqua nobis castimoniae puritate fundatis peccatum non\ndominabitur. non enim sumus sub lege, quae dum licita\nnuptiarum iura commendat, etiam illum cuius ministerio opus\ninlicitae fornicationis expletur in nostris medullis nutrit ac\nreseruat ardorem, sed subgratia, quae dum incorruptionem\nuirginitatis insinuat, etiam istum innoxium ac simplicem corporis\nmotum et ipsius quoque liciti coitus interimit uoluptatem.\natque ita cunctis inparissimae conluuionis umoribus arefactis\negregii ac laudabiles eunuchi qui per Esaiam praedicantur\neffecti merebimur illam quae promittitur eis beatitudinem\npossidere: haec enim ait dominus eunuchis: qui\ncustodierint sabbata mea, et elegerint quae uolui,\net tenuerint foedus meum: dabo eis in domo mea,\net in muris meis locum, et nomen Melius quam\nfiliis et filiabus: nomen sempiternum dabo eis,\nquod non peribit.\nqui sunt isti filii et filiae, quibus m\ntantum isti praeferuntur eunuchi, ut etiam locum ac nomen\nmelius accepturi esse dicantur, nisi illi sancti, qui sub ueteri\ntestamento in coniugiorum copula permanentes per obseruantiam\nmandatorum in adoptionem filiorum dei non inmerito peruenerunt?\nquod etiam nomen est illud, quod eis uelut praecipuum\nquiddam uice remunerationis summae promittitur,\n\n\n\n\n\n\nnisi hoc quod Christi uocabulo dicimur esse censendi ? de\nquo nomine etiam alibi idem propheta et seruos suos,\ninquit, uocabit nomine alio. in quo qui benedictus\nest super terram, benedicetur in deo amen: et qui\niurat in terra, iurabit in deo amen, et iterum: et\nuocabitur, inquit, tibi nomen nouum, quod os\ndomini nominabit.\nquique pro hac cordis et corporis\npuritate etiam illa praecipua ac singulari beatitudine perfruentur,\nut illud iugiter canticum canant, quod nemo alius\nsanctorum canere potest nisi isti soli, qui sequuntur agnum.\nquocumque uadit: uirgines enim sunt et cum mulieribus.\nse non coinquinauerunt. proinde si ad hanc sublimissimam\nuirginum gloriam uolumus peruenire, omni uirtute\nincorruptionem mentis ac spiritus excolamus, ne in illarum\ninsipientium uirginum numero conlabamur, quibus idcirco\nnon fuit reputata uirginitas, quia conmixtione carnali inmunes\nsese tantummodo seruauerunt et ob hoc uirgines quidem, sed\nfatuae nuncupantur, quia deficiente in uasis earum oleo puritatis\ninternae claritas ac splendor corporalis uirginitatis\nextinguitur.\ninterioris enim fotu ac pabulo puritatis subministrari\nnecesse est etiam exteriori homini castitatem eamque\niugiter ad perseuerantiam perpetuae incorruptionis animari.\net ideo fatuae licet uirgines gloriosum sponsi thalamum cum\nillis prudentibus non merentur intrare, quae integrum spiritum\nsuum et animam et corpus sine querella in die domini nostri\nIesu Christi conseruauerunt. illi namque sunt ueri atque\nincorrupti uirgines Christi, illi admirabiles atque egregii\n\n\n\n\n\n\n\n\n\n\nreputantur eunuehi, non qui metuunt et quibus non libet fornicari\nnec qui inpudicitiae reprimunt frena, sed qui ipsam quoque\nminimam mentis titillaiionem et tenuissima libidinis incitamenta\nuicerunt et eo usque adtennanerant IIIum carnis at ita\ndixerim sensum, ut non solum ex commotione eius nulla\noblectatione, sed ne exigua quidem titillatione tangantur.\nTanta autem cor nostrum humilitatis debemus uallare\ncustodia, ut hanc definitionem perpetua sensuum stabilitate\nteneamus, nequaquam nos posse ad tantum purificationis meritum\nperuenire, ut lieet haec quae supra dixi per gratiam dei\nomnia fecerimus, indignos nos tamen communione corporis\nsacri esse credamus:\nprimam quia caelestis illius maonae tanta\nmaiestas est, ut nemo hac lutea carne circumdatus pro suo\nmerito eius ednliam et non ex gratuita domini largitate percipiat,\ndeinde quia nullus ita circumspectus in huius mundi\npotest esse conflictu, ut eam saltim rara uel leuia peccatorum\ntela non feriant, quia inpossibile est ut non aut ignorantia,\nant neglegentia, aut per obreptionem, aut per cogitationem,\naut per necessitatem, ant per obliuionem, aut somno peccetur.\nnam etsi tam praeclarum quis uirtutum culmen ascenderit,\nut apostolicum illud non iactanter exclamet: mihi autem\npro minimo est ut a uobis diiudicer aut ab humano\ndie: sed neque memet ipsum diiudico: nihil enim\nmihi conscius sum, tamen sciat se sine peccato esse non\nposse.\nneque enim trustra idem doctor adiunxit: sed non\nin hoc iustificatus sum, id est non si ego iustum me\nesse credidero, ueram confestim iustitiae gloriam possidebo,\nuel quia me conscientia mea nullius peccati reprehensione\n\n\n\n\n\n\nconpnngit, idcirco nullius sordis contagione fuscatus sum:\nmulta enim etiam meam conscientiam latent, quae cum sint\nmihi incognita uel obscura, deo nota atque manifesta sunt.\nideoque subiciens ait: qui autem me diiudicat, dominus\nest, id est ab illo solo, quem secreta cordium non latent,\nueri iudicii in me profertur examen.\nGERMANVS: Supra dictum est non nisi sanctos caelestium\nsacramentorum debere esse participes, nunc adicitur inpossibile.\nesse homini ut inmunis sit penitus a delicto. si*nullus ergo\nliber a noxa, nullus sanctus: si nullus sanctus, consequens est\nut homo cui sanctitas deest mysteriorum Christi particeps esse\nnon possit, regnum etiam caelorum sperare non debeat, quod\nsolis sanctis dominus pollicetur.\nTHEONAS: Multos quidem esse sanctos ac iustos\nnegare non possumus, sed inter sanctum et inmaculatum multa\ndistantia est. aliud est enim esse quempiam sanctum, id est\ndiuino cultui consecratum: hoc enim nomen non solum hominibus,\nsed etiam locis et uasibus templi atque lebetibus scriptura\nadtestante conmune est.\naliud est autem esse absque peccato,\nquod unius domini nostri Iesu Christi singulariter conuenit\nmaiestati, de quo etiam apostolus uelut praecipuum quid ac\nspeciale pronuntiat dicens: qui peccatum non fecit. satis\nenim uilem atque indignam eius praeconiis laudem quasi\ninconparabile ac diuinum ei aliquid adsignauit, si etiam nos\ninlibatam ab omni peccato exigere possumus uitam. rursum\napostolus ad Hebraeos: non enim habemus, inquit, pontificem\nqui non possit conpati infirmi tatibus nostris,\n\n\n\n\n\n\n\n\ntemptatom autem per omnia secundum similitudinem\nabsque peccato.\nsi igitur terrenae humilitatis\nnostrae cam illo excelso diuinoque pontifice haec potest esse\ncommunio, ut etiam nos absque ulla peccati offensione temptemur.\ncur in illo hoc apostolus uelut; unicum ac singulare\nsuspiciens tanta eius meritum ab uniuersis hominibus diaisione\ndiscreuit ? hac ergo sola ab omnibus nobis exceptione distinguitur,\nquia nos non absque peccato, illum sine peccato constat\nfuisse temptatum.\nquia etenim hominam, quamuis fortis atqae\nbellator sit, hostilibus tamen telis plerumque non pateat, quis\nuelut inpenetrabili carne circumdatus tantis proeliorum periculis\nsine periculo misceatur ? ille autem solus speciosus forma\nprae filiis hominum condicionem mortis humanae cum\nuniuersa carnis fragilitate suscipiens nullius umquam est\nsordis maculatus adtactu.\nTemptatus est enim secundum similitudinem nostram\ngastrimargiae primum uitio, ut ei callidus ille serpens eo\nordine, quo Adam ante sedulerat, esurienti escae desiderio\nconaretur inludere, si filius inquiens, dei es, dic ut lapides\nisti panes fiant. sed nullum recipiens ex hac temptatione\npeccatum, cum ei facultas indubitata subpeteret, respuit cibum\nquem deceptionum artifex ingerebat, dicens: non. in pane\nsolo uiuit homo, sed in omni uerbo quod procedit\nde ore dei.\ntemptatus est etiam cenodoxia secundum similitudihem\nnostram, cum ei diceretur: sifilius dei es, mitte\nte deorsum. sed subdola diaboli suggestione non captus\nest et uanissimum seductorem etiam scripturarum obiectione\nconfutans non temptabis, inquit, dominum deum tuum.\n\n\n\n\n\n\ntemptatus est etiam tumore superbiae secundum similitudinem\nnostram, cum ei a diabolo promitterentur omnia regna mundi\net gloria eorum : sed inrisa atque obiurgata est uanitas\ntemptatoris. respondit enim ei: uade retro Satanas:\nscriptum est: dominum deum tuum adorabis et\nilli soli seruies.\nhis autem testimoniis edocemur, ut\nfraudulentis suggestionibus inimici nos quoque similiter\nmemoria scripturarum debeamus obsistere. rursum temptatus\nest superbia secundum similitudinem nostram, ut idem insidiarum\nartifex regnum, quod oblatum ab ipso ante respuerat,\nper homines ei moliretur ingerere. sed absque peccato insidias\ntemptantis inrisit: cum enim cognouisset Iesus quod\nuenturi essent. ut raperent eum et facerent eum\nregem, fugit iterum in montem ipse solus.\ntemptatus\nest secundum similitudinem nostram, cum uerberatus flagris,\ncum alapis caesus, cum sputamentorum horrore respersus est,\ncum ad extremum pertulit ornois exquisita supplicia. sed\nnullis non dicam umquam contumeliis, uerum ne suppliciis\nquidem ad tumorem uel leuissimae indignationis inpulsus\nest, qui in patibulo constitutus misericorditer proclamauit:\npater, ignosce eis: non enim sciunt quid faciunt.\nQuemadmodum uero et illud accipietur, quod eum\napostolus in similitudine carnis. peccati uenisse commemorat,\nsi etiam nos nullius peccati labe pollutam habere possumus\ncarnem? nam et hoc de illo, qui solus est absque peccato,\ntamquam singulare memoratur: misit deus filium suum\nin similitudine carnis peccati, quia ueram atque\n\n\n\n\n\n\nintegram suscipiens substantiam carnis humanae non ipsum\npeccatum in ea, sed similitudinem peccati suscepisse credendus\nest.\nsimilitudo eDim non ad carnis ueritatem secundum pranum\nquorundam haereticorum sensum, sed ad peccati est\nimaginem referenda. erat enim in ipso uera quidem caro,\nsed absque peccato, similis scilicet peccatrici. illud siquidem\nad humanae substantiae pertinet ueritatem, hoc uero ad uitia\nrefertur et mores.\nhabebat similitudinem carnis peccati, cum\nuelut homo ignarus ac pro cibo sollicitus percontaretur: quot\npanes habetis? sed sient peccato nequaquam caro illius,\nita nec anima ignorantiae subiacebat. denique statim euangelista\nsubiungit: hoc autem dicebat Iesus temptans\neos: ipse autem sciebat quid esset facturus. habebat\ncarnem similem peccatrici, cum uelut sitiens a Samaritana\nmuliere posceret potum. sed non erat peccati sorde polluta,\nquia e contrario mulier prouocata est petere aquam uiuam,\nquae illam numquam sitire permitteret, sed fieret in ea fons\naquae salientis in uitam aeternam.\nhabebat carnis istius\nueritatem, cam dormiret in naui. sed ne pariter nauigantes\npeccati similitudine fallerentur. surgens increpauit uentos\net mare, et facta est tranquillitas magna. conmuni\ncum omnibus sorte peccato subditus uidebatur, cum\ndiceretur de ipso: hic homo si esset propheta, sciret\nutique quae et qualis mulier tetigerit pedes eius.\nsed peccati non habuit ueritatem, quia blasphemam cogitationem\narguens Pharisaei statim mulieris peccata dimisit.\npeccatricem cum ceteris carnem gerere putabatur, cum uelut\nhomo in mortis discrimine constitutus et inminentium suppliciorum\nterrore perculsus oraret: pater, si possibile est,\n\n\n\n\n\n\ntranseat a me calix iste, et: tristis est anima mea\nusque ad mortem. sed peccati contagium nesciebat illa\ntristitia, quia uitae auctor mortem formidare non poterat. ait\nenim: nemo tollit animam meam a me, sedegopono\neam a me ipso: potestatem habeo pon\\'endi eam, et\npotestatem habeo iterum sumendi eam.\nIn hoc ergo ille homo, qui natus ex uirgine est, magna\na cunctis qui ex utriusque sexus conmiitione producuntur\ndistantia segregatur, quod cum omnes nos non similitudinem,\nsed ueritatem peccati in carne gestemus, ille non ueritatem,\nsed similitudinem peccati in uerae carnis adsumptione suscepit.\ndenique licet scriptum de eo in Esaia propheta Pharisaei\napertissime meminissent, qui peccatum non fecit, neque\ndoius inuentus est in ore eius, tamen ita similitudine\ncarnis peccati fallebantur, ut dicerent : ecce homo uorax\net potator uini, publicanorum et peccatorum\namicus, et ad illum qui inluminatus fuerat caecum: da\ngloriam deo: nos enim scimus quoniam hic homo\npeccator est, et ad Pilatum: nisi esset hic homo\npeccator, non eum tradidissemus tibi.\nhuius igitur\nrei quae illi tantum singularis ac propria est aequalitatem\nsibi blasphemae superbiae crimine uindicabit, quisquis esse se\nsine peccato ausus fuerit profiteri. consequens enim est ut\nsimilitudinem carnis peccati et non ueritatem peccati habere\nse dicat.\nCeterum iustos ac sanctos uiros non esse inmunes a\nculpa manifeste scriptura pronuntiat dicens: septies enim\n\n\n\n\n\n\ncadit iustus et resurgit. quid enim aliud est cadere\nquam peccare? et tamen eom dicatur septies cadere, pronuntiatur\nnihilominus iustus nec iustitiae eius praeiudicat lapsus\nfragilitatis humanae, quia. multum interest inter sancti et\npeccatoris hominis lapsum.\naliud enim est admittere mortale\npeccatum et aliud est cogitatione, quae peccato non caret,\npraeaeDiri, uel ignorantiae ant obliuionis errore aut facilitate\notiosi sermonis offendere, aut ad punctum infidelitatis uitio\ninterna theoria aliquid haesitare, ant subtili quadam cenodoxiae\ntitillatione pulsari, aut necessitate naturae aliquantisper a\nsumma perfectione reccidere. haec enim sunt septem lapsuum\ngenera, in quibus licet uir sanctus nonnumquam cadat, tamen\niustus esse non desinit: quae quamuis leuia uideantur ac\npama, tamen faciunt eum sine peccato esse non posse. habet\nenim pro quibus cotidianam gerens paenitudinem et ueniam\nueraciter debeat postulare et pro suis indesinenter orare\npeccatis dicens: dimitte nobis debita nostra.\net nt\neuidentissimis probemus exemplis et errasse nonnullos sanctorum\net tamen a sua non discessisse iustitia, certe ille beatissimus\net apostolorum eximius Petrus quid aliud credendus\nest fuisse quam sanctus, praesertim id temporis quo ei a\ndomino dicebatur: beatus es, Simon Bar Iona, quia\ncaro et sanguis non reuelauit tibi, sed pater meus\nqui est in caelis. et tibi dabo claues regni caelorum:\net quodcumque ligaueris super terram, erit\nligatum in caelis: et quodcumque solueris super\nterram, erit solutum et in caelis.\nquid hac dominica\nlaude praeclarius, quid hac potestate ac beatitudine potest\n\n\n\n\n\n\nesse sublimius? et tamen post paululum, cum ignorans\nmysterium passionis tantae utilitati humani generis inscius\nobuiaret dicens: absit a te, domine: non erit tibi hoc,\nmeretur audire: uade post me, satanas: scandalum es\nmihi, quia non sapis ea quae dei sunt sed ea quae\nhominum. numquidnam cum his eum uerbis ipsa aequitas\nincreparet, aut nequaquam cecidisse aut in sanctitate atque\niustitia non permansisse credendus est?\nquid illo etiam tempore,\nnumquid ruinam manifeste negandus est pertulisse, quo inminente\npersecutorum metu ter dominum negare conpulsus est?\nsed confestim paenitudine subsequente amarissimis lacrimis\nmaculam tanti criminis abluendo sanctitatis atque iustitiae\nmerita non amisit. de ipso igitur ac de eius similibus sanctis\nillud etiam quod per Dauid canitur debemus accipere: a\ndomino gressus hominis diriguntur: et uiam eius\nuolet nimis. cum ceciderit iustus, non conturbabitur:\nquia dominus subponit manum suam.\ncuius\nenim gressus a domino diriguntur, quid aliud potest esse quam\niustus? et tamen de hoc ipso dicitur: cum ceciderit, non\nconlidetur. quid est. cum ceciderit, nisi (cum lapsum\npeccati alicuius incurrerit\\' P non conlidetur, inquit, id est\nnequaquam diu obprimetur incursione peccati, sed licet ad\npraesens uideatur elisus, tamen diuino quod inplorat erectus\nauxilio celeri resurrectione stabilitatem iustitiae non amittet,\nuel etiamsi ad praesens per fragilitatem carnis amiserit,\nmanus dominicae subpositione reparabit.\nnec enim esse sanctus\ndesinit post ruinam, qui cum se fiducia operum suorum\n\n\n\n\n\n\n\n\niustificari non posse cognoscat et a tantis peccatorum nexibus\ncredat sola domini gratia liberandum, cum apostolo proclamare\nnon desinit: infelix ego homo: quis me liberabit de\ncorpore mortis huius? gratia dei per Iesum Christum\ndominum nostrum.\nNam cum apostolus Paulus inaestimabilem abyssum\npuritatis resistentibus cogitationum aestibus penetrari ab\nhomine non posse cognoscens diu uelut per profunda iactatus\nante dixisset: non enim quod uolo facio bonum, sed\nquod odi malum, hoc ago, et rursum: si autem quod\nnolo, hoc facio, iam non ego operor illud sed quod\nhabitat in me peccatum, et: condelector legi dei\nsecundum interiorem hominem, uideo autem aliam\nlegem in membris meis repugnantem legi mentis\nmeae et captiuum me ducentem in lege peocati\nquae est in membris meis, omnino uel sua uel naturae\nipsius fragilitate perspecta, tam inmensae altitudinis uastitate\nconterritus, ad tutissimum portum diuini confugit auxilii, et\nquasi de nauigii sui oneribus mortalitatis oppressi naturali\ninfirmitate desperans ab eo cui inpossibile nihil est naufragiorum\nremedia deprecatur, cum quodam miserabili uociferans\nheiulatu: infelix ego homo: quis me liberabit de\ncorpore mortis huius? statimque absolutionem, quam\ndesperauit de inbecillitate naturae, de dei benignitate praesumpsit\nconfidenter adiungens: gratia dei per Iesum\nChristum dominum nostrum.\nGEIDiiNVS: Multi hunc apostoli locum ita intellegi\ndebere definiunt, ut hoc eum non ex sua, sed ex peccantium\npersona dixisse confirment, eorum scilicet qui uolentes semet\nipsos a corporalibus inlecebris et uoluptatibus abstinere obstricti\nuitiis pristinis et oblectatione carnalium passionum captiuati\nsemet ipsos cohibere non possunt, dum inolita consuetudine\nuitiorum uelut inmiti quadam tyrannidis dominatione depressi\nad libertatem pudicitiae respirare non possunt. quomodo enim.\nbeato apostolo, quem ad summum perfectionis totius culmen\ncertum est peruenisse, illud poterit conuenire quod dicit: non\nenim quod uolo facio bonum, sed quod odi malum,\nhoc ago, illud etiam quod subiungit: si autem quod nolo,\nhoc ago, iam non ego operor illud sed quod habi tat\nin me peccatum, nec non etiamhoc: condelector enim\nlegi dei secundum interiorem hominem, uideo\nautem aliam legem in membris meis repugnantem\nlegi mentis meae et captiuum me ducent in lege\npeccati quod est in membris meis?\nin quo igitur haec\npersonae possunt apostoli coaptari? quid enim est boni quod\nille non potuerit inplere, et e contrario quid illud est mali\nquod nolens et odiens tamen cogente natura inuitus admiserit ?\nad quam uero peccati legem electionis uas, in quo Christus\ndominus loquebatur, potuit captiuus abduci? qui cum omnem\ninoboedientiam et omnem extollentem se aduersus\ndeum altitudinem captiuasset, de semet ipso cum fiducia\nproclamabat: bonum agonem cer-taui, cursum consummaui,\nfidem seruaui: de cetero reposita est mihi\niustitiae corona, quam reddet mihi dominus in\n\\' illa die, iustus iudex.\nTHEONAS : Intrantem me tutissimum silentii portum\nrursus ad inmensum profandissimae quaestionis pelagus reuocare\nconamini. sed oportunitatem fidae stationis amplexi hic\ninterim cursu tam longae conlationis emenso taciturnitatis\nancoram iaciemus, ut crastina die, si tamen nulla uis tempestatis\nobstiterit, flatu prosperi spiritus explorato disputationis\nuela pandamus.\nReuersa igitur luce cum ad perscrutandam abyssum\napostolicae quaestionis summa a nobis senex conpelleretur\ninstantia, ita effatus est. testimonia quibus probare conamini\n\n\n\n\n\n\napoBtolum Paulum non ex sua, sed pro peccatorum dixisse\npersona: non enim quod uolo facio bonum, sed quod\nodi malum, hoc ago, uel illud: si autem quod nolo,\nhoc facio, iam non ego operor illud sed quod habitat\nin me peccatum, uel quod sequitur: condelector\nenim legi dei secundum interiorem hominem, uideo\nautem aliam legem in membris meis repugnantem\nlegi mentis meae et captiuum me ducentem in lege\npeccati quae est in membris meis, e contrario euidenter\nostendunt peccatorum personae haec non posse omnimodis\nconuenire, sed ad solos quae dicta sunt adtinere perfectos\net eorum tantum qui apostolorum merita subsequuntur\ncongruere castitati. ceterum quo.\npacto hoc peccatorum personae\npoterit conuenire quod dicitur: non enim quod uolo\nfacio bonum, sed quod odi malum, hoc ago? sed ne\nillud quidem: si autem quod nolo, hoc facio, iam non\nego operor illud sed quod habitat in me peccatum.\nquis enim delinquentium nolens se adulteriis fornicationibusque\ncontaminet? quis inuitus proximo tendat insidias? quis\nineuitabili necessitate cogatur, ut falso testimonio hominem\nopprimat furtoue decipiat, ut alterius spolia concupiscat uel\nsanguinem fundat?\nquin immo, ut scriptum est, humanum\ngenus diligenter intentum est ad nequitiam a\niuuentute sua. in tantum enim omues uitiorum amore\nflagrantes desiderant inplere quae cupiunt, ut etiam peruigili\ncura oportunitatem conmittendi sceleris aucupantes etiam\ntimeant ne libidinum satietate tardius potiantur, et de ignominia\n\n\n\n\n\n\nsua et criminum cumulo gloriantes secundum sententiam\nobiurgaotis apostoli laudem sibi quandam de confusione conquirant.\nquos etiam Hieremias propheta non solum non nolentes\nnec cum requie cordis et corporis flagitiorum crimina perpetrare,\nuerum . etiam in tantum eos adserit laboriosis conatibus ut ad\neffectum eorum perueniant desudare, ut a letali scelerum\nadpetitu nec obsistentibus eis arduis difficultatibus reuocentur,.\ndicens: ut inique agerent, laborauerunt. illud quoque\nquis dixerit peccatoribus conuenire: itaque ego ipse mente\nseruio legi dei, carne autem legi peccati, quos nec\nmente nec carne deo seruire manifestum est? aut quemadmodum\nhi qui corpore peccant mente seruiant deo, cum uitiorum\nfomitem caro ex corde concipiat et ipse auctor utriusque\nnaturae fontem atque originem peccatorum ex eo pronuntiet\nemanare de corde, inquiens, procedunt cogitationes\nmalae, adulteria, fornicationes, furta, falsa testimonia\net cetera?\nquamobrem euidenter ostenditur nullo\nmodo hoc de peccatorum intellegi posse personis, qui non\nsolum non oderunt, sed etiam diligunt mala et in tantum\ndeo nec mente nec carne deseruiunt, ut ante delinquant mente\nquam carne, et priusquam corporis expleant uoluptatem, praeueniantur\nmentis suae cogitationumque peccato.\nSuperest igitur ut uirtutem sensus ex intimo dicentis\nmetiamur adfectu, et quid beatus apostolus dixerit bonum\nquidue conparatione eius pronuntiauerit malum non nuda\nsignificatione uerborum, sed eodem quo ille discutiamus intuitu,\n\n\n\n\n\n\nintellectum quoque eius secundum dignitatem pronuntiantis\nae meritum perscrutemur. tunc enim sententias deo inspirante\nprolatas secundum propositum ac uoluntatem eius conprehendere\npoterimus, cum eorum a quibus promulgatae sunt\nstatum ac meritum perpendentes non uerbo, sed experimentis\nparem induerimus adfectum, pro cuius qualitate sine dubio\nuel concipiuntur uniuersi sensus uel sententiae proferuntur.\nquamobrem quid sit principaliter bonum quod apostolus non\npotuerit perficere. cum uellet, diligentius indagemus. multa\nenim nouimus bona, quae beatum apostolum omnesque illius\nmeriti uiros et habuisse per naturam et adquisisse per gratiam\nnegare non possumus. est enim bona castitas, laudabilis\ncontinentia, miranda prudentia, larga humanitas, circumspecta\nsobrietas, modesta temperantia, pia misericordia, sancta iustitia:\nquae omnia in apostolo Paulo eiusdemque consortibus ita plena\natque perfecta fuisse non dubium est, ut uirtutum magisterio\npotius quam uerborum ab eis religio doceretur.\nquid quod\niugi ecclesiarum omnium cura ac peruigili sollicitudine semper\nexusti sunt? quantum hoc misericordiae bonum, quanta perfectio\nest, pro scandalizantibus uri, cum infirmantibus infirmari!\ncum ergo tantis apostolus abundauerit bonis, quid illud sit\nboni, cuius perfectione caruerit. non poterimus agnoscere, nisi\nin illum quo ipse locutus est profecerimus adfectum.\nomnes\nitaque quas diximus eum habuisse uirtutes quamuis uelut\ngemmae splendidissimae atque pretiosae sint,\\' tamen si praeclaro\nilli atque praecipuo margarito, quod ille euangelicus\nnegotiator inquirens uniuersis quae possidet uenditis conparare\ndesiderat, conferantur, ita earum meritum reuilescit atque\n\n\n\n\n\n\n\n\n\n\ncontemnitur, ut eis sine cunctatione distractis unius tantum\nboni possessio locupletet bonorum innumerabilium uenditorem.\nQuid ergo est unum quod illis tantis tamque innumeris\nbonis tam inconparabiliter praeponatur, ut spretis abiectisque\nomnibus solum debeat possideri ? nimirum illa pars optima,\ncuius magnificentiam ac perpetuitatem cum relicto susceptionis\natque humanitatis officio Maria praelegisset, ita praedicatur\na domino: Martha Martha, sollicita es et turbaris\ncirca multa: paucis uero opus est aut etiam uno.\nMaria bonam partem elegit, quae non auferetur ab\nea. una ergo est theoria, id est contemplatio dei, cuius merito\nomnia iustificationum merita, uniuersa uirtutum studia postponuntur.\net illa quidem omnia, quae in apostolo Paulo\nfulsisse praediximus, non solum bona et utilia, uerum etiam\nmagna atque praeclara sunt.\nsed sicut uerbi gratia stagni\nmetallum, quod alicuius utilitatis et gratiae putabatur, fit\nargenti contemplatione uilissimum et rursum auri conparatione\nmeritum euanescit argenti, aurum quoque ipsum gemmarum\nconlatione contemnitur et ipsarum nihilominus quamuis insignium\nmultitudo gemmarum unius margariti uincitur claritate,\nita illa omnia merita sanctitatis quamuis non solum ad praesens\nbona et utilia sint, uerum etiam donum aeternitatis adquirant,\ntamen si diuinae contemplationis meritis conferantur, uilia\natque ut ita dixerim uendibilia censebuntur. et ut hanc eandem\nconparationem etiam scripturarum confirmet auctoritas, nonne\nde uniuersis quae a deo creata sunt generaliter scriptura\npronuntiat dicens: et ecce omnia quae fecitdeus, bona\n\n\n\n\n\n\nualde, et iterum: uniuersa quae fecit deus bona in\ntempore suo?\nhaec igitur quae in praesenti non solum\nbona simpliciter, uerum etiam cum additamento ualde bona\npronuntiantur (sunt enim re uera in hoc mundo commorantibus\nnobis aut ad usum uitae aut ad corporis medicinam aut ad\naliquam causam ignotae nobis utilitatis adcommoda uel certe\nin eo etiam ualde bona, quod faciunt nos inuisibilia dei\na creatura mundi per ea quae facta sunt intellecta\nconspicere, sempiternam quoque uirtutem eius ac\ndiuinitatem ex tanta tamque ordinata molitione fabricae\nmundialis et omnium quae in ea sunt subsistentia contemplari),\nhaec tamen omnia nec boni nomen tenebunt, si futuro illi\nsaeculo conparentur, ubi nulla bonorum inmutatio, nulla est\nuerae beatitudinis formidanda corruptio.\ncuius mundi ita\nbeatitudo describitur: erit lux lunae sicut lux solis,\net lux solis septempliciter sicut lux septem dierum.\nmagna igitur haec et praeclara intuitu atque mirifica si futuris\nex fide promissionibus conferantur, continuo uanitas apparebunt\ndicente Dauid: omnia sicut uestimentum ueterescent.\net sicut opertorium mutabis ea, et mutabuntur:\ntu autem idem ipse es, et anni tui non deficient.\nergo quia nihil est per semet ipsum stabile, nihil inmutabile,\nnihil bonum nisi deitas sola, omnis uero creatura, ut beatitudinem\naeternitatis uel inmutabilitatis obtineant, non hoc\nper suam naturam, sed per creatoris sui participationem et\ngratiam consequuntur, tenere meritum bonitatis creatori suo\nconlata non possunt.\nQuodsi etiam manifestioribus adhuc testimoniis huius\nsententiae rationem uoluerimus adstruere, nonne cum multa\npronuntiari bona in euangelio legerimus, et arborem bonam\n\n\n\n\n\n\n\n\net thesaurum bonum et bonum hominem et bonum seruum,\nquia non potest, inquit, arbor bona malos fructus\nfacere et bonus homo de bono thesauro cordis sui\nprofert bona, et: euge, serue bone et fidelis, et\nutique hos omnes secundum se bonos esse non dubium sit,\nsi respiciamus ad bonitatem dei, nullus eorum pronuntiabitur\nbonus dicente domino: nemo bonus nisi solus deus?\ncuius intuitu etiam ipsi apostoli, qui electionis merito bonitatem\ngeneris humani multis excesserant modis, mali esse\ndicuntur, domino ad eos ita loquente: si ergo uos, cum\nsitis mali, nostis bona dare filiis uestris, quanto\nmagis pater uester qui in caelis est dabit bona\npetentibus se. denique sicut bonitas nostra supernae bonitatis\nintuitu in malitiam uertitur, ita etiam iustitia nostra\ndiuinae conlata iustitiae panno menstruatae similis deputatur\ndicente Esaia propheta: sicut pannus menstruatae\nuniuersae iustitiae nostrae.\net ut aliquid adhuc euidentius\ninferamus, legis quoque ipsius praecepta uitalia, quae\ndicitur data per angelos in manu mediatoris, et de\nqua idem apostolus: itaque lex quidem sancta, et\nmandatum sanctum et iustum et bonum, si perfectioni\neuangelicae conferantur, minime bona diuino pronuntiantur\noraculo. ait enim: et dedi eis praecepta non bona, et\niustitias, in quibus non uiuent in eis. apostolus\nquoque ita noui lumine testamenti gloriam legis adfirmat\nobtundi, ut euangelici conparatione fulgoris nec glorificandam\nesse proclamet dicens: nam nec gloriosum est id quod\n\n\n\n\n\n\nglorificatum est propter excellentem gloriam.\nquam conparatioDem etiam in parte contraria, id est in peccatorum\nmeritis conpensandis scriptura conseruat, ut eos qui\nmulto minus peccauerunt impiorum conlatione iustificet dicens:\niustificata est Sodoma ex te, et iterum: quid enim\npeccauit soror tua Sodoma? et: iustificauit animam\nsuam auersatrix Israhel, conparatione praeuaricatricis\nIudae. ita igitur et uniuersarum merita uirtutum,\nquae superius conprehendi, cum per se bona atque pretiosa\nsint, tamen theoreticae claritatis conparatione fuscantur.\nmultum etenim sanctos quamuis bonorum operum, terrenis\ntamen studiis occupatos a contemplatione sublimis illius boni\nretrahunt ac retardant.\nNam quis eripiens inopem de manu fortiorum\neius et egenum et pauperem a diripientibus eum,\nquis conterens molas iniquorum et de medio dentium\neorum rapinas extorquens in ipso intercessionis opere\ndiuinae gloriam maiestatis quieta mente suspiciat ? quis alimoniam\npauperibus subministrans aut aduenientium turbas\nbeniuola humanitate suscipiens in eo temporis puncto, quo\npro necessitatibus fratrum sollicita mente distenditur, inmensitatem\nsupernae beatitudinis speculetur, et cum praesentis\nuitae angoribus curisque concutitur. futuri saeculi statum\neleuato e terrenis contagiis corde prospiciat?\nunde beatus\nDauid solum hoc bonum homini esse definiens deo iugiter\ninhaerere desiderat dicens : mihi autem adhaerere deo\nbonum est: ponere in domino spem meam. quod\netiam Ecclesiastes a nemine sanctorum sine querella perfici\n\n\n\n\n\n\nposse pronuntians quia non est, inquit, iustus homo in\nterra, qui faciat bonum, et non peccabit.\nquis enim\numquam quamuis praecipuus omnium iustorum atque sanctorum\nhuius corporis uinculis conligatus summum hoc bonum ita\npossidere potuisse credendus est, at numquam a diuina contemplatione\ndiscedens ne paruo quidem tempore ab eo qui\nsolus bonus est terrenis cogitationibus putetur abstractus? qui\numquam nullam cibi, nullam indumenti aliarumue carnalium\nrerum gesserit curam, numquam de fratrum susceptione, de\nloci conmutatione, de cellulae extructione sollicitus aut opem\naliquam humani concupierit adiumenti aut inopiae sterilitate\nuexatus illam sententiam dominicae increpationis incurrerit:\nne solliciti sitis animae uestrae quid manducetis,\nneque corpori uestro quid induamini?\ndenique illum\nipsum apostolum Paulum, qui omnium sanctorum laborem\npassionum numerositate transcenderat, nequaquam hoc inplere\npotuisse confidenter adstruimus, ipso in Actibus apostolorum\ndiscipulis adtestante: ipsi scitis quoniam ad ea quae\nmihi opus erant et his qui mecum sunt ministrauerunt\nmanus istae-, uel cum Thessalonicensibus scribens uelabore et fatigatione nocte et die operatum se\nfuisse testatur. quibus licet magna eidem meritorum stipendia\npararentur, tamen mens eius quamuis sancta atque sublimis\nnon poterat non ab illa caelesti theoria intentione terreni\noperis aliquando diuelli.\ndenique cum se tantis actualibus\nditari fructibus cerneret et e contrario theoriae bonum corde\npensaret ac uelut in una lance tantorum laborum profectum,\n\n\n\n\n\n\nin altera delectationem diuinae contemplationis adpenderet,\ndiu examine pectoris sui quodammodo castigato, dum illum\nhinc laborum stipendia inmensa delectant, illinc desiderium\nunitatis et inseparabilis Christi societatis etiam ad resolutionem\ncarnis inuitat, anxius tandem proclamat et dicit: quideligam\nignoro. coartor autem e duobus, desiderium habens\ndissolui et cum Christo esse, multo enim melius:\npermanere autem in carne magis necessarium\npropter uos.\ncum igitur multis modis boni huius excellentiam j\ncunctis etiam praedicationis suae fructibus praetulisset, tamen\ncaritatis, sine qua nemo dominum promeretur, contemplatione\nsubmittitur ac propter illos, quibus adhuc lac uelut nutricula\nuberibus euangelicis inmulgebat, diuulsionem a Christo sibi\nquidem noxiam sed ceteris necessariam non recusat. etenim\nad electionem huius potissimum rei illa nimia pietatis uirtute\nconpellitur, qua pro salute fratrum suorum, si esset possibile,\netiam ultimum anathematis malum optat se incurrere.\noptabam enim, inquit, ipse ego anathema esse a\nChristo pro fratribus meis, qui sunt cognati secundum\ncarnem, qui sunt Israhelitae, hoc est: uellem\nego non solum temporalibus, uerum etiam perpetuis addici .\npoenis, dummodo omnes si fieri posset homines Christi consortio\nfruerentur: certus etenim sum utiliorem Christo et mihi\nomnium salutem esse quam meam. bonum ergo hoc summum,\nid est dei conspectu frui et Christo iugiter inhaerere ut perfecte\napostolus posset adipisci, dissolui optat hoc corpore, quod\n\n\n\n\n\n\nadnetun et multis fragilitatis suae necessitatibus inpeditum\naoa potest a Christi consortio non auelli. inpossibile est enim\netiam menti. quae tam crebris distenditur curis, tam uariis,\ntam molestis angoribus praepeditur, diuino firmi semper intuitu\nquod enim tam pertinax sanctorum studium, quod tam arduum\npotest esse propositum, em non aliquando ille uersutus insidiator\nmlndat?\nquit ita sobtndinis secreta sectatus est et nniuersorum\nmortalium consortia declinauit, ut numquam cogitationibus\nsuperfluis laberetur et intuitu rerum uel occupatione\naetnum terrenorum ab illa quae uere sola et bona est dei\ncontemplatione decideret? quis tantum spiritus umquam potuit\nretinere feruorem, ut non interdum lubricis cogitationibus ab\nipsa quoque orationis intentione translatus repente de caelestibus\nad terrena conrueret? quis nostrum, ut cetera peruagationem\ntempora praetermittam, non illo etiam momento, quo deo\nsupplicans ad sublimia erigit mentem, quodam stupore conlapsus\netiam per id uel inuitus offendat, per quod sperabat\nueniam delictorum?\nquis, inqaam, tam exertns ac oigilans est,\nut dum psalmum deo easit numquam ab scripturae sensu eius\nanimus abdneatur? quis tam familiaris deo tamque coniunctus,\nqui apostolicum illud imperium, quo sine intermissione orare\nnos praecipit, uel uno die se gaudeat exsecutum ? quae licet\nomnia nonnullis, qui sunt crassioribus uitiis inuoluti, lenia\natque a peccato paene aliena uideantur, scientibus tamen\nperfectionis bonum etiam minimarum rerum multitudo grauissima\nest\nVelut si in aliquam magnam domum multis sarcinis,\ninstrumentis, uasculis inpeditam unum integra uisuum acie\n\n\n\n\n\n\nperspicacem, alterum coi oculorum lumen obtuderit lippitudo\npariter ponamus ingressos, nonne cum ille, cui ad uidenda\nomnia hebens obsistit obtutus, nihil illic aliud esse confirmet\nnisi armaria, lectos, scamna, praesepia et quidquid non tam\noculis speculantis quam manibus palpantis occurrerit, e contra\nhic, qui clarissimo luminum sidere etiam occulta rimatus est,\nmulta illic minutissima et quae uix possint etiam numero\nconprehendi inesse proclamet, quae si aliquando in unum\ncumulum congregentur, paucorum quae ille palpauerat magnitudinem\nnumerositate conpensent aut etiam forte transcendant?\nita igitur etiam sancti atque ut ita dicamus uidentes, quibus\nsummum perfectionis est studium, etiam illa, quae uelut\ntenebrosus animi nostri non intuetur aspectus, in semet ipsis\nsagaciter deprehendunt acerrimeque condemnant, usque adeo\nut qui, sicut nostrae uidetur incuriae, ne tenui quidem peccati\nnaeuo candorem uelut niuei corporis fuscauerunt, multis sibi\nmaculis uideantur aspargi, si non dicam uanae cogitationis\ninprobitas in atria mentis inrepserit, sed uel psalmi qui\ndicendus est recordatio orationis tempore intentionem supplicantis\nanertent.\nsi emm, inquiunt, cum a quoiibet sublimi\nhomine non dicam pro uita ac salute nostra, sed etiam pro\nalicuius lucri conmodo supplicamus, totam in eum carnis et\nmentis aciem defigentes de nutu eius trepida expectatione\n\n\n\n\npendemus, non mediocriter formidantes ne quod forte ineptum\naut incongruum uerbum misericordiam audientis auertat, tum\ndeinde si nobis. in foro ac iudicum saecularium tribunalibus\nconstitutis, adsistente etiam e contra aduersario, in media\npersecutione atque conflictu tussis, excreatus, risus, oscitatio,\nsomnus obrepserit, quanta in perniciem nostram uigilantissimus\ninimicus seueritatem iudicis conmouebit inuidia:\nquanto\nmagis, cum illi occultorum omnium cognitori pro inminenti\nperpetuae mortis periculo supplicamus, praesertim cum e\ndiuerso callidus seductor pariter et criminator adsistat, intenta\natque sollicita oratione iudicantis pietas inploranda est! nec\niniuste non solum leui peccato, sed etiam grauissimo crimine\ninpietatis adstringetur, qui precem deo fundens subito a conspectu\neius quasi ab oculis non uidentis nec audientis cogitationis\ninprobae uanitatem secutus abscedat.\nilli autem, qui\noculos cordis sui contegunt crasso uelamine uitiorum ac\nsecundum sententiam saluatoris uidentes non uident et\naudientes non audiunt neque intellegunt, uix in\nrecessibus pectoris sui etiam illa quae magna et capitalia\nsunt crimina contemplantur, nullas autem cogitationum subreptiones,\nsed neque illos in se lubricos occultosque pruritas,\nqui mentem tenui atque subtili suggestione conpungunt, nec\ncaptiuitates animae suae possunt purgatis obtutibus intueri,\nsed inuerecundis semper cogitationibus euagantes nec dolere\nnorunt, cum ab illa contemplatione quae singularis est distrahuntur,\nnec habent quod se doleant amisisse, quippe qui\nmentem suam ingruentibus ut libitum est cogitationibus\n\n\n\n\n\n\nexpandentes nihil habent propositum, quod principaliter teneant\nuel quod omnimodis concupiscant.\nHaec sane nos in hunc errorem causa praecipitat, quia\nanamarteti, id est inpeccantiae ipsius uirtutem penitus igno*\nrantea existimamus nullam omnino culpam ex istis otiosis ac\nlubricis cogitationum excursibus nos posse contrahere, sed\nhebitudine stupefacti et uelut oculorum caecitate percussi\nnihil in nobis nisi capitalia crimina contemplamur eaque\ntantummodo credimus euitanda, quae legum quoque saecularium\nseueritate damnantur, a quibus si nos inmunes uel paululum â– \nsenserimus, nihil in nobis esse peccati protinus arbitramur.\nproinde ab illo uidentium numero segregati, quia minutias\nmultarum sordium quae intra nos congestae sunt non uidemus,\nnequaquam salubri conpunctione mordemur, si sensum nostrum\ninterpellauerit aegritudo tristitiae, nec dolemus nos uanae\ngloriae suggestione pulsari, nec de emissa tardius uel tepidius\noratione deflemus, nec reputamus ad culpam cur psallentibus\nuel orantibus nobis aliquid aliud quam ipsa oratio uel psalmus\noccurrerit, nec illud horremus, quod multa, quae uel loqui\nuel agere coram hominibus pudet, non erubescimus uel ad\nhoram corde concipere, quod diuino nouimus patere conspectui,\nnec pollutionem turpium somniorum larga fletuum ablutione\npurgamus, nec lugemus quod in ipsa elemosynae pietate,\ncum\nuel fratrum necessitatibus subuenimus uel alimonia pauperibus\nministramus, serenitatem nostrae hilaritatis obnubilat auara\ncunctatio, nec feriri -nos ullo credimus detrimento, cum derelicta\nmemoria dei ea quae sunt temporalia atque corrupta\n\n\n\n\n\n\ncogitamus, ita ut nobis satis congrue Salomonis illud aptetur\neloquium: feriunt me, sed non dolui: et delaaerant\nme, ego autem nesciui.\nE contra hi qui summam totius uoluptatis et gaudii\net beatitudinis suae in diuinarum ae spiritalium rerum tantum\ncontemplatione constituunt, eam ab ea inuiti uel paululum\nuiolentis cogitationibus abstrahuntur. uelut quoddam in w\nsacrilegii genus praesentis paenitudinis puniunt ultione, ae\nuilissimam creaturam, ad qUID sit detortus mentis intuitus,\ncreatori sao se praetulisse lugentes paene dixerim inpietatis\nsibi crimen adscribunt, et licet ad conspiciendam diuinae\ngloriae claritatem oculos cordis sui summa alacritate conuertant,\ntamen etiam breuissimas carnalium cogitationum tenebras non\nferentes, quidquid ab illo uero lnmme mentis aspectum retrahit,\nexecrantur.\ndenique eam bnne beatus apostolns Iohanne\nadfectum cunctis uellet infundere, filioli, inquit, nolite\ndiligere mundum neque ea quae in mundo sunt\nsi quis diligit mundum, non est caritas dei in illo:\nquia omne quod in mundo est concupiscentia\ncarnis et concupiscentia oculorum est et superbia.\nuitae, quae non est ez patre, sed ex mundo est. et\nmundus perit et concupiscentia eius: qui autem\nfacit uoluntatem dei, manet in aeternum. fastidiunt\nergo sancti uniuersa quibus mundus iste subsistit, sed inpossibile\nest ut non ad ea uel breui cogitationum rapiantur excessu,\n\n\n\n\n\n\nnulltisque etiamnunc hominum excepto domino et saluatore\nnostro naturalem peruagationem mentis ita defixam semper in\ndei contemplatione continuit, ut numquam ab ea raptus mundanae\ncuiusquam rei dilectione peccaret, dicente scriptura: sidera\nipsa non sunt munda in conspectu eius, et iterum:\nsi in sanctis suis non confidit, et in angelis suis\nrepperit prauitatem, siue ut emendatior translatio habet:\necce inter sanctos eius nemo inmutabilis, et caeli\nnon sunt mundi in conspectu eius.\nRecte igitur sanctos, qui memoriam dei stabiliter\nretinentes quasi per extentas in sublime lineas suspenso\nferuntur incessu, schoenobatis, quos uulgo funambulos uocant,\ndixerim conparandos, qui summam suae salutis ac uitae in\nangustissimo funiculi illius tramite conlocantes atrocissimam\nse mortem protinus incursurog esse non ambigunt, si uel\nexigua pes eorum titubatione deuiauerit aut modum illius\nsalutaris directionis excesserit.\nqui dum arte mirifica aSrios\ngressus per inania moliuntur, si illam angustiorem uestigio\nsemitam non cauta atque sollicita moderatione seruauerint,\nterra, quae omnibus uelut naturalis est basis et solidissimum\ncunctis ac tutissimum fundamentum, fit illis praesens ac\nmanifesta pernicies, non quia illius natura mutetur, sed quia\nilli ad eam praecipiti carnis pondere delabuntur. ita etiam\nindefessa illa dei bonitas inmutabilisque substantia ipsa quidem\nneminem laedit, sed nos declinando a summis atque ad ima\ntendendo nobis ipsi consciscimus mortem, immo ipsa declinatio\nmors efficitur declinanti.\nuae enim inquit eis, quoniam\nrecesserunt a me: uastabuntur, quoniam\n\n\n\n\n\n\npraeuaricati sunt in me, et iterum: uae eis cum recessero ab\neis. arguet namque te malitia tua, et auersio tua\nincrepabit te. scito, et uide quam malum et amarum\nest reliquisse te dominum deum tuum. funiculis\nnamque peccatorum suorum unusquisque\nconatringitur. ad quos satis conpetenter a domino increpatio\nilla dirigitur: ecce, inquit, omnes es uos accendentes\nignem accincti flammis, ambulate in lumine ignis\nuestri, et in flammis, quas succendistis, et iterum\nqui incendit, inquit, malitiam, peribit ab ea.\nCum ergo semet ipsos cotidie sentiant sancti terrenae\ncogitationis pondere praegrauatos ab illa mentis sublimitate\ndecidere et inuitos, immo uero etiam nescientes in legem\npeccati mortisque transduci atque, ut cetera praetermittam,\nillis saltim quae superius conprehendi bonis quidem ac iustis,\nsed tamen terrenis a conspectu dei operibus auocari, habent\nprofecto pro quibus ad dominum iugiter ingemescant, habent\npro quibus in ueritate humiliati atque conpuncti non uerbis\ntantum, sed adfectu se pronuntient peccatores et ueniam pro\nomnibus, quae cotidie superati fragilitate carnis incurrunt, a\ngratia domini iugiter postulantes ueras paenitentiae lacrimas\nindesinenter effundant, quippe qui uideant isdem ipsis se pro\nquibus continuo dolore uexati sunt etiam usque ad ultimum\n\n\n\n\n\n\nuitae finem aestibus inuolutos etiam ipsas supplicationes suas\nofferre se sine cogitationum anxietate non posse.\nexperti\nigitur se humanis uiribus desideratum finem obsistente carnis\nsarcina adtingere non ualere neque illi praecipuo summoque\nbono secundum cordis sui desiderium posse coniungi, sed ab\neius intuitu captiuos ad mundana transduci, ad gratiam dei,\nqui impios iustificat, conuolantes cum apostolo prote>stantur:\ninfelix ego homo: quis me liberabit de corpore\nmortis huius? gratiadei per dominum nostrum\nIesum Christum. sentiunt enim se bonum istud quod\nuolunt non posse perficere, sed in illud quod nolunt quodque\noderunt malum, id est Â«ogitationum motus uel curas carnalium\nrerum semper incurrere.\nEt condelectantur quidem legi dei secundum\ninteriorem hominem, qui uisibilia uniuersa transcendens\nconatur deo soli semper uniri, sed uident aliam legem in\nmembris suis, id est in natura humanae condicionis\ninsertam, quae repugnans legi mentis eorum captiuum\npertrahit sensum uiolenta lege peccati, conpellens scilicet eum\nrelicto illo principali bono terrena cogitatione submitti.\nquae\nquamuis necessaria atque utilis uideatur, cum dispensatione\nreligiosae cuiuspiam necessitatis inpenditur, conparatione tamen\nillius boni, quod sanctorum omnium oblectat intuitum, mala\nutique ab eis ac fugienda decernitur, quia per eam quoquo\nmodo uel ad modicum tempus ab illius perfectae beatitudinis\n\n\n\n\n\n\ngaudio retrahuntur. uere enim lex peccati est, quam humano\ngeneri praeuaricatio sui induxit auctoris, per illius noxam in\nquem lata est aequissimi iudicis illa sententia : maledicta\nterra in operibus tuis: spinas et tribulos germinabi-t\ntibi, et in sudore uultus tui edes panem tuum.\nhaec, inquam, est lex membris omnium inserta mortalium,\nquae repugnat legi mentis nostrae eamque a diuino arcet\nintuitu, quaeque maledicta terra in operibus nostris post\nagnitionem boni ac mali cogitationum spinas coepit ac tribulos\ngerminare, quarum aculeis naturalia uirtutum semina praefocantur,\nne illum panem nostrum, qui de caelo descendit\nquique confortat cor hominis, edere absque sudore uultus\nnostri possimus. omne igitur humanum genus huic generaliter\nlegi sine ulla exceptione subicitur. nullus enim est quamuis\nsanctus, qui supra dictum panem non cam sudore uultus sui\net sollicita cordis intentione percipiat. ceterum communi isto\npane multi, ut uidemus, diuites sine ullo uultus sui sudore\nuescuntur..\nQuam etiam legem beatus apostolus spiritalem adserit\ndicens: scimus autem quia lex spiritalis est: ego\nautem carnalis sum, uenundatus sub peccato.\nspiritalis enim est lex haec quae iubet nobis, ut in sudore\nuultus nostri comedamus panem illum uerum qui de caelo\ndescendit, sed nos carnales efficit uenundatio illa peccati.\nquod rogo istud cuiusue peccatum est? sine dubio Adae,\ncuius praeuaricatione atque ut ita dicam negotiatione damnosa\n\n\n\n\n\n\nfraudulentoque conmercio uenditi sumus. omnem enim prolem\nsuam serpentis persuasione seductus inliciti cibi perceptione\ndistractam iugo perpetuae seruitutis addixit. hic namque mos\nsolet inter uendentem ementemque seruari, ut is qui se alieno\ncupit dominio mancipare, pretium pro iactura propriae libertatis\net addictione perpetuae seruitutis a suo consequatur\nemptore.\nquod etiam inter Adam atque serpentem manifestissime\nuidemus impletum. ille enim a serpente pretium libertatis\nsuae esu interdictae arboris capiens a naturali libertate\ndiscessit illique maluit semet ipsum perpetua dedere seruitute,\na quo uetiti pomi letale pretium fuerat adsecutus: qua deinceps\ncondicione constrictus non inmerito omnem posteritatis suae\nprogeniem perpetuo eidem cuius effectus est seruus subdidit\nfamulatu. quid enim aliud seruile coniugium potest procreare\nquam seruos? quid ergo? numquid emptor iste uersutus et\ncallidus domino uero atque legitimo ius dominationis eripuit?\nnon ita est.\nneque enim sic ille omne peculium dei unius\nfraudis dolositate peruasit, ut potentiam dominii sui uerus\ndominator amitteret, qui ipsum quoque emptorem quamuis\nrefugam uel rebellem tamen iugo deprimit seruitutis: sed quia\nomnibus rationabilibus creaturis arbitrii libertatem creator\nindulserat, eos, qui se contra fas edacis concupiscentiae transgressione\nuendiderant, inuitos ad ingenitam libertatem reuocare\nnon debuit. abhorret siquidem ab illo iustitiae ac pietatis\nauctore, quidquid bonitati aequitatique contrarium est.\nmalum\nenim fuerat si concessae libertatis beneficium reuocasset,\niniustum si liberum hominem potentia soa opprimens atque\ncaptiuans libertatis acceptae pontificium exequi non siuisset,\ncuius salutem in futura tunc saecula reseruauit, ut recto\n\n\n\n\n\n\n\n\nordsoe conpleretur statuti temporis plenitudo.\noportebat enim\neius subolem tamdiu sab auita condicione durare, quousque\neam de originalibus uinculis liberatam in antiquum libertatis\nstatum prioris domini gratia pretio sui sanguinis reformaret,\nquam potuit etiam tunc saluare, sed noluit, quia eum decreti\nsui inrumpere sanctionem aequitas non sinebat. uis nosse\ncausam uenditionis tuae? audi ipsum redemptorem tuum per\nEsaiam prophetam apertissime proclamantem: quis estliber\nrepndii matris uestrae, quo dimisi eam? aat quis\nest creditor meus, cui uendidi nos? ecce in iniquitatibus\nuestris uenditi estis, et in sceleribus\nuestris dimisi matrem uestram.\nuis etiam euidenter\nagnoscere, cur te iugo seruitutis addictum redimere potentiae\nsuae uirtute noluerit? audi quid ad superiora, quibus eisdem\nfamulis peccatorum causam uoluntariae uenditionis exprobrat,\nadiecerit: numquid adbreuiata et paruula facta est\nmanus mea, ut non possim redimere? aut non est\nin me uirtus ad liberandum? sed quid huic potentissimae\nmisericordiae eius semper obstiterit, idem propheta\ndemonstrans ecce, inquit, non est adbreuiata manus\ndomini ut saluare nequeat, neque adgrauata est\nauris eius ut nonexaudiat: sed iniquitates uestrae\ndiuiserunt inter uos et deum uestrum, et peccata\nuestra absconderunt faciem eius a uobis ne exaudiret.\nQuia. ergo carnales nos fecit et spinis ac tribulis\ncondemnauit illa dei prima maledictio, nosque ita iniquo\n\n\n\n\n\n\npater noster conmercio uenundauit, ut bonum quod uolumus\nagere nequeamus, dum diuulsi a memoria summi dei ea quae\nhumanae fragilitatis sunt cogitare conpellimur, dum puritatis\namore flagrantes incentiuis naturalibus, quae penitus ignorare\nuellemus, etiam inuiti plerumque conpungimur:\nscimus quia\nnon habitat in carne nostra. bonum, id est huius quam\ndiximus theoriae atque puritatis perpetua iugisque tranquillitas,\nsed factum est in nobis istud pessimum ac lugubre diuortium,\nut, cum mente legi dei seruire uelimus, numquam scilicet\nuolentes a claritate diuina dimouere conspectum, tamen\ncarnalibus tenebris circumfusi quadam lege peccati ab eo quod\nbonum nouimus cogamur auelli, scilicet ad curas cogitationesque\nterrenas ab illa mentis celsitudine decidentes, ad quas nos\nlex peccati, id est illa sententia dei non inmerito condemnauit,\nquam primus delictor excepit.\net inde est quod beatus\napostolus, cum apertissime fateatur ineuitabili se uel omnes\nsanctos peccati huius necessitate constringi, tamen neminem\neorum ob hoc esse damnandum audenter enuntiat dicens:\nnihil ergo nunc damnationis est his qui sunt in\nChristo Iesu. lex enim spiritus uitae in Christo\nIesu liberauit me a lege peccati et mortis; id est\ncotidiana gratia Christi omnes sanctos suos ab hac lege peccati\net mortis, in qua iugiter nolentes incurrere coguntur, cum\nremissionem debitorum suorum dominum deprecantur, absoluit.\nuidetis ergo non ei persona peccatorum, sed ex illorum qui\nuere sancti atque perfecti sunt hanc beatum apostolum prompsisse\nsententiam: non enim quod uolo facio bonum,\n\n\n\n\n\n\n\n\nsed quod odi malum, hocagoet: uideo aliam legem\nin membris meis repugnantem legi mentis meae\net captiuum me ducentem in lege peccati quod est\nin membris meis.\nGERMANVS: Neque eorum qui capitalibus criminibus\ninplicantur neque apostoli uel illorum qui ad eius profecere\nmensuram hoc dicimus congruere posse personis, sed de his\nproprie hoc intellegi debere censemus, qui post dei gratiam\nagnitionemque ueritatis a carnalibus se uitiis abstinere cupientes\nantiqua adhuc consuetudine uelut naturali lege in membris\nsuis uiolentissime dominante ad inolitam passionum concupiscentiam\npertrahuntur. usus enim et frequentia delinquendi\nuelut lex efficitur naturalis, quae membris humanae infirmitatis\ninserta adfectus animae necdum plenis uirtutum studiis eruditae,\nsed adhuc rudis ac tenerae ut ita dixerim castitatis captiuos\nrapit ad uitia, ac morti eos antiqua lege subiciens iugo peccati\ndominantis addicit, non sinens eos bonum quod diligunt puritatis\nadipisci, sed potius malum quod execrantur exercere\nconpellens.\nTHEONAS: Non parum uestra profecit opinio: siquidem\netiam uos ipsi adstruere iam coepistis in illorum persona qui\nomnino peccatores sunt hoc penitus stare non posse, illis autem\nqui se a uitiis carnalibus abstinere contendunt proprie conuenire.\nquos quoniam a peccatorum iam numero segregastis,\nconsequens est ut etiam fidelium atque sanctorum paulatim\ncoetibus inseratis. quae enim genera peccatorum istos dicitis\nposse conmittere, quibus si fuerint post gratiam baptismatis\ninuoluti, rursum per cotidianam Christi gratiam liberentur?\n\n\n\n\n\n\naut de quo mortis corpore apostolus dixisse credendus est:\nquis me liberabit de corpore mortis huius? gratia\ndei per Iesum Christum dominum nostrum?\nnonne\nmanifestum est, sicut uos quoque ipsos ueritas conpulit coner,\nnon de illis capitalium criminum membris quibus stipendium\naeternae mortis adquiritur, id est homicidii, fornicationis,\nadulteriorum, ebrietatis, furtorum atque rapinarum, sed de\nillo praedicto cui gratia Christi cotidiana succurrit corpore\nmemorari? quisquis enim post baptismum et scientiam dei\nin illud mortis corpus inruerit, sciat se non cotidiana gratia\nChristi, id est facili remissione, quam momentis singulis\nexoratus dominus noster erroribus nostris donare consueuit,\nsed aut diuturna adflictione paenitudinis ac poenali dolore\npurgandum aut certe pro his in futurum aeterni ignis suppliciis\naddicendum, ita eodem apostolo pronuntiante: nolite falli:\nneque fornicarii neque idolis seruientes neque\nadulteri neque molles neque masculorum concubitores\nneque fures neque auari neque ebriosi neque\nmaledici neque rapaces regnum dei possidebunt.\naut quae ista lex est militans in membris nostris, quae repugnet\nlegi mentis nostrae, cumque nos resistentes atque captiuos in\nlege peccati ac mortis abduxerit eique nos fecerit carne seruire,\nnihilominus mente legi dei seruire permittat? nec enim hic\nputo legem peccati flagitia designare aut de supra dictis\nintellegi posse criminibus, quae si quis facit, legi dei mente\nnon seruit, a qua necesse est eum animo ante desciscere quam\n\n\n\n\n\n\naliquid eorum carne eonmittat. quid est enim seruire legi\npeccati, nisi illa quae a peccato imperantur inplere?\nquod\nergo peccati genus est, quo cum se tanta sanctitas atque\nperfectio sentiat captiuari, gratia tamen Christi non ambigat\nliberandam dicens: infelix ego homo: quis me liberabit\nde corpore mortis huius? gratia dei per Iesum\nChristum dominum nostrum? quam, inquam, membris\nnostris legem inesse firmabitis, quae abstrahens nos a lege\ndei et captiuans in lege peccati infelices nos potius faciat\nquam nocentes, ut non aeternis suppliciis addicamur, sed\nquasi de interrupto beatitudinis gaudio suspiremus et auxiliatorem\nqui nos ad id retrahat inquirentes cum apostolo proclamemus:\ninfelix ego homo: quis me liberabit de corpore\nmortis huius?\nabduci namque captiuum in lege peccati\nquid est aliud quam in effectu peccati atque opere permanere?\naut quod aliud principale dabitur bonum quod sancti explere\nnon possint, nisi id, ad cuius conparationem ut supra diximus\nuniuersa nec bona sunt? equidem nouimus multa esse in hoc\nmundo bona praecipueque pudicitiam, continentiam, sobrietatem,\nhumilitatem, iustitiam, misericordiam, temperantiam,\npietatem: sed haec omnia et summo illi bono paria esse non\npossunt et perfici non dicam ab apostolis, sed etiam a mediocribus\npossunt, et a quibus inpleta non fuerint, aut aeterno\nsupplicio puniuntur aut grandi ut supra dictum est labore\npaenitentiae, non cotidiana Christi gratia liberantur.\nsuperest igitur ut hanc apostoli sententiam soli sanctorum personae\nrecte fateamur aptari, qui in hanc quam praediximus\n\n\n\n\n\n\nincurrentes cotidie peccati, non criminum legem de statu salutis\nsuae certi non praecipitantur in facinus, sed ut saepe dictum\nest de contemplatione diuina ad miseriam cogitationum corporalium\ndeuoluti uerae illius beatitudinis bono plerumque\nfraudantur. si enim se per hanc membrorum suorum legem\ncotidianis sentirent sceleribus inligari, non utique de felicitatis\namissione, sed de innocentiae causarentur, nec diceret apostolus\nPaulus infelix ego homo, sed \\'inpurus\\' aut \\'scelestus ego\nhomo\\', nec de corpore mortis huius, hoc est de condicione\nmortali, sed a flagitiis atque criminibus carnis huius uellet\nabsolui.\nsed quia se pro condicione fragilitatis humanae senserat\ncaptiuatum, id est abductum ad sollicitudines curasque\ncarnales, quae lex peccati et mortis operatur, ingemescens\nsuper hac quam inuitus incurrerat lege peccati confestim\nrecurrit ad Christum et praesentissima gratiae eius redemptione\nsaluatur. quidquid ergo lex illa peccati, quae spinas et tribulos\ncogitationum curarumque mortalium naturaliter gignit, etiam\nin apostolici pectoris terra sollicitudinis germinarit, ista lex\ngratiae mox auellit. lex enim, inquit, spiritus uitae in\nChristo Iesu liberauit te a lege peccati et mortis.\nHoc ergo ineuitabile corpus est mortis, in quo perfecti\nquique qui gustauerunt quam suauis est dominus cotidie\nreuoluti sentiunt cum propheta quam malum sibi et\namarum sit discedere a domino deo suo. hoc est\ncorpus mortis, quod a caelesti eos intuitu retrahens ad terrena\n\n\n\n\n\n\ndeducit, quod psallentes eos atque in oratione prostratos uel\nhumanas effigies uel sermones uel negotia uel actus facit\nsuperfluos retractare.\nnoc est corpus mortis, quo aemulantes\nangelicam sanctitatem et uolentes domino iugiter inhaerere\nperfectionem tamen huius boni, quia mortis corpus obsistit,\ninuenire non possunt, sed faciunt malum quod nolunt, id est\ntraducuntur mente etiam ad illa quae ad profectum uirtutum\nperfectionemque non pertinent. denique ut hoc de sanctis\natque perfectis sibique similibus se dixisse beatus apostolus\neuidenter exprimeret, digito quodammodo semet ipsum tantum\ndesignans continuo infert itaque ego ipse, id est qui haec\npronuntio, meae, non alterius conscientiae latebras pando.\nhoc\nsane elocutionis genere familiariter uti apostolus solet, si\nquando uult se specialiter designare, sicut ibi: ipse ego\nPaulus obsecro uos per mansuetudinem et modestiam\nChristi, et rursum: nisi quod ego ipse non grauaui\nuos, et iterum: sed esto, ego ipse non grauaui\nuos, et alibi: ego ipse Paulus dico uobis: sicircumcidamini,\nChristus uobis nihil proderit, et ad\nRomanos: optabam enim anathema esse ipse ego a\nChristo pro fratribus meis.\npotest autem non absurde\netiam sic accipi, ut expressius cum emphasi pronuntietur\nitaque ego ipse, id est quem nostis esse apostolum Christi,\nquem tota suspicientia ueneramini, quem creditis summum\nesse atque perfectum et in quo loquitur Christus, cum mente\nseruiam legi dei, carne tamen legi peccati seruire me fateor,\n\n\n\n\n\n\nhoc est distentione condicionis humanae interdum de caelestibus\nad terrena deuoluor et ad curas humilium rerum mentis meae\naltitudo prolabitur: per quam peccati legem ita momentis\nsingulis me sentio captiuari, ut quamuis inmobili circa legem\ndei desiderio perseuerem, nullo tamen modo uim huius captiuitatis\neuadere posse me sentiam, nisi confugero semper ad\ngratiam saluatoris.\nEt idcirco cotidianis suspiriis sancti omnes pro hac\nsubstantiae suae fragilitate conpuncti, dum cogitationum\nuarietates et conscientiae suae latebras ac penetralia perscrutantur,\nsuppliciter clamant: non intres in iudicio cum\nseruo tuo: quia non iustificabitur in conspectu\ntuo omnis uiuens, et illud: quis glor iabitur castum\nse habere cor? aut quis fiduciam habebit se mundum\nesse a peccato? et iterum: non est iustus homo\nin terra, qui faciat bonum, et non peccabit, sed et\nillud: delicta. quis intellegit?\net ita infirmam\\' hominum;\ninperfectamque iustitiam ac misericordiae dei semper indiguam\nesse censuerunt, ut unus ex his, cuius iniquitates atque peccata\ndeus misso de altari ignito uerbi sui carbone purgauit, post\nillam mirificam contemplationem dei, post intuitum sublimium\nSeraphin et reuelationem sacramentorum caelestium dicat:\nuae mihi, quia uir pollutus labiis ego sum, et in\nmedio populi polluta labia habentis ego habito.\nqui, sicut arbitror, labiorum suorum inmunditiam ne tunc\n.,...\nł\nquidem fortasse sensisset, nisi ueram perfectionis et integram\npuritatem contemplatione dei meruisset agnoscere, cuius intuitu\n\n\n\n\n\n\npollutionem suam sibi ante incognitam repente cognouit. eum\nenim ait: uae mihi, quia uir pollutus labiis ego\nsum, de suorum hoc eum labiorum, non de populi pollutione\nconfessum id quod sequitur manifestat: et in medio populi\npolluta labia habentis ego habito.\nsed etiam cum\norans peccatorum quasi uniuersalium inmunditiam confitetur,\nnon iniquorum tantum, sed etiam iustorum plebem generali\nsupplicatione conplectitur dicens: ecce tu iratus es, et\npeccauimus: in ipsis fuimus semper, et saluabimur.\nfacti sumus ut inmundus omnes nos, tamquam\npannus menstruatae uniuersae iustitiae nostrae.\nrogo quid euidentius hac potest esse sententia, qua non unam\ntantum, sed uniuersas iustitias nostras propheta conplexus et\ncircumspiciens omnia, quae uel inmunda uel horrida iudicantur,\nquia nihil in hominum conuersatione sordidius neque inpurius\npotuit repperire, panno eas conparare maluit menstruatae.\nfrustra ergo manifestissimae ueritati spinosae obiectionis\nacumen opponitur, sicut paulo ante dixistiscsi nemo sine\npeccato, nullus est sanctus, si nemo sanctus, nullus ergo\nsaluabitur. hoc enim prophetae testimonio potest nodus huius\nquaestionis absolui: ecce, inquit, tu iratus es, et peccauimus:\nid est cum elationem nostri cordis uel neglegentias\nauersatus tuo nos auxilio denudasti, confestim nos uorago\nabsorbuit peccatorum, uelut si quis splendidissimo solis diceret\nelemento: caece tu obcubuisti, et nos ilico tenebrosa contexit\nobscuritas\\'.\net tamen cum hic sanctos peccasse dicat et non\nsolum peccasse, sed etiam in ipsis semper permansisse peccatis,\n\n\n\n\n\n\nnon desperat penitus de salute, sed subicit: in ipsis fuimus\nsemper, et saluabimur. hanc ego sententiam ecce tu\niratus es, et peccauimus illi apostolicae conparabo:\ninfelix ego homo: quia me liberabit de corpore\nmortis huius? rursum quod propheta subiungit in ipsis\nfuimus semper, et saluabimur consequentibus apostoli\ncongruit uerbis: gratia dei per Iesum Christum dominum\nnostrum.\nsimiliter etiam illud eiusdem prophetae uae\nmihi, quia uir pollutus labiis egosum, et in medio\npopuli polluta labia habentis ego habito uidetur\nsupra dictos sapere sermones: infelix ego homo: quis me\nliberabit de corpore mortis huius? itemque quod\nsequitur in propheta et ecce uolauit ad me unus de\nSeraphin, et in manu eius carbunculus (siue calculus),\nquem forcipe tulerat de altari. et tetigit\nos meum, et dixit: ecce hoc tetigi labia tua, et\nauferetur iniquitas tua, et peccatum tuum mundabitur\ntale est ut Pauli uideatur ore prolatum, qui ait: gratia\ndei per Iesum Christum dominum nostrum.\nuidetis:\nergo quemadmodum omnes sancti non tam ex persona populi\nquam ex sua et peccatores se ueraciter fateantur et tamen\nnequaquam de sua salute desperent, sed iustificationis plenitudinem,\nquam pro condicione fragilitatis humanae consequi\nse posse diffidunt, de gratia domini et miseratione praesumant.\nNeminem uero in hac uita quamuis sanctum inmunem\nesse a debitis peccatorum etiam magisterium nos edocet\nsaluatoris, qui discipulis suis perfectae orationis formulam\n\n\n\n\n\n\ntradens inter reliqua illa sublimia sacratissimaque mandata.\nquae, quoniam non nisi sanctis perfectisque sunt tradita, malis\net infidelibus conuenire non possunt, hoc iussit interseri: et\ndimitte nobis debita nostra sicut et nos dimittimus\ndebitoribus nostris.\nsi ergo aera haec et a sanctis profertnr\noratio, sicut indubitanter credere nos oportet quis tam\ncontumax et praesumptor tam superbia diabolici furoris elatus\npoterit inueniri, qui sine peccato se esse pronuntians non\nsolum maiorem se apostolis credat, uerum etiam ipsum quasi\nignorantiae ant uanitatis arguat saluatorem, ut scilicet aot\nnescierit fossa posse aliquos inmunes a debitis. aat frosura\ndocuerit eos quos scierit orationis istius remedio non egere?\nsed cum regis sui praecepta seruantes omnes omnino sancti\ncotidie dicant dimitte nobis debita nostra, si uerum\ndicunt, uere nemo eat inmunis a culpa. si autem fingunt. ii\naeque uerum est eos mendacii non carere peccato.\nunde etiam\nille sapientissimus Ecclesiastes uniuersos actus et humana\nstudia mente percurrens sine ulla exceptione pronuntiat: quia\nnon est iustus homo in terra, quifaciat bonum. et\nnon peccabit: id est nemo in hac terra tam sanctus, tam\ndiligens, tam intentus uel potuit umquam uel poterit inueniri,\nqui uero illi ac singulari bono ita iugiter ualeat inhaerere,\nut non cotidie ab eo distractum se sentiat deliquisse. qui\ntamen cum pronuntietur inmunis a noxa esse non posse, iustus\nesse nihilominus non negatur.\nQuisquis itaque anamarteton, id est inpeccantiam\nnaturae adscribit humanae, non inanibus uerbis, sed conscientiae\n\n\n\n\n\n\nsuae nobiscum testimonio ac probatione confligat et tunc\ndemum se absque peccato esse pronuntiet, cum se ab hoc\nsummo bono senserit non auulsum: immo uero quisquis considerans\nconscientiam suam, ut non dicam amplius, unam\nsaltim synaxin sine ulla uerbi uel facti uel cogitationis interpellatione\nse deprehenderit celebrasse, absque peccato se esse\npronuntiet. proinde quia his omnibus otiosis ac superfluis\nrebus uolucrem humanae mentis excursum fatemur carere non\nposse. per hoc utique consequenter sine peccato nos non esse\nueraciter confitemur.\nnam quantauis circumspectione unusquisque\ncor suum seruare contendat, numquam id secundum\ndesiderium spiritus sui repugnante carnis condicione custodiet.\nquanto enim magis profecerit mens humana et ad sinceriorem\ncontemplationis peruenerit puritatem, tanto se inmundiorem\nquasi per speculum suae puritatis inspiciet, quia necesse est\nut, dum animus ad sublimiorem se extendit intuitum et maiora\nquam agit prospiciens concupiscit, illa in quibus est ut inferiora\nsemper ac uiliora despiciat.\nplura siquidem denotat\nsincerior obtutus paritque sibi maiorem reprehensionis dolorem\ninreprehensibilis uita et multiplicat gemitus atque suspiria\nemendatio morum et aemulatio adtenta uirtutum. nemo enim\nillo in quo profecerit gradu potest esse contentus et quantum\nquis fuerit mente purgatior, tanto se sordidiorem uidens magis\nhumilitatis quam elationis inuenit causas, quantoque pernicius\nad sublimiora conscenderit, tanto amplius praeuidet sibi\nsuperesse quo tendat.\ndenique ille apostolorum eximius,\nquem diligebat leaus, recumbens supra pectus eius,\nhanc quasi ex dominico protulit corde sententiam: si\n\n\n\n\n\n\ndixerimus quia peccatum non habemusipsi nos seducimus\net ueritas in nobis non est. itaque si dicentes nos non\nhabere peccatum ueritatem, id est Christum non habemus in\nnobis, quid aliud proficimus, nisi ut nos hac ipsa professione\nex peccatoribus sceleratos atque impios adprobemus.\nPostremo si cordi est uerius explorare, utrum possibile\nsit humanae substantiae anamarteton possidere, a quibus hoc\nmanifestius discere poterimus quam ab his qui carnem suam\ncrucifixerunt cum uitiis et concupiscentiis, et\nquibus uere crucifixus est mundus? qui cum de cordibus\nsuis.non solum radicitus uitia uniuersa conuulserint, uerum\netiam cogitationes ac memoriam peccatorum conentur excludere,\nnihilominus tamen cotidie fideliter profitentur ne una quidem\nhora macula se posse carere peccati.\nNec tamen ex eo debemus nos a dominica communione\nsuspendere, quia nos agnoscimus peccatores, sed ad eam\nmagis ac magis* Mt propter animae medicinam ac purificationem\nspiritus auide festinandum, uerumtamen ea humilitate mentis\nac fide, ut indigno3 nos perceptione tantae gratiae iudicantes\nremedia potius nostris uulneribus expetamus. alioquin nec\nanniuersaria. quidem digne est praesumenda communio, ut\nquidam faciunt, qui in monasteriis consistentes ita sacramentorum\ncaelestium dignitatem et sanctificationem ac meritum\nmetiuntur, ut aestiment ea non nisi sanctos atque inmaculatos\ndebere praesumere, et non potius ut sanctos mandosque nos\nsua participatione perficiant.\nqui profecto maiorem arrogantiae\npraesumptionem, quam declinare sibi uidentur, incurrunt, quia\nuel tunc cum ea percipiunt dignos se esse perceptione diiudicant.\n\n\n\n\n\n\nmulto autem iustius est ut cum hac cordis humilitate, qua\ncredimus et fatemur illa sacrosancta mysteria numquam pro\nmerito nos posse contingere, singulis ea dominicis ob remedium\nnostrarum aegritudinum praesumamus, quam ut uana persuasione\ncordis elati uel post annum dignos eorum participio\nnos esse credamus.\nquapropter ut haec intellegere et fructuose\ntenere possimus, misericordiam domini, ut nos ad perficienda\nhaec adiuuet, adtentius inploremus, quae nequaquam ita ut\nceterae humanae artes praecedente quadam ratione uerborum,\nsed actu potius et experientia praeeunte discuntur, quaeque\nrursum nisi tam conlationibus spiritalium uirorum frequenter\nexaminata fuerint et polita quam documentis et cotidiana\nexperientia sollicite uentilata, aut obsolescunt incuria aut\notiosa obliuione depereunt.\nQuarta atque uicensima ista conlatio abbatis Abraham\nChristo fauente procuditur, omnium seniorum traditiones atque\nstatuta concludens: qua uestris orationibus consummata illorum\nuiginti quattuor seniorum, qui in sancta Apocalypsi coronas\nsuas agno offerre dicuntur, numero mystice congruentes\ncunctarum promissionum nostrarum debitis nos credimus\nabsoluendos. si qua proinde gloria hi uiginti quattuor seniores\nnostri ob institutionis suae meritum fuerint coronati, illi qui\npro salute mundi immolatus est agno prostratis sunt capitibus\noblaturi: ipse enim et illis tam eximium sensum et nobis\nqualemcumque sermonem, quo tanta profunditas promeretur,\npropter honorem nominis sui donare dignatus est. et necesse\nest ut ad auctorem bonorum omnium muneris sui merita\nreferantur, cui hoc ipso debetur amplius quo magis soluitur.\nigitur ad hunc Abraham inpugnationem cogitationum nostrarum\nanxia confessione detulimus, qua ad repetendam prouinciam\nnostram atque ad reuisendos parentes cotidianis\nanimae aestibus urguebamur.\\' hinc etenim nobis maxima\ndesideriorum nascebatur occasio, quod tanta religione atque\npietate parentes nostros praeditos recordabamur, ut eos\nnequaquam inpedituros nostrum propositum praesumeremus,\nhoc iugiter mente uoluentes, quod profectum magis ex illorum\nessemus adsiduitate capturi, nullaque nos corporalium rerum\nsollicitudine, nullis prospiciendi uictus distentionibus occupandos,\nillis adfatim omnem cum gaudio praebitionem nostrae\nnecessitatis explentibus.\ninsuper etiam spe inanium gaudiorum\n\n\n\n\n\n\nanimas pascebamus, credentes nos fructum maximum percepturos\nde conuersione multorum, qui uelut nostro essent ad\nuiam salutis exemplo ac monitis dirigendi. tunc praeterea\nipsorum locorum situs, in quibus erat maioribus nostris auita\npossessio, ipsarumque amoenitas iucunda regionum ante oculos\npingebatur, quam grate et congrue solitudinis spatiis tenderetur,\nita ut non solum delectare monachum possent secreta\nsiluarum, sed etiam maxima uictus praebere conpendia.\nquae\nomnia praedicto seni cum secundum fidem conscientiae nostrae\nsimpliciter panderemus, nec iam inpugnationum uim tolerare\nnos posse, nisi nobis per illius medicinam dei gratia subuenisset,\nprofusis lacrimis testaremur, tacitus ille diuque\ncunctatus atque ad extremum grauiter ingemescens ait.\nNecdum uos desideriis renuntiasse mundanis nec mortificasse\nconcupiscentias pristinas cogitationum uestrarum prodit\ninfirmitas. nam sicut desidiam cordis uestri desideriorum\nuestrorum peruagatio protestatur, hanc peregrinationem ac\nparentum absentiam, quam mente potius suscipere debuistis,\ncarne tantummodo sustinetis. sepulta enim haec omnia ac de\ncordibus uestris euulsa penitus iam fuissent, si uel rationem\nipsius abrenuntiationis uel principalem solitudinis causam in\nqua consistimus cepissetis.\nideoque nos illa otii aegritudine\nsentio laborare, quae in Prouerbiis ita notatur: in desideriis\nest omnis otiosus, et iterum: desideria pigrum\noccidunt. nam et nobis poterant haec quae commemorastis\ncarnalium commodorum non deesse conpendia, si credidissemus\nea nostro conuenire proposito aut talem ex illis amoenitatum\n\n\n\n\n\n\n\n\nuoluptatibus fructum nobis iudicassemus posse conferri, qualis\niste est qui de hoc locorum squalore et corporis contritione\nconquiritur. nec sumus ita parentum solacio destituti, ut nobis\ndesint qui de suis substantiis sustentare nos gaudeant, nisi\nnobis illa sententia saluatoris occurrens quidquid ad fotum\nhuius pertinet carnis excluderet, quadicitur: qui non re 1 iquerit\n(siue oderit) patrem et matrem et filios et\nfratres, non potest meus esse discipulus.\nquodsi\nparentum quoque praesidio essemus omnimodis desolati, uel\npotentum mundi istius obsequia deesse non possent, qui\npromptissima largitate necessitatibus nostris cum omni gratiarum\nactione subministrare gauderent. quorum munificentia\nsustentati parandi uictus sollicitudine careremus, nisi nos\nuehementer illa prophetica maledictio deterreret. nam maledictus,\ninquit, homo, qui spem suam ponit in homine,\net: nolite confidere in principibus. potuimus etiam\ncellulas saltim nostras supra Nili fluminis alueum conlocantes\naquam habere pro foribus, ne eam a quattuor milibus passuum\nnostris cogeremur deferre ceruicibus, nisi nos ad tolerantiam\nlaboris istius indefessos beatus apostolus reddens hoc iugiter\nanimaret eloquio, unusquisque, inquiens, propriam mercedem\naccipiet secundum suum laborem.\nnec ignoramus\nesse nonnulla etiam in regionibus nostris amoena\nsecreta, in quibus pomorum copia et hortorum gratia uel\nubertas necessitatem uictus nostri minimo labore corporis\n\n\n\n\n\n\nexpedirent, nisi inpingendam illam nobis exprobrationem quae\nad illam in euangelio directa est diuitem uereremur: quia\nrecepisti consolationem tuam in uita tua. sed\ndespectis illis omnibus et cum uniuersa mundi huius uoluptate\ncontemptis his tantum squaloribus delectamur uniuersisque\ndeliciis horrendam solitudinis istius praeferimus uastitatem\nneque huic harenarum amaritudini quantasuis uberis glaebae\ndiuitias conparamus, non temporalia huius corporis lucra, sed\naeterna spiritus emolumenta sectantes.\nparum est enim\nrenuntiasse monachum semel, id est in primordio conuersionis\nsuae contempsisse praesentia, nisi eis cotidie renuntiare perstiterit.\nusque ad finem namque huius uitae illud nobis\ndicendum est cum propheta: et diem hominis non desideraui,\ntu scis. unde et dominus in euangelio si quis,\ninquit, uult post me uenire, abneget semet ipsum\net tollat crucem suam cotidie et sequatur me.\nEt idcirco ei, qui de interioris hominis puritate peruigilem\nsollicitudinem gerit, expetenda sunt loca, quae mentem\neius nulla ad culturae distentionem ubertatis suae fecunditate\nsollicitent nec de cellulae fixa atque inmobili statione proturbent\natque ad aliquod subdiuale opus prodire conpellant, et ita uelut\nin apertum effusis cogitationibus omnem mentis directionem\nac subtilissimum certe illius destinationis intuitum per diuersa\ndispergat.\nquae a nemine prorsus quamuis sollicito ac uigilanti\nuel caueri poterunt uel uideri, nisi qui corpus atque animum\nsuum iugiter intra parietum saepta concluserit, ut ita quis\nuelut piscator egregius uictum sibi apostolica arte prospiciens\nin tranquillissimo cordis sui profundo agmina cogitationum\n\n\n\n\n\n\nnatantia intentus atque inmobilis captet et tamquam de prominenti\nsoopnlo curiose profunda prospectans, quas ad se hamo\nadtrahere debeat salutari, quas uero tamquam malos et noxios\npisces neglegat ac refutet, sagaci discretione diiudicet.\nIn hac ergo unusquisque custodia iugiter perseuerans\nefficaciter illud inplebit, quod per Abbacuc prophetam satis\neuidenter exprimitur: super custodiam meam stabo et\nascendam super petram, et speculabor ut uideam\nquid loquatur in me, et quid respondeam ad arguentem\nme. quod quanti laboris ac difficultatis sit, experi-lo\nmentis illorum, qui in illa Calami seu Porphyrionis heremo\ncommorantur, manifestissime conprobatur.\nnam cum longiore\nsolitudinis interuallo ab uniuersis urbibus et habitaculis hominum\nquam heremus Sciti diuidantur (septem siquidem uel\nocto mansionibus uastissimae solitudinis deserta penetrantes\nuix ad cellarum suarum secreta perueniunt), tamen, quia illic\nagriculturae dediti claustris minime cohibentur, cum ad haec\nsqualida in quibus degimus uel illa Scitiotica uenerint loca,\ntantis cogitationum aestibus, tanta animi anxietate uexantur,\nut quasi rudes et qui solitudinis exercitia ne leuiter quidem\naliquando contigerint commorationem cellae et quietis silentia\ntolerare non possint atque ex eis statim excussi tamquam\nexpertes ac nouicii proturbentur.\nnon enim sedare interioris\nhominis motus et cogitationum suarum tempestatibus obuiare\niugi sollicitudine ac perseueranti intentione didicerunt, qui\n\n\n\n\n\n\nsubdiualibus cotidie operibus desudantes tota die sub aeria inanitate\nnon solum carne, uerum etiam mente. peruolitant et\ncogitationes suas cum mobilitate corporea passim in aperta\ndiffundunt. et idcirco nec multiuolam animi sui sentiunt\nnanitatem nec eius lubricos possunt cohercere discursus, et\ncontritionem spiritus non ferentes intolerabilem sibi ipsam\nsilentii sui aestimant iugitatem, ac laboriosis ruris operibus\nindefessi uincuntur otio et quietis suae diuturnitate lassantur.\nNec mirum si in cella quis residens, quasi in artissimum\nclaustrum cogitationibus congregatis, anxietatum multitudine\nsuffocetur, quae de carceribus habitaculi cum homine prorumpentes\ncontinuo uelut equi effrenes per diuersa peruolitant.\nsed cum ad praesens de suis uelut stabulis euagentur, capitur\nstatim aliquod uel breue ac triste solacium: cum uero corpore\nad cellam propriam remeante rursum quasi ad sedem suam\ncuncta cogitationum caterua recucurrerit, grauiores excitat\nstimulos ipsa inueteratae licentiae consuetudo.\nhi ergo qui\nnecdum possunt uel norunt uoluntatum suarum instigationibus\nreluctari, cum acedia pectus insolitum uehementius inpugnante\nintra cellam fuerint anxiati, si progrediendi saepius libertatem\nsibi remissa districtionis lege concesserint, acriorem aduersum\nse pestem hoc ut putant remedio suscitabunt: sicut gelidissimae\naquae haustu uim internarum febrium quidam restinguere\nposse se credunt, cum utique ex hoc accendi ignem illum\nconstet potius quam sedari, siquidem momentaneam illam\nreleuationem multo grauior consequatur adflictio.\nQuamobrem ita monachi omnis intentio in unum\nsemper est defigenda cunctarumque cogitationum eius ortus\natque circuitus in id ipsum, id est ad memoriam dei strenue\nreuocandi, uelut si quis teretis absidae cameram uolens in\nsublime concludere subtilissimi illins centri lineam iugiter\ncircum ducat ac secundum illius certissimam normam omnem\nrutunditatis parilitatem structurae colligat disciplina.\nqui\nuero eam absque illius medietatis examine consummare\nquamuis summa artis ant ingenii praesumptione temptauerit,\ninpossibile est ut aequalitatem circuitus illius sine errore custodiat aut quantum uerae rotunditatis pulchritudini errando\nsubtraxerit solo deprehendat aspectu, nisi ad illum indicem\nueritatis semper recurrens atque eius arbitrio interiorem operis\nsui ambitum exterioremque castigans tam excelsae magnitudinis\nmolem unius puncti lege concludat.\nita etiam mens nostra,\nnisi solam domini caritatem uelut centrum inmobiliter fixum\nper uniuersa operum molitionumque nostrarum momenta\ncircumagens probabili ut ita dixerim circino caritatis omnium\ncogitationum uel aptauerit uel reppulerit qualitatem, nequaquam\nstructuram illam aedificii spiritalis, cuius Paulus est\narchitectus, probabili arte molietur, nec pulchritudinem domus\nillius possidebit, quam beatus Dauid in corde suo domino\ncupiens exhibere domine, inquit, dilexi decorem domus\ntuae, et locum habitationis gloriae tuae, sed indecoram\nin corde suo atque indignam spiritui sancto domum\ncontinuoque lapsuram inprudenter adtollet, non glorificandus\n\n\n\n\n\n\nbeati eohabitatoris hospitio, sed ruina constructionis suae\nlugubriter opprimendus.\nGEKMANVS : Satis utili ac necessario praecipitur instituto\nhoc operum genus, quod intra cellam exerceri potest.\netenim non solum exemplo beatitudinis uestrae apostolicarum\nuirtutum imitatione fundatae, uerum etiam experientiae nostrae\ntestimonio commoditas huius rei nobis saepe conperta est.\nsed parentum uicinia, quam nec uos nimium respuistis, cur\na nobis tantopere debeat euitari, non satis claret. cum enim\nuos in omni perfectionis uia inreprehensibiliter incedentes non\nsolum in propriis residere regionibus, sed nec longe a uiculis\nsuis quosdam recessisse cernamus, cur id, quod uobis noxium\nnon est, nobis putetur aduersum?\nABRAHAM: Nonnumquam mala ex bonis rebus sumi\nuidemus exempla. nam si eadem quis agere non eodem adfectu\natque proposito aut dissimili uirtute praesumpserit, profecto\nexinde laqueos deceptionis ac mortis incurret, unde aliis\naeternae uitae fructus adquiritur.\nqUOd uie quoque manu\nfortis puer bellicosissimo giganti illi in certamine conparatus\nhaud dubie pertulisset, si uirilibus atque fortissimis Saulis\narmis fuisset indutus, et de quibus aetas robustior innumeras\nhostium prostrauit cateruas, haec indubitatam primaeuo potuerunt\ninferre perniciem, nisi prudenti discretione congrua\nadulescentiae suae armorum genera delegisset et aduersus\nhostem taeterrimum non lurica et clipeo, quibus ceteros\nuidebat instructos, sed illis quibus ipse dimicare poterat telis\n\n\n\n\n\n\nfuisset armatus. quamobrem mensuram uirium suarum conuenit\nunumquemque. nostrum diligentius ante pensare atque\nad eius modulum arripere quam libuerit disciplinam, quia,\nquamuis omnes utiles sint, tamen apta cunctis cuncta esse non\npossunt.\nnon enim quia bona est anachoresis, uniuersis eam\ncongruam conprobamus: a multis enim non solum infructuosa,\nsed etiam perniciosa sentitur. nec quia institutionem coenobiorum\nuel curam fratrum sanctam atque laudabilem merito\nprofitemur, idcirco ab uniuersis eam expetendam esse censemus.\nita etiam xenodochii uberrimus fructus est, sed ab omnibus\nexpeti sine patientiae non potest detrimento. proinde primum\nregionis uestrae atque huius inter se pensanda sunt instituta,\ndeinde uires hominum iugi uel uirtutum uel uitiorum adsiduitate\ncollectae diuersa inuicem lance trutinandae.\nfieri etenim\npotest, ut, quod alterius gentis homini arduum atque inpossibile\nest, hoc aliis insita consuetudo quodammodo uerterit in\nnaturam: sicut nationes quaedam ingenti plagarum diuersitate\ndisiunctae magnam uim frigoris uel ardorem solis absque ullo\ncorporis perferunt tegumento, quae utique alii illam caeli\ninclementiam non experti, quantiuis roboris fuerint, sustentare\nnon possunt.\nita etiam uos, qui summo animi et corporis\nnisu in hac regione dumtaxat quasi naturam patriae uestrae\nin multis inpugnare conamini, diligenter expendite, utrum\nin illis torpidis ut fama est regionibus et uelut frigore nimiae\ninfidelitatis obstrictis hanc ut ita dixerim nuditatem eustentare\npossitis. nostris enim istam propositi fortitudinem naturaliter\nquodammodo indidit sanctae conuersationis antiquitas: quorum\nsi constantiae atque uirtutis pares esse uos cernitis, uiciniam\nparentum fratrumque uestrorum similiter fugere non debetis.\nYt uero ad certum districtionis examen uestrarum\nuirium quantitatem metiri congrua aestimatione possitis,\ncuiusdam uobis senis, id est abbatis Apollo factum breuiter\nindicabo, ut, si uos intimum uestri cordis examen huius proposito\natque uirtuti haud inferiores esse censuerit, absque iactura\npropositi uestri professionisque periculo patriae inhabitationem\nac parentum uiciniam praesumatis, certi quod districtionem\nhumilitatis huius, quam uobis in hac prouincia non solum\nuoluntas, sed etiam necessitas peregrinationis extorquet,\npropinquitatis adfectus aut locorum oblectatio non possit\neuincere.\nad hunc igitur quem praediximus senem cum\ngermanus suus intempesta nocte uenisset, inplorans ut de\nmonasterio suo paulisper egressus ad euellendum bouem, quem\ncaeno palustri eminus inhaerere flebiliter querebatur, ei esset\nauxilio, quia eum solus nequaquam posset eruere, abbas Apollo\npertinaciter obsecranti: cur, ait, iuniorem fratrem nostrum,\nquem praeteriens propiorem quam me habueras, non rogasti?\ncumque ille eum mortem olim sepulti fratris oblitum et ex\nnimia continentiae ac solitudinis iugitate uelut inpotem mentis\nexistimans respondisset: quemadmodum poteram de sepulchro\neum qui ante annos quindecim obiit inuocare?\nabbas Apollo:\nignoras ergo, ait, me quoque ante annos uiginti huic mundo\nesse defunctum nullaque iam posse de huius cellae sepulchro\nquae ad praesentis uitae pertin.eant statum tibi conferre\nsolacia ? quem in tantum Christus ab intentione mortificationis\nadreptae uel modicum ad extrahendum bouem tuum non\npatitur relaxari, ut ne breuissimi quidem momenti indutias\n\n\n\n\npro patris indulserit sepultura, quae multo \\'utique celerius,\nhonestius et religiosius fuerat exhibenda.\nrimamini itaque\nnunc arcana pectoris uestri prudenterque conicite, an talem\netiam uos iuxta parentes uestros districtionem mentis iugiter\nretentare possitis, cumque uos in hac animi mortificatione\nconsimiles eidem senseritis, tunc demum scitote parentum\nfratrumque uiciniam uobis quoque similiter noxiam non\nfuturam, ut scilicet eis quamuis in proximo constitutis uelut\nmortuos nos esse credatis, ita ut nec illos uestris foueri solaciis\nnec uos illorum sinatis obsequiis relaxari.\nGERJlANVS: Super hoc plane iam nullum ambiguitati\nlocum ulterius reliquisti. certi etenim sumus tam praesentis\nhuius habitus uilitatem quam cotidiana haec nudipedalia in\nillorum uicinia nullatenus exercere nos posse, sed ne labore\nquidem illic simili ea quae sunt ad uictum necessaria prouisuros,\nsicut hic etiam ipsam cotidie aquam ceruicibus nostris\nex tribus milibus exhibere conpellimur. nec nostra enim nec\nillorum uerecundia haec nos coram illis agere omnino patietur.\nsane quid proposito nostro oberit, si illis subministrantibus\nuniuersa nos sollicitudine parandi uictus penitus absoluti\nlectioni tantum et orationi operam dederimus, ut isto quo\nnunc distrahimur labore sublato spiritalibus tantum studiis\nintentius incubemus?\nABRAHAM : Non meam contra hoc uobis, sed beati\nAntonii sententiam proferam, qua ita ille cuiusdam fratris\nhoc quo dicitis tepore torpentis segnitiam confutauit, ut etiam\nnodum uestrae propositionis abscideret. nam cum ad praedictum\n\n\n\n\n\n\nsenem quidam ut dixi ueniens anachoreticam disciplinam\nminime diceret admirandam, maioris pronuntians esse uirtutis,\nsi ea quae perfectionis sunt inter homines quispiam quam in\nheremo positus exerceret, beatus Antonius ubinam ipse consisteret\npercontatur.\ncumque ille se iuxta parentes suos\nhabitare dixisset, et eorum praebitione ab omni cura et sollicitudine\ndiurni operis absolutum lectioni tantum et orationi\nabsque ulla distentione spiritus indesinenter gloriaretur insistere,\nrursum beatus Antonius: dic, inquit, sodalis, utrum in eorum\ndamnis uel aduersis casibus contristeris parique etiam modo\nsuper eorum prosperitate congaudeas. ille utriusque rei participem\nse esse confessus est. cui senex: noueris te, inquit,\netiam in futuro saeculo eorum sorte censendum, cum quibus\nin hac uita in lucri detrimentiue consortio uel gaudio uel\nmaerore concuteris.\nnec hac contentus sententia beatus Antonius\nmaiorem insuper campum disputationis ingressus est, haec,\ninquiens, conuersatio atque hic tepidissimus status non hoc solo\nquo dixi te feriunt detrimento (licet id nunc ipse non sentias\ndicens quodammodo secundum illam Prouerbiorum parabolam:\nferiunt me, sed non dolui: et deluserunt me, ego\nautem nesciui, uel illud quod dicitur in propheta: et\ncomederunt alieni robur eius, et ipse nesciuit),\nquod scilicet diebus singulis mentem tuam pro casuum uarietate\nmutantes indesinenter ad terrena demergant, uerum etiam\nquod fructu manuum tuarum et iusta laboris proprii mercede\ndefraudent, non permittentes te horum praebitione suffaltum\n\n\n\n\n\n\nsecundum beati apostoli regulam cotidianum tibi uictum tuis\nmanibus praeparare, quem ille ultima Ephesiorum ecclesiae\nprinoipibus praecepta promulgans se etiam sanctis euangelicae\npraedicationis studiis occupatum non solum sibi, uerum etiam\nhis qui erant erga ministerium suum necessariis obsequiis praepediti\npraebuisse se memorat dicens: ipsi scitis quoniam\nad ea quae mihi opus erant et his qui mecum sunt\nministrauerunt manus istae.\nquod tamen ut se fecisse\npro forma nostrae utilitatis ostenderet, alibi ait: non otiosi\nfuimus inter uos, neque gratis panem ab aliquo\nmanducauimus, sed in labore et fatigatione nocte\net die operantes, ne quem uestrum grauaremus.\nnon quasi non habuerimus potestatem, sed ut nosmet\nipsos formam daremus uobis ad imitandum\nnos.\nEt ideo cum etiam nobis parentum praesidia non\ndeessent, tamen hanc cunctis opibus praetulimus nuditatem\net cotidiana corporis alimenta nostris maluimus sudoribus\npraeparare quam secura parentum praebitione fulciri, laboriosissimae\nhuic penuriae illam quam praedicas otiosam scripturarum\nmeditationem atque infructuosam lectionis instantiam\npostponentes. quam procul dubio libentissime sectaremur, si\nhoc esse utilius uel exemplis suis apostolica tradidisset\nauctoritas uel instituta seniorum salubriter definissent.\nnouens\nautem te etiam ex hoc non leuius quam illo quo supra\ndiximus adfici detrimento, quia cum sis sani corporis ac\nrobusti, stipe sustentaris aliena, quae iuste solis est debilibus\nadtributa. nam utique omne hominum genus absque illo\n\n\n\n\n\n\ntantum genere monachorum, quod secundum praeceptum\napostoli cotidianis manuum suarum laboribus uiuit, agapem\nalienae miserationis expectat. unde non solum eos, qui ali\nsemet ipsos uel parentum facultatibus uel famulorum laboribus\nuel fundorum suorum fructibus gloriantur, sed ipsos etiam\nreeee mundi huius agape certum est sustentari.\nhoc denique\nmaiorum nostrorum definitio habet, qui quidquid ad necessitatem\ncotidiani uictus insumitur, quod opere manuum nostrarum\neffectum partumque non fuerit, ad agapem referri debere\nsanzerunt secundum apostolum, qui otiosis penitus interdicens\nopem largitatis alienae qui non, inquit, operatur, nec\nmanducet.\nhis beatus Antonius aduersus quendam usus\nuerbis etiam nos magisterii sui informauit exemplis, ut\nparentum perniciosissima blandimenta et omnium qui uictui\nneceasaria subministrant agapem, insuper etiam amoenae\nhabitationis gratiam deuitemus, squalentesque naturali amaritudine\nharenas et perustas salsa inundatione regiones nullique\nob id ipsum hominum iuri dominioque subiectas cunctis huius\nmundi opibus praeponamus, ut non solum frequentias hominum\nobtentu inuiae solitudinis declinemus, sed etiam ut nequaquam\nnos ad qualiscumque culturae distentionem uberis soli natura\nsollicitet, per quam mens ab illa principali cordis obseruatione\ndistracta spiritalibus studiis reddatur effeta.\nNam quod alios quoque saluare uos posse confiditis\net spe maioris lucri ad reuisendam patriam festinatis, audite\n\n\n\n\n\n\netiam super hoc quandam abbatis Maeari fabulam iucundissime\natque aptissime figuratam, quam et ille cuidam similibus\ndesideriis aestuanti medicina oportunissimae narrationis ingessit.\nerat, inquit, in ciuitate quadam peritissimus tonsor, qui\ndenariis ternis unumquemque detondens tenuem uilemque\nmercedem sui operis adquirendo ex hac eadem quantitate\nnecessaria uictui cotidie conparabat, centumque denarios\nexpleta omni corporis cura marsuppio suo diebus singulis\ninferebat.\nsed cum indesinenter hnnc conderet quaestum,\naudiuit in quadam longe posita ciuitate singulorum solidorum\nsingulos homines tonsori praebere mercedem. quo illo conperto,\nquamdiu, inquit, hac mendicitate contentus ero, ut trium\ndenariorum stipem cum labore conquiram, cum possim illo\npergens ingenti solidorum quaestu diuitias congregare? itaque\nsumens artis suae protinus instrumenta, expensis in sumptu\nomnibus quae hic multo tempore collecta seruauerat, ad urbem\nillam quaestuosissimam cum summo labore peruenit.\nubi cum\nea qua ingressus est die secundum id quod conpererat ab\nunoquoque mercedem sui operis recepisset, ad uesperam uidens\nse grandem solidorum numerum conquisisse ad macellum\nlaetus intendit, escas refectioni suae necessarias coempturus.\nquas cum coepisset magno solidorum pretio conparare,\nexpensis in perexiguo uictu uniuersis quos adquisierat solidis\nne unius quidem denarii domi. intulit lucrum cumque ita\nsingulis diebus adquisitionem suam uidisset insumi, ut non\nsolum nihil redigere, sed uix ipsam cotidianae substantiae\nnecessitatem posset explere, apud semet ipsum recogitans,\n\n\n\n\nreuertar, inquit, ad ciuitatem meam illumque repetam tenuissimum\nquaestum, ex quo mihi expleta omni corporis cura,\nquod ad sustentationem senectutis excresceret, cotidiana exuberantia\nconferebat.\nquod quamuis paruum uideretur et\ntenue, non mediocrem tamen summam iugi pariebat augmento.\nquaestuosior quippe fuit mihi ille nummorum quam iste solidorum\nimaginarius quaestus, ex quo non solum nihil exuberat\nquod recondatur, sed etiam uix ipsa cotidiani uictus necessitas\nsustinetur. et idcirco rectius nobis est hunc solitudinis huius\ntenuissimum fructum indisrupta iugitateaectari, quem nullae\nsaeculares curae, nullae mundanae distentiones, nulla oeno- .\ndoxiae ac uanitatis adrodat elatio, nullae sollicitudines diurnae\nnecessitatis inminuant (melius est enim modicum iusto,\nsuper diuitias peccatorum multas), quam adfectare\nlucra illa maiora, quae etiamsi parta fuerint quaestuosissima\nconuersione multorum, necessitate tamen mundanae conuersationis\net cotidianis distentionum deminutionibus absumentur.\nmelius namque est secundum sententiam Salomonis pugillus\nunus cum requie quam duo pugilli cum labore et\npraesumptione spiritus. quibus inlusionibus atque\ndispendiis omnes admodum infirmos necesse est inplicari, qui\ncum etiam de sua salute sint dubii ipsique adhuc magisterio\natque institutione egeant aliena, ad conuertendos alios ac\nregendos diabolicis inlusionibus instigantur, quique etiamsi\npotuerint lucri aliquid ex quorundam conuersione conquirere,\n\n\n\n\n\n\n\n\n\n\niupatientia sna atque inconditis moribus quidquid adquisicrint\nproligabunt. illud namque eis quod Aggaeus propheta describit\neueniet: et qui mercedes congregat, mittit eas in\nsaccellum pertusum.\nuere enim lncva sus in pertusum\nsaeculum condit, qui, quidquid per aliorum conuersionem\nuidetur adquirere, intemperantia cordis sui et cotidiana animi\ndistentione disperdit. itaque fit, ut dum uberiora lnera per\naliorum credunt institutionem parare se poaw, etiam sna\ncorrectione priuentur. sunt enim qui se diuites ferunt\nnihil habentes, et sunt qui ae humiliant in multis\ndiuitiis, et: melior est uir inignobilitate serniens\nsibi, quam qui dignitatem sibi adquirit et indiget\npane.\nGERMANVS: Satis congrue nobis his conparationibus\ndisputatio tua inlusionum nostrarum manifestauit errores:\nquarum causas et curationes similiter optamus agnoscere, et\nunde acciderit nobis ista deceptio pariter cupimus edoceri.\nnulli etenim dubium est neminem admodum poese remedia\nmalis ualitudinibus adhibere nisi aUDI, qui ipsas morborum\norigines ante praedixerit.\nABRAHAM: Omnium uitiorum unus fons atque principium\nest, secundum qualitatem uero partis illius uel ut ita\ndixerim membri, quod in anima fuerit uitiatum, diuersa uocabula\npassionum corruptionumque sortitur. quod nonnumquam\netiam morborum corporalium probatur exemplo, quorum cum\nuna sit causa, in diuersa tamen aegritudinum genera pro\n\n\n\n\n\n\nqualitate membrorum quae fuerint occupata distinguitur.\netenim\ncum arcem corporis, id est caput uis noxii umoris obsederit,\ncefalargiae procreat passionem: cum uero aures oculosue\nperuaserit, in otalgicum siue ophthalmicum uertitur morbum:\ncum se ad articulos quosque et ad manuum summa. transfuderit,\narticularis atque chiragrica dicitur ualitudo: cum autem ad\npedum ima defluxerit, podagra mutato nomine nuncupatur:\ntotque uocabulis una atque eadem noxii umoris origo distinguitur,\nquot membrorum ceperit portiones.\neodem modo de\nuisibilibus ad inuisibilia transeuntes animae nostrae partibus\natque ut ita dixerim membris uim cuiusque uitii inesse\ncredamus. quam cum sapientissimi quique tripertitae definiant\nesse uirtutis, necesse est ut aut λογιϰόν, id est rationabile,\naut θυμιϰόν, id est irascibile, aut ἐπιθυμητιϰόν, id est concnpiscibile\neius aliquo conrumpatur incursu. cum ergo aliquem\nex his adfectibus uis noxiae obsederit passionis, pro illius\ncorruptione etiam uitio nomen inponitur.\nnam si rationabilem\neius partem uitiorum pestis infecerit, cenodoxiae,. elationis,\ninuidiae, superbiae, praesumptionis, contentionis, haereseos\nuitia procreabit. si irascibilem uulnerauerit sensum, furorem,\ninpatientiam, tristitiam, acediam, pusillanimitatem crudelitatemque\nparturiet. si concupiscibilem corruperit portionem,\ngastrimargiam, fornicationem, filargyriam, auaritiam et desideria\nnoxia terrenaque generabit.\nEt idcirco si fontem uitii huius et originem uultis\nagnoscere, rationabilem mentis uestrae atque animae portionem\n\n\n\n\n\n\nnoueritia esse corruptam, ex qua uel praesumptionum uel\ncenodoxiae solent uitia pullulare. proinde hoc primum animae\nuobis ut ita dixerim membrum rectae discretionis iudicio et\nhumilitatis uirtute curandum est, quo uitiato dum non solum\nad perfectionis iam peruenisse fastigia, sed etiam docere alios\nposse uos creditis et ad eruditionem ceterorum sufficientes\natque idoneos iudicatis, per elationem cenodoxiae hac quam\npatefecit uestra confessio peruagationum uanitate raptamini.\nquas amputare deinceps absque difficultate poteritis, si uerae\ndiscretionis ut dixi humilitate fundati quam laboriosum quamque\ndifficile sit unicuique nostrum saluare animam suam\nmentis uestrae contritione discatis, et intimo cordis adfectu\nnon modo longe uos ab illa docendi praesumptione submotos,\nuerum etiam adhuc egere doctoris agnoscatis auxilio.\nAdhibete ergo huic membro uel parti animae uestrae,\nquam specialiter diximus uulneratam, uerae humilitatis\nmedellam: quae quoniam ceteris animae uirtutibus in uobis,\nquantum apparet, infirmior est, necesse est ut diabolicae\ni\ninfestationi prima subcumbat. quemadmodum ingruentibus\nquibusdam iniuriis, quae uel ex accedenti labore uel de aēris\ncorruptione gignuntur, fieri etiam in corporibus humanis solet,\nut illa quae fuerint infirmiora casibus istis prima consentiant\natque subcumbant, cumque peculiarius in eis morbus insederit,\nsanas quoque partes corporis eadem peste tabefaciat, ita et\nanimam uniuscuiusque nostrum flante quodammodo pestilentia\nhalitu uitiorum illa maxime passione necesse est adtemptari,\nin qua tenerior atque infirmior eius portio ualidis inimici non\n\n\n\n\ntam fortiter resistit inpulsibus, et ex illis periculum captiuitatis\nincurrere, in quibus faciliorem proditioni aditum reserat\nincauta custodia.\nsic namque Balaam populum dei posse\ndecipi certa ratione collegit, dans consilium ut ez illa parte,\nqua infirmari nouerat filios Israhel, perniciosi eis laquei\ntenderentur, non dubitans eos oblata copia feminarum fornicationis\nruina protinus conlapsuros, quia concupiscibiles animae\neorum partes sciebat esse corruptas. ita ergo unumquemque\nnostrum nequitiae spiritales uersuta malignitate pertemptant,\nillis praecipue adfectibus animae insidiosos laqueos praestru- .\nentes, quibus eam senserint aegrotare, ut uerbi gratia cum\nuiderint rationabiles animae nostrae partes esse uitiatas, illo\nnos ordine decipere moliantur, quo Achab regem ab illis\nSyris deceptum scriptura commemorat, qui dixerunt:\nscimus\nquod reges Israhel misericordes sunt: ponamus\nitaque saccos in lumbis nostris, et funiculos in\ncapitibus nostris, et egrediamur ad regem Israhel,\net dicemus ei: seruus tuus Benadab dicit: uiuat\noro anima mea, quibus ille non uera pietate, sed uana\nmisericordiae laude permotus si adhuc, inquit, uiuit, frater\nmeus est, et hoc exemplo etiam nos rationabilis illius partis\nerrore deceptos inde incurrere offensam dei faciant, unde\nconsecuturos mercedem ac recepturos nos pietatis praemia\ncredebamus, similique etiam nobis increpatione dicatur:\nquia\ndimisisti uirum dignum morte de manu tua, erit\nanima tua pro anima eius, et populus tuus pro\npopulo eius. siue cum spiritus inmundus dicit: egrediar,\net ero spiritus mendax in ore omnium prophetarum\n\n\n\n\n\n\neius, per rationabilem procul dubio adfectum, quem letalibus\napertum norat insidiis, laqueos deceptionis intendit. quod\netiam de domino nostro idem spiritus opinatus cam in his\neum tribus animae temptasset adfectibus, in quibus omne\nhominum genus nouerat captiuari, nihil tam uersutis profecit\ninsidiis.\nnam concapiscibilem mentis eius adgressus est partem\ndicens: dic ut lapides isti panes fiant, irascibilem,\ncum eum ad expetendam praesentis saeculi potestatem et\nregna mundi huius instigare conatus est, rationabilem, cum\nait: si filius dei es, mitte te deorsum. in quibus\nidcirco nihil eius profecit inlusio, quia nihil secundum coniecturam\nsuam, quam falsa opinatione conceperat, repperit in\neo esse uitiatum. unde et nulla pars animae eius inimici\ninsidiis adtemptata consensit. ecce enim, inquit, uenit\nprinceps huius mundi, et in me non inueniet nihil.\nGERMANVS: Inter cetera inlusionum errorumque\nnostrorum genera, quae nos ad desiderium patriae nostrae,\nsicut beatitudo tua sollerti mentis perspexit intuitu, uana\nspiritalium commodorum pollicitatione flammauerant, etiam\nhaec uel maxima. extitit causa, quod interdum a fratribus\nfrequentati iugi secreto ac diuturno silentio secundum desiderium\nnostrum nequaquam possumus inhaerere. per quod\nnecesse est cursum atque mensuram cotidianae continentiae\nnostrae, quam pro castigatione corporis indisruptam perpetuo\ncupimus retentare, nonnullis fratribus superuenientibus\n\n\n\n\n\n\nintercidi. quod sine dubio nullatenus in nostra prouincia credimus\neuenturum, in qua aut nullum aut certe rarissimum professionia\nhuius uirum inuenire possibile est\nABRAHAM: Inrationabilis atque inconsideratae\ndistrictionis, immo potius summi teporis indicium est nequaquam\nab hominibus frequentari. qui enim in hac quam\narripuit uia nimium tardis passibus graditur ac secundum\nanteriorem hominem conuersatur, aequum est ut ad eum non\ndicam sanctorum, sed ne hominum quidem ullus adueniat.\nuos autem, si uera atque perfecta domini nostri dilectione\nflagratis et deum, qui utique caritas est, pleno spiritus feruore\nsectamini, ad quaelibet loca inaccessibiUa fugeritis, necesse est\nea ab hominibus frequentari, quantoque uos propiores deo\namoris diuini ardor effecerit, tanto ad uos maior sanctorum\nfratrum connuet multitudo.\nnon enim potest secundum\nsententiam domini ciuitas abscondi super montem positu,\nquia diligentes, inquit, me, dominus, glorificabo, qui\nautem me contemnunt, eruntignobiles. uerumtamen\nnosse debetis hanc esse subtilissimam diaboli calliditatem,\nhanc occultissimam foueam, in quam miserabiles et incautos\nquosque praecipitat, ut, dum eis maiora promittit, necessaria\ncotidiani fructus emolumenta subripiat, abstrusiores scilicet\nac uastiores solitudines expeti debere persuadens easque uelut\nmiris amoenitatibus consitas in eorum corde depingens. ignota\netiam quaedam et quae penitus nusquam sunt loca uelut\ncognita ac praeparata nostraeque potestati iam dedita et absque\nulla difficultate possidenda confingit.\nhomines quoque regionis\n\n\n\n\n\n\nillius tractabiles et ad uiam salutis sequaces esse mentitur,\nut, dum illic uberiores fructus animae pollicetur, praesentia\nlucra fraudulenter eripiat. nam cum unusquisque hac uana\nspe a seniorum contubernio separatus atque omnibus. quae\nfrustra sibimet in suo corde depinxerat fuerit destitutus,\nuelut de profundissimo sopore consurgens nihil ex his quae\nsomniauerat expergefactus inueniet.\nitaque eum diabolns\nmaioribus uitae huius necessitatibus et inextricabilibus laqueis\ninretitum ne respirare quidem ad haec quae sibi ipse promiserat\naliquando permittet, eumque non iam illis quas ante\nuitauerat raris ac spiritalibus fratrum uisitationibus, sed\ncotidianis saecularium incursionibus obligatum ne ad mediocrem\nquidem anachoreseos quietem ac disciplinam umquam\nredire patietur.\nIIIa quoque remissionis et humanitatis intercapedo\ngratissima, quae nonnumquam pro aduentu fratrum interuenire\nconsueuit, licet molesta uobis ac fugienda uideatur,\ntamen quam sit utilis et salubris tam corpori quam spiritui\nnostro, paucis patienter adtendite.\nsaepe accidit non dicam\nnouiciis et infirmis, sed etiam experientissimis atque perfectis,\nut, nisi mentis eorum directio et censura quibusdam mollita\nfuerit uicissitudinum laxamentis, aut in teporem spiritus ant\ncerte in perniciosam corporis ualitudinem conlabatur. et\nidcirco a prudentibus atque perfectis, cum intercesserit fratrum\netiam crebra uisitatio, non solum toleranda patienter, sed etiam\ngratanter est amplectenda:\nprimum quod pronoeat nos auidins\n\n\n\n\nsemper solitudinis desiderare secreta (nam quodammodo cursum\nnostrum dum creditur retinere, infatigabilem iugemque conseruat:\nqui si nullo interdum obice tardaretur, usque ad\nfinem contendere indefessa pernicitate non posset), deinde\nquod necessitatem reficiendi corpusculi cum fructu humanitatis\nindulget, maiora nobis conferens lucra cum iucundissimo\ncorporis laxamento quam illa sunt quae per abstinentiae\nfatigationem fuerant adquirenda. super qua re aptissimam\nconparationem antiqua narratione uulgatam breuiter indicabo.\nFertur beatissimus Iohannes, cum perdicem suis\nmanibus molliter demulceret, philosophum quendam ritu ad\nse uenatorio uenientem subito conspexisse. qui miratus quod\nuir tantae opinionis ac famae ad tam parua et humilia se\noblectamenta submitteret, tune es, inquit, ille Iohannes; cuius\nfama insignis atque celeberrima me quoque summo desiderio\ntuae agnitionis inlexit? cur ergo oblectamentis tam uilioribus\noccuparis ? cui beatus Iohannes:\nquid est, inquit, quod manu\ntua gestas ? at ille: arcus, inquit. et cur, ait, non eum tensum\nsemper ubique circumfers? cui ille respondit: non oportet,\nne iugi curuamine rigoris fortitudo laxata mollescat atque\ndepereat, et cum oportuerit ut fortiora in aliquam feram\nspicula dirigantur, rigore iam per nimietatem continuae\nintentionis amisso uiolentior ictus non possit emitti.\nnec\nnostri, inquit beatus Iohannes, animi te offendat, o iuuenis,\ntam parua haec breuisque laxatio, quae nisi remissione quadam\n\n\n\n\nrigorem intentionis suae interdum releuet ac relaxet, inremisso\nuigore lentescens uirtuti spiritus, cum necessitas poscit, obsecundare\nnon poterit.\nGERMANVS: Quoniam nobis inlusionum cunctarum\nremedia contulisti et diabolicae quibus quatiebamur insidiae\nper doctrinam tuam nobis domino donante detectae sunt, hoc\nquoque nobis similiter precamur edisseri quod in euangelio\ndicitur: iugum meum suaue est et onus meum leue\nest. satis enim propheticae illi sententiae uidetur aduersum\nqua dicitur: propter uerba labiorum tuorum ego\ncustodiui uias duras, quippe cum etiam apostolus dicat:\nomnes qui uolunt pie uiuere in Christo persecutiones\npatiuntur. quidquid autem durum et persecutionibus\nest refertum, nec leue potest esse nec suMe.\nABRAHAM: Verissimam domini ac saluatoris nostri\nesse sententiam experientiae ipsius facili probabimus documento,\nsi perfectionis uiam legitime et secundum uoluntatem Christi\nfuerimus adgressi, et mortificantes omnia desideria nostra ac\nuoluntates noxias abscidentes non solum nihil residere nobis\nde huius mundi substantia siuerimus, per quam utique cum\nlibitum fuerit uastandi nos ac dilacerandi potestatem inimicus\ninueniet, sed etiam nostri ipsius non esse nos dominos senserimus,\nillud apostolicum in ueritate conplentes: uiuo autem\niam non ego, uiuit uero in me Christus.\nquid enim\ngraue poterit esse, quid durum ei, qui iugum Christi tota\nmente susceperit, qui uera humilitate fundatus semperque ad\ndomini respiciens passiones in omnibus quae sibi fuerint\n\n\n\n\n\n\ninrogatae laetatur iniuriis dicens: propter quod conplaceo\nmihi in infirmitatibus, in contumeliis, in necessitatibus,\nin persecutionibus, in angustiis pro Christo:\ncum enim infirmor, tunc potens sum? quo,\ninquam, familiaris rei cruciabitur damno, qui perfecta nuditate\ngloriosus uoluntarie pro Christo uniuersas mundi huius respuit\npompas omnesque eius concupiscentias generaliter arbitratur\nut stercora, ut Christum lucri faciat, euangelici illius praecepti\nmeditatione continua cunctorum dispendiorum aestus\ndespiciens et excludens. quid enim prodest homini si\ntotum mundum lucretur, animae uero suae detrimentum\npatiatur? aut quam dabit homo commutationem\npro anima sua? super cuius rei priuatione tristabitur.\nqui omnia quae ab aliis auferri possunt sua non esse cognoscit,\nillud inuicta uirtute proclamans: nihil intulimus in hunc\nmundum: haud dubium quia nec auferre quid possumus?\ncuius autem inopiae necessitate eius superabitur\nfortitudo, qui peram in uia, aes in zona habere non\nnouit, sed cum apostolo gloriatur in ieiuniis multis, in\nfame et siti. in frigore et nuditate?\nqui labor quodue\ntam arduum senioris praeceptum tranquillitatem pectoris eius\npoterit perturbare, qui nullam habens propriam uoluntatem\nomnibus quae sibi fuerint imperata non solum patienter, sed\netiam gratanter occurrit nostrique saluatoris exemplo non\nquaerit suam, sed patris facere uoluntatem, dicens et ipse ad\npatrem suum: uerumtamen non sicut ego uolo sed\n\n\n\n\n\n\nsicnt tu? quibus etiam iniuriis, qua persecutione terrebitur,\nimmo quod ei non etiam iucundum potest esse supplicium,\nqui in omnibus plagis cum apostolis semper exultat et optat,\nut dignus habeatur pro Christi nomine contumeliam pati?\nVt autem nobis e contrario iugum Christi non leue\nnec suaue uideatur, contumaciae nostrae est iustius adscribendum,\nqui diffidentia atque incredulitate deiecti contra illius\nimperium, immo consilium, qui ait: si uis perfectus esse,\nuade uende (siue dimitte) omnia tua, et ueni sequere\ninepta peruersitate pugnamus, terrenarum scilicet facnlta-10\ntum materias retentantes.\nquarum cum nexibus animum\nnostrum diabolus teneat inligatum, quid superest nisi ut cum\nuoluerit nos a spiritalibus gaudiis separare earundem inminutione\nac priuatione maestificet, id uersutis fraudibus elaborans,\nut, cum iugi illius suauitas et oneris leuitas uitiosae concupiscentiae\nprauitate nobis fuerit ingrauata, ipsius facultatis\natque substantiae, quam nobis pro requie ac solacio reseruamus,\nuinculis inretitos saecularium curarum flagris semper\nexcruciet, ex nobismet ipsis quo dilaceremur exculpens? funiculis\nnamque peccatorum suorum unusquisque constringitur,\naudiens per prophetam: ecce omnes uos\naccendentes ignem accincti flammis, ambulate in\nlumine ignis uestri, et in flammis, quas snccendistis.\nper haec siquidem, ut Salomon testis est, unusquisque,\nper quae peccauerit, et punietur. ipsae\nenim nobis tormento sunt quibus utimur uoluptates, et oblectamenta\nhuius carnis atque deliciae carnificum uice in suum\n\n\n\n\n\n\nretorquentur auctorem, quia necesse est eum qui facultatibus\npristinis opibusque suffultus est nec integram humilitatem\ncordis nec mortificationem plenam noxiarum suscipere uoluptatum.\nhis autem uirtutum patrocinantibus instrumentis omnes\nuitae praesentis angustiae et cuncta quae inimicus potest\ninferre dispendia non modo patientissime, uerum etiam\niucundissime sustinentur, quibus rursum exulantibus elatio\ntam perniciosa subcrescit, ut etiam pro leuissima contumelia\nmortiferis inpatientiae ictibus uulneremur dicaturque nobis\nper Hieremiam prophetam:\net nuno quid tibi uis in uia\nAegypti, ut bibas aquam turbidam? et quid tibi\ncum uia Assyriorum, ut bibas aquam fluminis?\narguet te malitia tua, et auersio tua increpabit\nte. scito, et uide quoniam malum et amarum est\nreliquisse te dominum deum tuum, et non esse\ntimorem mei apud te, dicit dominus. quod ergo iugi\ndominici mirifica suauitas amara sentitur, quid est nisi quia\neam auersionis nostrae amaritudo corrumpit? quod diuini\noneris tam iucunda leuitas ingrauescit, quid est nisi quia eum\na quo sustinebatur contumaci praesumptione contemnimus,\nquippe cum euidenter id ipsum scriptura testetur dicens:\nnam si ambularent semitas rectas, inuenissent\nutique semitas iustitiae leues?\nnos, inquam, nos esse\nmanifestum est, qui semitas domini rectas ac leues prauis ac\nduris desideriorum cautibus asperamus, qui uiam regiam\napostolicis ac propheticis silicibus communitam sanctorumque\nomnium atque ipsius domini uestigiis conplanatam amentissime\n\n\n\n\n\n\ndtoerentes deuia quaeque ac dumosa sectamur, et praesentium\noblectationum inlecebris obcaecati per obscuros inpeditosque\nuitiorum sentibus calles laceris cruribus et disrupta illa\nnuptiali ueste reptamne, non modo acutissimis ueprium\naculeis configendi, sed etiam uirulentorum serpentium uel\nscorpionum illic latitantium ictibus prosternendi. tribuli\nenim et laquei in uiis prauis, qui autem timet\ndominum, abstinebit se ab eis.\nde talibus et alibi\ndominus per prophetam: oblitus est, inquit, populus\nmeus, frustra libantes, et inpingentes in uiis\nsuis, in semitis saeculi, ut ambularent per eas in\nitinere non trito. uiae enim secundum sententiam Salomonis\nnihil operantium stratae sunt spinis, fortium\nuero tritae sunt. et ita ab itinere regio deuiantes ad\nillam nJetropolim ciuitatem, ubi noster cursus indeclinabiliter\nsemper debet esse directus, non poterunt peruenire. quod\netiam Ecclesiastes satis significanter expressit labor, inquiens,\nstultorum adfligit eos, qui non cognouerunt ire\nin ciuitatem, illam scilicet Hierusalem caelestem,\nquae est mater omnium nostrum.\nquisquis autem in\nueritate huic mundo renuntians super se tulerit iugum Christi\net didicerit ab eO cotidianis iniuriarum exercitiis eruditus\nquia mitis est et humilis corde, in cunctis temptationibus\nmanebit semper inmobilis omniaque illi cooperabuntur\nad bonum. uerba enim dei secundum Abdiam\nprophetam bona sunt cum eo, qui recte graditur, et\n\n\n\n\n\n\niterum: quia rectae uiae domini, et recti incedent\nin eis: praeuaricatores uero conruent in eis.\nMaiora igitur nobis per conluctationem temptationum\nlaudis contulit praemia benigna erga nos gratia saluatoris,\nquam si omnem a nobis necessitatem certaminis abstulisset.\netenim sublimioris praestantiorisque uirtutis est persecutionibus\naerumnisque uallatum manere semper inmobilem et ad praesidia\ndei fidum atque intrepidum perdurare, humanisque incursibus\nuelut armis inuictae uirtutis accinctum gloriosissime de\ninpatientia triumphare et adquirere quodammodo de infirmitate\nuirtutem, quia uirtus in infirmitate perficitur.\necce\nenim dedi te, inquit dominus, in columnam ferream,\net in murum aereum, super omnem terram, regibus\nIuda, et principibus, et sacerdotibus eius, et omni\npopulo terrae. et bellabunt aduersum te, et non\npraeualebunt: quia ego tecum sum, ut eruam te,\nait dominus. ergo secundum meram domini traditionem\nuia regia suauis ac leuis est, licet dura et aspera sentiatur.\npie enim ac fideliter seruientes cum tulerint iugum domini\nsuper se et didicerint ab eo quia mitis est et humilis\ncorde, iam quodammodo terrenarum passionum sarcinam\ndeponentes non laborem, sed requiem animabus suis domino\npraestante repperient, sicut per Hieremiam prophetam ipse\ntestatus est dicens: state super uias, et uidete, et\ninterrogate de semitis antiquis, quae aituiabona,\net ambulate in e a: et inuenietis refrigerium animabus\nuestris.\nfientnatnqueeis continuo praua in directum,\n\n\n\n\n\n\net aspera in uias planas, et gastantes uidebunt quoniam\nsuauis est dominus, audientesque Christum in euangelio\nproclamantem: uenite ad me omnes qui laboratis et\nonerati estis, et ego reficiam nos depositis ponderibus\nuitiorum ea quae sequuntur intellegent: quia iugum meum\nsuane est et onus meum leue est habet ergo refrigerium\nuia domini, si secundum legem ipsius teneatur. sed nos sumus\nqui dolores nobis atque tormenta turbulentis distentionibus\nprocuramus, dum malumus uias saeculi huius prauas atque\nperuersas etiam cum summo discrimine ac difficultate sectari.\ncam uero hoc modo graue \\' ac durum nobis iugum domini\nfecerimus, blasphemo iam spiritu uel de ipsius iugi uel de\nChristi qui illud inponit duritia atque asperitate causamur\nsecundum illud: insipientia uiri corrumpit uias eius,\ndeum autem cansatur cordesuo, et secnndum Aggaeum\nprophetam cum dixerimus quia uia domini non dirigit,\ncongrue nobis respondetur a domino: numquid uia mea\nnon dirigit? nonne magis uiae uestrae sunt prauae?\net re uera si conparare uolueris suaue olentem uirginitatis\nflorem et tenerrimam castimoniae puritatem taetris ac faetidis\nlibidinum uolutabris, quietem securitatemque monachorum\npericulis et aerumnis quibus mundi huius homines inplicantur,\npaupertatis nostrae requiem edacibus diuitum tristitiis ac\nperuigilibus curis, in quibus non absque summo uitae periculo\ndiebus ac noctibus consumuntur, suauissimum iugum Christi\nonusque leuissimum facillime conprobabis.\nProinde etiam illa retributio praemiorum, qua perfecte\nrenuntiantibus in hac uita centuplum dominus repromisit\n\n\n\n\n\n\ndicens: et omnis qui reliquit domum uel fratres aut\nsorores aut patrem aut matrem aut uxorem aut\nfilios aut agros propter nomen meum, centuplum\naccipiet in praesenti et uitam aeternam possidebit,\nrecte atque uerissime eodem sensu absque ulla fidei perturbatione\nsuscipitur. multi enim occasionem huius sententiae\nadepti crasso intellectu haec in illo mille annorum tempore\ncarnaliter sanctis restituenda confirmant, cum utique illud\nsaeculum, quod post resurrectionem futurum dicunt, praesens\nintellegi non posse fateantur.\nmulto ergo credibilins multoque\nmanifestius est eum, qui aliquid saecularium uel affectuum\nuel bonorum Christo suadente contempserit, a fratribus atque\nconsortibus propositi sui, qui ei spiritali glutino conligantur,\ncentuplo gratiorem etiam in hac uita recipere caritatem.\nhanc siquidem, quam inter parentes ac filios atque germanos,\nconiuges uel propinquos, siue societas copulat seu consanguinitatis\nnecessitudo coniungit, satis breuem esse constat ac\nfragilem.\ndenique etiam boni ac pu cum adoleuennt filii a\nparentum domibus nonnumquam ac substantiis excluduntur,\ncommunio quoque consortii iugalis interdum etiam honesta\ncausa interueniente diuellitur, fratrum dirimit facultatem\ncontentiosa diuisio: monachi soli perpetuam coniunctionis\nretinent unitatem atque indiscrete possident uniuersa, qui\nomnia sua esse quae fratrum, omnia fratrum credunt esse\nquae sua sunt. si ergo istis quibus carnalis caritas copulatur\naffectibus dilectionis nostrae gratia conferatur, profecto centuplo\nhaec dulcior atque sublimior est. recipietur sane etiam de\n\n\n\n\n\n\n\n\n\n\ncontinentia coniugali maior centuplo suauitas ab illa, quae\neis inuicem per conmixtionem sexuum praebebatur.\npro\nlaetitia quoque illa, quam in unius agri ac domus possessione\nquis habuit, centuplo maiore diuitiarum gaudio perfruetur,\nqui in adoptionem transiens filiorum dei uniuersa quae aeterni\nsunt patris ot propria possidebit et adfectu atque uirtute ad\nimitationem ueri illius filii proclamabit: omnia quae habet\npater mea sunt, nec iam cum illa poenali distentionis ac\nsollicitudinis cura, sed securus ac laetus uelut in propriis\nubique succedet, audiens cotidie sibimet ab apostolo praedicari:\nomnia enim uestra sunt, siue mundus, siue praesentia\nsiue futura, et a Salomone: fidelis uiri totus\nmundus diuitiarum.\nhabes ergo istam centupli retributionem\nin magnitudine meriti et in discretione tam inconparabilis\nqualitatis expressam. neque enim si pro aeris ant ferri\naut uilioris cuiusquam metalli certo pondere tantundem ponderis\nsed auri quispiam reddidisset, non etiam amplius restituisse\nquam centuplum uideretur: ita cum pro contemptu\nuoluptatum et adfectuum terrenorum spiritale gaudium et\npretiosissimae caritatis iucunditas repensatur, etiamsi ipse sit\nnumerus, centuplo tamen haec maior atque praeclarior est.\net ut hoc euidentius crebra repetitione reddatur: uxorem antea\nin lasciua passione desiderii possidebam, hanc eandem\nin honore sanctificationis et uera Christi dilectione possideo:\nuna est mulier, sed centuplum creuit meritum caritatis. si\nautem et pro irae ac furoris perturbatione iugem patientiae\nlenitatem, pro sollicitudinis ac distentionis angore securitatis\n\n\n\n\n\n\nquietem, pro infructuosa saeculi huius poenalique tristitia\nsalutaris tristitiae fructum, pro uanitate laetitiae temporalis\nspiritalis gaudii adpenderis ubertatem, retributionem in horum\naffectuum commutatione centuplam peruidebis.\net si uniuscuiusque\nuitii breui ac lubricae uoluptati contrariarum uirtutum\nmerita conferantur, centuplo haec esse meliora multiplicata\niucunditas adprobabit. centenarius enim numerus de sinistra\ntransfertur ad dexteram, et licet eandem in supputatione\ndigitorum figuram tenere uideatur, nimium tamen quantitatis\nmagnitudine supercrescit. fiet enim ut qui haedi formam\ngerere uidebamur in laeua. ouis meritum translati consequamur\nad dexteram.\nnunc ad quantitatem earum rerum, quas pro\ncontemptu mundialium commodorum nobis in hoc saeculo\nChristus restituit, transeamus, praecipue secundum euangelium\nMarci ita dicentis: nemo est qui reliquit domum aut\nfratres aut sorores aut matrem aut filios aut agros\npropter me et propter euangelium, qui non accipiet\ncenties tantum nunc in tempore hoc domos et fratres\net sorores et matres et filios et agros cum\npersecutionibus, et in futuro saeculo uitam aeternam.\ncentuplam namque fratrum parentumue recipiet quanti-\n_tatem, quisque patris unius uel matris seu filii pro Christi\nnomine caritate contempta in omnium qui Christo deseruiunt\ndilectionem sincerissimam transit, pro uno scilicet tot incipiens\nhabere patres fratresque, feruentiore ac praestantiore sibi\naffectione deuinctos. multiplicata etiam domorum atque\n\n\n\n\n\n\n\n\nagrorum possessione ditabitur, quisque una domo pro Christi\ndilectione reiecta innumera monasteriorum habitacula tamquam\npropria po?sidebit, in quacumque orbis parte uelut in suae\ndomus iure succedens.\nquomodo enim non centuplum et si\ndomini nostri sententiae superadici aliquid fas est plus quam\ncentuplum recipit, qui decem uel uiginti seruorum ministeria\ninfida et coacticia derelinquens tot ingenuorum ac nobilium\nspontaneo fulcitur obsequio? quod ita esse etiam uestris experimentis\nprobare potuistis, qui singulis patribus matribusque\nac domibus derelictis, quamlibet mundi partem fueritis ingressi,\npatres et matres fratresque innumeros, domos quoque et agros\nseruosque fidelissimos absque ullo sollicitudinis labore conquiritis,\nqui uos ut proprios dominos summis suscipiunt,\namplectuntur, fouent, uenerantur officiis.\nsed hoc, inquam,\nsancti ministerio merito ac fiducialiter perfruentur, qui prius\nin seruitutem fraternitatis semet ipsos suaque omnia uoluntaria\ndeuotione subdiderint. recipient enim secundum sententiam\ndomini libere id quod ipsi aliis dependerunt. quisquis autem\nhaec humilitate sincera consortibus suis ante non detulerit,\nquomodo deferri sibi ab aliis patienter admittet, cam grauari\nse eorum obsequiis intellegat potius quam foueri, quia accipere\nfratrum mauult quam reddere famulatum?\nhaec tamen omnia\nnon cum remissa securitate nec cum inerti oblectatione percipiet,\nsed secundum uerbum domini cum persecutionibus, id\nest cum pressuris saeculi huius ac summis angoribus passionum,\nquia, sicut ille sapientissimus contestatur, qui suauis\net sine dolore est in egestate erit. regnum enim\ncaelorum non desides, non remissi, non delicati, non teneri,\n\n\n\n\n\n\nsed uiolenti diripiunt. qui ergo hi uiolenti sunt? nempe illi\nqui non aliis, sed animae suae praeclaram inferunt uiolentiam,\nqui direptione laudabili omni eam praesentium rerum uoluptate\nfraudantes uoce dominica egregii direptores pronuntiantur et per\nhuiuscemodi rapinam regnum caelorum uiolenter inuadunt.\nregnum enim caelorum secundum sententiam domini\nuim patitur, et uiolenti diripiunt illud. isti profecto\nsunt laudabiles uiolenti, qui uim faciunt perditioni suae.\nhomo enim, ut scriptum est, in doloribus laborat sibi\net uim facit perditioni suae. perditio nostra est oblectatio\nuitae praesentis et ut expressius dicam exsecutio desideriorum\nuoluntatumque nostrarum, quas si quis ab anima sua subtraxerit\nac mortificauerit, gloriosam profecto et utilem perditioni\nsuae uim facit, abnegans dumtaxat ei iucundissimas\nuoluntates, quas per prophetam sermo diuinus frequenter\nincusat dicens: quia in diebus ieiunii uestri inuenietur\nuoluntas uestra, et iterum: si auerteris a sabbato\npedem tuum, facere uoluntatem tuam in die sane\nmeo, et glorificaueris eum dum non facis uias tuas,\net non inuenitur uoluntas tua, ut loquaris sermonem.\ncui etiam quanta beatitudo promittitur confestim per\nprophetam subiungit: tunc, inquit, delectaberis super\ndominum, et sustollam tesuperaltitudinemterrae,\net cibabo te hereditate Iacob patris tui. os enim\ndomini locutum est. et idcirco dominus noster atque\nsaluator, ut nobis amputandarum uoluntatum nostrarum\n\n\n\n\n\n\nformam traderet, non ueni, inquit, facere uoluntatem\nmeam sed uoluntatem eius qui misit me, et iterum:\nnon sicut ego uolo sed sicut tu. quam uirtutem illi\nspecialiter exercent, qui in coenobiis conmorantes senioris\nreguntur imperio, qui nihil omnino arbitrio suo agunt, sed\nuoluntas eorum ex uoluntate pendet abbatis.\npostremo ut\niam disputationis huius sermo claudatur, nonne, obsecro,\netiam in hoc centuplam gratiam euidentissime qui fideliter\nChristo deseruiunt consequuntur, dum pro nomine eius a\nsummis principibus honorantur, ac licet ipsi humanam gloriam\nnon requirant, uenerabiles tamen etiam in persecutionum\nangustiis iudicibus cunctis ac potestatibus fiunt, quorum\nuilitas etiam mediocribus forsitan despicabilis esse potuisset\nuel pro obscuritate natalium uel pro condicione seruili, si in\n) saeculari conuersatione mansissent ?\nper Christi autem militiam\nnobilitatis nemo status calumniam commouere, nemo obscuritatem\ngeneris audebit opponere: quin potius illis ipsis uilissimae\ncondicionis obprobriis, quibus confundi et dehonestari\nceteri solent, Christi famuli gloriosius nobilitantur. quod\neuidentius in abbate Iohanne, qui in illa heremo quae Lyco\noppido adiacet commoratur, possumus adprobare.\nqui perobscuris\nmaioribus natus ita pro Christi nomine uniuerso paene humano\ngeneri admirabilis factus est, ut eum ipsi quoque rerum\npraesentium domini, qui mundi huius atque imperii gubernacula\nretinentes etiam potentibus cunctis regibusque terrori\nsunt, uelut dominum uenerentur et oracula eius de tam\nlonginquis regionibus expetentes imperii sui apicem et statum\nsalutis bellorumque prouentus illius orationibus meritisque\ncommittant.\nTali beatus Abraham de inlusionis nostrae uel origine uel\nmedella disputatione disseruit atque oculis quodammodo nostris\ncogitationum quas diabolus auctor ingesserat propalauit insidias\nnosque ad desiderium uerae mortificationis accendit, quo\netiam multos, licet incompto haec omnia sermone digesta\nsint, credimus inflammandos. nam licet summorum patrum\nflagrantissimos sensus tepida eloquii nostri fauilla contexerit,\nplurimorum tamen algorem, qui remotis uerborum cineribus\nuiuacitatem latentium sensuum suscitare uoluerint, calefaciendum\nputamus.\nsed ad uos, o sancti fratres, non utique\nhunc ignem, quem dominus uenit mittere in terram et quem\nnimium ardere desiderat, ita spiritu praesumptionis elatus\nemisi, ut quasi feruentissimum propositum uestrum caloris\nhuius adiectione succenderem, sed ut uobis maior apud filios\nesset auctoritas, si id, quod ipsi non mortuo uerborum sono,\nsed uiuo docetis exemplo, etiam summorum atque antiquissimorum\npatrum praecepta confirment. superest ut me periculosissima\nhactenus tempestate iactatum nunc ad tutissimum\nsilentii portum spiritalis orationum uestrarum aura comitetur.\n"};

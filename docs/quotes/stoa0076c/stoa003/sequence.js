var sequence = {"name":"Cassian, John. De Incarnatione Domini Contra Nestorum","data":"Tradunt fabulae poetarum desectis quondam hydram capitibus\nnumerosius renascentem per sua. damna creuisse, ita ut\nnouo inauditoque miraculo multiplicato mortibus suis monstro\nlucri genus esset amissio, scilicet dum, quidquid ferrum secantis\nabscideret, totum id fecunditas prodigiosa geminaret, donec\nlaborans atque aestuans coeptae illius desectionis industrius\nappetitor cassatis totiens inefficaci opere uirtutibus fortitudinem\nbelli armaret arte consilii et admotis, ut aiunt, ignibus multiplicem\nportentuosi corporis prolem feruenti gladio desecaret,\nac sic ambustis intrinsecus medullis, cum rebelles uenas improbae\nfecunditatis exureret, tandem parturitio monstruosa cessaret.\nita ergo etiam haereses in ecclesiis illius quam poearum\ncommenta. finxerunt hydrae similitudinem gerunt. et\nistae enim aduersum nos linguis feralibus sibilant, et istae\nuirus letale iaciunt, et istae sectis capitibus renascuntur. sed\nquia resurgente morbo non debet cessare medicina, et quanto\nmaior fuerit aegritudo, tanto instantior debet esse curatio, potens\nest dominus deus noster, ut, quod de morte hydrae illius\ngentilium falsitas finxit, hoc in ecclesiarum bellis ueritas peragat,\net ignitus sancti spiritus gladius ita in extinguenda nonella\nhaeresi omnes penitus medullas perniciosae generationis\nexurat, ut tandem prodigiosa fecunditas emorientibus uenis\nparere desistat.\nNon noua enim sunt haec in ecclesiis monstruosi seminis\ngermina. semper has dominici agri seges lappas sentesque\ntolerauit et assiduum in ea suffocatricis zizaniae germen emersit.\nhinc enim Hebionitae, hinc Sa.belliani, hinc Arriani, hinc\n\n\n\n\n\n\n\n\ndenique Eunomiani et Macedoniani, hinc Photiniaci et Apol??\nceterique ecclesiarum uepres et enecantes bonae\nfrugem tribuli pullularunt.\nquorum primus Hebion, dum\nincarnationem dominicam nimis asserit, diuinitatis eam coniunctione\nnudauit. Sabelli autem post hunc ex dissimilitudine\nhaereseos superioris schisma prorumpens dum in patre ac filio\net spiritu sancto distantiam nullam esse contendit, sacram et\nineffabilem trinitatem, quantum in ipso fuit, blasphema confusione\npermiscuit. secuta est deinde hunc quem diximus\nArrianae peruersitatis impietas, quae, ne uideretur sacras miscere\npersonas, diuersas esse dixit atque dissimiles in trinitate\nsubstantias. Eunomius autem post hunc quidem, sed eiusdem\nadmodum prauitatis, licet similem sibi diuinam esse asseruerit\ntrinitatem, diuersam tamen a se contendit, admittens similitudinem,\nexcludens parilitatem.\nMacedonius quoque inremediabili\nin spiritum sanctum impietate blasphemans, licet eiusdem\nsubstantiae patrem et filium dixerit, sanctum tamen spiritum\ncreaturam uocans reus totius diuinitatis fuit, quia laedi in\ntrinitate aliquid non potest sine totius trinitatis iniuria. Photinus\nautem quamuis Iesum qui ex uirgine natus est deum\ndixerit, male tamen cum principio hominis principium dei esse\nconfinxit. Apollinaris uero hominem unitum deo inconsiderate\nintellegens humanam eum non habuisse animam male credidit,\nquia non minoris erroris est domino Iesu Christo inpropria\naddere quam propria derogare. quidquid enim de illo non ita\n\ndicitur ut est, etiamsi honor uideatur, iniuria est.\nita singuli\nex dissimilitudine haereseon haeresin procreantes omnes quidem\na se diuersa, sed omnes tamen fidei aduersa senserunt. nuper\nquoque, id est in diebus nostris, emersisse haeresim uene-\n\n\n\n\n\n\n\nnosam ex maxima Belgarum urbe conspeximus, certi erroris,\nincerti nominis, quia, cum recenti capite ex antiqua Hebionitarum\nstirpe surrexerit, dubium admodum est antiqua magis\ndici an recens debeat. noua enim assertoribus, sed uetusta\nerroribus fuit.\nsolitarium quippe hominem dominum nostrum\nIesum Christum natum esse blasphemans hoc, quod ad dei\npostea honorem potestatemque peruenerit, humani meriti, non\ndiuinae asseruit fuisse naturae, ac per hoc eum deitatem ipsam\nnon ex proprietate unitae sibi diuinitatis semper habuisse, sed\npostea pro praemio laboris passionisque meruisse, cum utique\ndominum saluatoremque nostrum non deum natum, sed a deo\nblasphemaret adsumptum, confinis scilicet huic haeresi quae\nnunc extitit et quasi germana et consanguinea, quaeque tam\nHebionitis quam his recentibus consentanea tempore quidem\nfuit inter utrosque media, sed utrisque tamen peruersitate coniuncta.\nsint quamuis eius nonnulla alia his, quae iam diximus,\nconsimilia: sed longum est uniuersa memorare. neque enim\nnunc ad dicendum commemorationem praeteritorum, sed confutationem\nnouorum sumpsimus.\nIllud sane unum praetereundum non arbitramur, quod\npeculiare ac proprium supra dictae illius haereseos quae ex\nPelagiano errore descenderat fuit, quod dicentes quidam solitarium\nhominem legum Christum sine ulla peccati contagione\nuixisse eo progressi sunt, ut adsererent homines, si uelint, sine\npeccato esse posse (consequens enim existimabant, ut, si homo\nsolitarius Iesus Christus sine peccato fuisset, omnes quoque\nhomines sine dei adiutorio esse possent, quidquid ille homo\nsolitarius sine consortio dei esse potuisset), ac sic nullam\n\n\n\n\n\n\nfacerent inter omnem hominem ac dominum nostrum Iesum\nChristum esse distantiam, cam idem utique homo nisu atque\nindustria sua mereri possit, quod Christus studio ac labore\nmeruisset.\nquo factum est nt in maiorem quoque ac monstruosiorem\niusaniam prorumpentes dicerent dominum nostrum Iesum\nChristum in hunc mundum non ad praestandam humano generi\nredemptionem, sed ad praebenda bonorum actuum exempla\nuenisse, uidelicet ut disciplinam eius sequentes homines, dum\nper eandem uiam uirtutis incederent, ad eadem uirtutum praemia\nperuenirent: euacuantes, quantum in ipsis fuit, omne sacri\naduentus donum, omnem diuinae redemptionis; gratiam, cum\nidem dicerent homines consequi posse uiuendo, quod praestitisset\ndeus pro humana salute moriendo.\naddiderunt quoque\ndominum saluatoremque nostrum post baptisma factum esse\nChristum, post resurrectionem deum, alterum adsignantes unctionis\nmysterio, alterum merito passionis. unde aduertit nouus\nnunc iam non nonae haereseos auctor, qui dominum saluatoremque\nnostrum solitarium hominem natum esse contendit,\nidem se omnino dicere quod Pelagianistae ante dixerunt, et\nconsequens errori suo esse, ut, qui utique sine peccato solitarium\nhominem Iesum Christum uixisse asserit, omnes quoque\nper se homines sine peccato posse esse blasphemet nec necessariam\nquoque exemplo illius dicat redemptionem domini fuisse,\ncum ad caeleste regnum suo tantum homines nisu, ut aiunt,\nualeant peruenire.\nnec dubium id est re ipsa penitus declarante.\nhinc enim illud est quod intercessionibus suis Pelagianistarum\nquerellas fouet et scriptis suis causas illorum asserit, quod\nsubtiliter his uel ut uerius dixerim subdole patrocinatur et\nconsanguineae sibi improbitati improbo suffragatur affectu,\nsciens scilicet eiusdem se esse sensus, eiusdem spiritus, et ideo\n\n\n\n\n.,dolens cognatam sibi haeresim ab ecclesia esse disiunctam,\nquam scit sibi utique peruersitate coniunctam.\nSed tamen quia illi, qui de hac pestilentium spinarum\nstirpe descenderant, diuina ope iam ac pietate sanati sunt,\norandus quoque etiam nunc dominus deus noster est, ut, quia\nconsentaneae sibi in quibusdam sunt pristina illa haeresis et\nhaec noua, similibus malorum initiis similem bonorum exitum\nlargiatur.\nLeporius enim, tunc monachus, modo presbyter, qui\nex Pelagii ut supra diximus institutione uel potius prauitate\ndescendens apud Gallias assertor praedictae haereseos aut inter\nprimos aut inter maximos fuit, a nobis admonitus, a deo emendatus\nita male conceptam persuasionem magnifice condemnauit,\nut non minus paene admiranda sit correctio illius quam inlaesa\nmultorum fides, quia primum est errorem penitus non incurrere,\nsecundum bene repudiare.\nis ergo in se reuersus non\nsolum in Africa, ubi tunc erat atque nunc est, tam errorem\nsuum cum dolore quam sine pudore confessus est, sed etiam\nad omnes admodum Galliae ciuitates flebiles confessionis ac\nplanctus sui litteras dedit, scilicet ut, ubi deuiatio eius prius\ncognita erat, illic etiam emendatio nosceretur, et qui testes\nerroris antea fuerant, idem postea correctionis essent.\nEx cuius confessione uel potius deploratione nonnulla inserenda\nexistimauimus duplici ex causa, ut correctio eorum et\nnobis testimonio et his qui nutant exemplo esset, quorumque\nerrorem sequi non erubuissent, eorum emendationem sequi non\nerubescerent, ac sicut simili aegritudine infirmarentur, ita simili\nremedio sanarentur. is ergo agnita opinionis suae peruersitate\net inspecta fidei luce scribens ad episcopos Gallicanos ita\n\n\n\n\nexorsus est:\nquid in me primum, o domini mei aeneraodi\net beatissimi sacerdotes, accusem nescio, et quid in\nme primum excusem non inuenio. sic inperitia et\nsuperbia, sic stulta simplicitas cum persuasione noxia,\nsic feruor cum intemperantia, sic, ut uerius\ndicam, cum sui deminutione debilis fides, simul in\nme omnia recepta uiguerunt, ut tot et tantis sim?\nsit et oboedisse confusio et haec eadem ab animo po\ntuisse reicere mihi stupenda gratulatio. et post pa\nsubiungit: si ergo minime percipientes hanc potentiam\ndei, sensu nostro et propria ratione sapientes\nquasi inferiora se deus agere uideatur, ita hominem\ncum deo natum esse dicamus, ut seorsum quae\nsunt soli deo demus, et seorsum quae sunt hominis\nsoli homini deputemus, quartam manifestissime introducimus\nin trinitate personam et de uno filio dei non\nunum, sed facere incipimus duos Christos, quod a\nnobis iam ipse dominus et deus Christus auertat\nergo confitemur dominum ac deum nostrum Iesum\nChristum unicum filium dei, qui sibi ante saecula\nnatus ex patre est, nobis a tempore de spiritu sancto*\net Maria semper uirgine factum hominem, deum natum:\net confitentes utramque substantiam carnis et.:\nuerbi unum eundemque deum atque hominem inseparabilem\nsemper pia fidei credulitate suscipimus, et???t\nex tempore susceptae carnis sic omnia dicimus quae\nerant dei transisse in hominem, ut omnia quae eran?t.\n\n\n\n\n\n\nhominis in deum uenirent,\net hac intellegentia uerbum\ncaro factum sit, non ut conuersione aut mutabilitate\naliqua coeperit esse quod non erat, sed ut\npotentia diuinae dispensationis uerbum patris numquam\na patre discedens homo proprie fieri dignaretur,\nincarnatusque sit unigenitus secreto illo mysterio\nquo ipse nouit (nostrum namque est credere, illius\nnosse): ac sic ipse deus uerbum totum suscipiens quod\nest hominis homo sit, et adsumptus homo totum accipiendo\nquod dei est aliud quam deus esse non\npossit, non tamen, quia incarnatus dicitur et inmixtus,\ndiminutio eius sit accipienda substantiae.\nrnouit deus sine sui corruptione misceri et tamen in\nueritate misceri, et ita suscipere, ut nihil ei crescat\naugmenti, sicut se ipsum totum nouit infundere, ut\nnihil ei accidat detrimenti. non ergo ad intellegentiam\ninbecillitatis nostrae secundum experimentorum\nuisibilia documenta facientes coniecturam de aequalibus\nse inuicem ingredientibus creaturis putemus\ndeum hominemque commixtum et tali confusione\ncarnis et uerbi quasi aliquod corpus effectum.\nabsit\nita credere, ut conflatili quodammodo genere duas\nnaturas in unam redactas arbitremur esse substantiam;\nhuiusmodi enim commixtio partis utriusque\ncorruptio est. deus enim, qui capabilis, non capax\nest, penetrans, non penetrabilis, implens, non implebilis,\nqui ubique simul totus est et ubique diffusus\nest. per infusionem potentiae suae misericorditer naturae\nest mixtus humanae.\net post pauca: nascitur ergo\n\n\n\n\nnobis proprie de spiritu sancto et Maria semper uirgine\ndeus homo Iesus Christus filius dei, ac sic in\nalterutrum unum fit uerbum et caro, ut, manente in\nstia perfectione naturaliter utraque substantia, sine\nsui praeiudicio et humanitati diuina communicent et\ndiuinitati humana participent, nec alter deus, alter\nhomo, sed idem ipse deus qui et homo, et uicissim\nhomo qui et deus Iesus Christus unus dei filius nuncupetur\net uere sit. et ideo id agendum nobis semper est\net credendum, ut dominum nostrum Iesum Christum\nfilium dei deum uerum, quem cum patre semper et\naequalem patri ante saecula confitemur, eundem a\ntempore susceptae carnis factum deum hominem non\nnegemus, nec quasi per gradus et tempora proficientem\nin deum alterius status ante resurrectionem,\nalterius post resurrectionem fuisse dicamus, sed eiusdem\nsemper plenitudinis atque uirtutis.\net item paulo\npost: sed quia uerbum dei in hominem dignanter hominem suscipiendo\ndescendit et per susceptionem dei\nhomo ascendit in uerbum, totus deus uerbum factus\nest totus homo. non enim deus pater homo factus est\nnec spiritus sanctus, sed unigenitus patris. ideoque\nuna persona accipienda est carnis et uerbi, ut fideliter\nsine aliqua dubitatione credamus unum eundemque\ndei filium inseparabilem semper, geminae\nsubstantiae, etiam gigantem nominatum, in diebus\ncarnis suae et uere semper omnia gessisse quae sunt\nhominis et uere semper possedisse quae dei sunt,\nquoniam etsi crucifixus est ex infirmitate, sed uiuit\nex uirtute dei.\nHanc ergo eius confessionem, id est. catholicorum omnium\nfidem et omnes Africani episcopi, unde scribebat, et\nomnes Gallicani, ad quos scribebat, conprobauerunt, neque\nullus adhuc omnino extitit cui fides haec sine infidelitatis\ncrimine displiceret, quia professae impietatis est probatam negare\npietatem.\nsufficere t\\'rgo solus nunc ad confutandam haeresim\ndeberet consensus omnium, quia indubitatae ueritatis\nmanifestatio est auctoritas uniuersorum et perfecta ratio facta\nest ubi nemo dissentit, ita ut, si qui contra hoc sentire nitatur,\nhuius a prima. statim fronte non tam sit audienda assertio\nquam damnanda peruersitas, quia praeiudicium secum damnationis\nexhibet qui iudicium uniuersitatis impugnat, et audientiae\nlocum non habet qui a cunctis statuta conuellit. confirmata\nenim semel ab omnibus ueritate, quidquid contra id uenit., hoc\nipso statim falsitas esse noscenda. est quod a ueritate dissentit,\nac per hoc sufficere ei etiam id solum conuenit ad sententiam\ndamnationis, quod discrepat a iudicio ueritatis. sed tamen quia.\nrationi non obest sermo rationis et semper ueritas uentilata\nplus rutilat meliusque est errantes disputationis curatione corrigi\nquam censurae seueritate damnari, curanda est, quantum\nin nobis est, per diuinam opem in nouis haereticis uetus haeresis,\nut recepta per sacram misericordiam sanitate medella\npotius eorum det sanctae fidei testimonium quam damnatio\niustae seueritatis exemplum. adsit. tantum disputationi ac sermoni\nde se habito ipsa ueritas, et pietate illa, qua deus ad\nhomines uenire dignata est, humanis erroribus opituletur, quia\nad hoc se uel maxime in terris atque in homine nasci uoluit,\nut falsitati amplius locus esse non possit.\nQuoniam libello primo quaedam praemisimus, qui bus\nnouum haereticum ex antiquae haereseos stirpibus pullulare\nadprobaremus, sufficere quidem ei ad excipiendam iustae damnationis\nsententiam debet priorum haereticorum iusta damnatio,\nquia, cum easdem radices habeat atque isdem scrobibus emergat\nsatis iam in auctoribus suis ipse damnatus est, maxime cu???\nid ipsum, quod isti asserunt, etiam hi, qui proxime ante hos\nmale secuti sunt, bene condemnauerint, ut sufficere his abunde .\niam in alterutrum suorum exempla debeant, uel horum scilicet\nqui emendati uel eorum qui condemnati sunt.\nsi enim\ncorrigi queunt, habent in suorum correctionibus medellam, si\ncorrigi nequeunt, habent in suorum damnatione sententiam.\ntamen ne praeiudicio magis aduersum eos quam iudicio uti \\'\nuelle existimemur, ipsam eorum in medium pestiferam propositionem\nuel potius blasphemantem amentiam proferamus,\nsumentes in omnibus scutum fidei et gladium spiritus,\nquod est uerbum dei, scilicet ut resurgens uetusti I\ndraconis caput idem diuini sermonis gladius etiam nunc in\nnonis anguibus secet, qui prius in antiquis serpentibus amputauit.\nnam cum idem horum error sit qui illorum fuit, pro\ndesectione istorum haberi debet desectio illorum, et quia renascentes\ncolubri pestiferos in ecclesia domini flatus agunt et tabescere\nquosdam sibilis suis faciunt, iungenda est propter nouas\ninfirmitates antiquis curationibus recens medella, ut etiam si\nillud, quod prius actum est, non ualet ad languoris curationem,\nhoc tamen, quod nunc agimus, ualeat ad languentium sanitatem.\nDicis itaque, quisquis es ille, haeretice, qui deum ex\nuirgine natum negas, Mariam matrem domini nostri Iesu\nChristi theotocon, id est matrem dei, appellari non posse, sed\nChristotocon, hoc est Christi tantum matrem, non dei. nemo\nenim inquis antiquiorem se parit. ac de hoc quidem tam\nstulto argumento, quod natiuitatem dei carnali intellegentia\naestimandam putas et mysterium maiestatis humanis credis\ncensendum esse rationibus, postea, si deus annuet, disputabimus:\nnunc interim et Christum deum et Mariam matrem\ndei diuinis testibus approbemus.\naudi itaque loquentem ad\npastores de dei ortu angelum dei: natus est, inquit, uobis\nhodie saluator, qui est Christus dominus, in ciuitate\nDauid. ne solum utique in Christo hominem intellegeres, et\ndomini tibi et saluatoris nomen adiecit, scilicet ut, quem saluatorem\nesse cognosceres, deum nequaquam esse dubitares, et\ncum saluandi uirtus non nisi diuinae conpeteret potestati, diuinae\nesse eum potentiae non ambigeres, in quo potentiam\nsaluandi esse didicisses. sed hoc incredulitati tuae parum for-\nesse uideatur, quia. eum angelus dominum potius et saluatorem\nquam deum aut dei filium nominarit, cum utique impiissime\ndeum neges quem saluatorem esse fatearis.\naudi quoque\narchangelum Gabrihelem Mariae uirgini praedicantem: spiritus,\ninquit, sanctus ueniet in te, et uirtus altissimi obumbrabit\ntibi: ideo et quod nascetur ei te sanctum\nuocabitur filius dei. uides quemadmodum natiuitatem dei\nindicaturus diuinitatis opera praemiserit. spiritus enim\nsanctus inquit ueniet in te, et uirtus altissimi obumbrabit\ntibi. pulcherrime loquens angelus diuinitate\n\n\n\n\n\n\nuerborum maiestatem diuini operis explicauit. spiritus enim sanctus\nuirginis interiora sanctificans et in his potentiam diuinitatis\nsuae spirans humanae se inseruit miscuitque naturae atque i\nquod alienum a se fuerat, suum fecit, uirtute id sua scilicet\nac maiestate praesumens.\nac ne ad introitum diuinitatis humana\nfortasse infirmitas non subsisteret, uenerandam omnibus\nuirginem uirtus altissimi roborauit, ut corpoream inbecillitatem\ncircumfusa umbrae suae protectione firmaret et ad consummandum conceptus\nsacri inenarrabile sacramentum humana infirmitas\nnon deficeret, quam diuina obumbratio sustineret. spiritus\nergo inquit sanctus ueniet in te, et uirtus altissimi obumbrabit\ntibi. si nasciturus itaque de sancta uirgine homo\ntantummodo solitarius erat, quid tanto agebatur sacri aduentus\nnuntio? quid tanto diuinitatis ipsius apparatu? si utique homo\nex homine et caro tantummodo nascebatur ex carne, iussio\nquippe tantum ad id potuerat aut uoluntas diuina sufficere.\nsi enim ad fabricandos caelos, fundandam terram, creandum\nmare, sedes denique et thronos et angelos et archangelos et\nprincipatus et potestates, si ad creandam postremo omnem\ncaelestem militiam et ad illa innumera diuinorum exercituum\nmilium milia sola sibi tantum uoluntas dei imperiumque suffecit,\nquia ipse dixit, et facta sunt: ipse mandauit, et\ncreata sunt, cur id ad conceptionem, ut tu ais, unius hominis\nparum uisum est, quod satis ad procreationem diuinorum omnium\nfuit, et id potentia ac maiestas dei in ortu unius infantuli\nparum credidit, quod ad conditionem terrenorum omnium caelestiumque\nsuffecit?\nsed illud utique est quod illa omnia opera\nacta fuerant per iussionem dei, natiuitas autem agenda non\nerat nisi per aduentum, quia et concipi ab homine deus nisi\n\n\n\n\n\n\nse donante et nasci nisi se inlabente non poterat. et ideo\narchangelus superuenturam uirgini maiestatem sacram indicabat,\nuidelicet ut, quia agi tanta res per humanum officium\nnon ualebat, ipsius adfuturam diceret maiestatem in conceptu,\nqui erat futurus in partu: et ideo descendit uerbum filius,\nadest maiestas spiritus sancti, uirtus obumbrat patris, utique\nut in sacramento sacrae conceptionis omnis esset cooperatio\ntrinitatis. ideo, inquit, et quod nascetur ex te sanctum\nuocabitur filius dei.\nbene addidit ideo, ut ostenderet scilieet\nideo haec secutura, quia fuerant illa. praemissa, et quia\ndeus superuenisset in conceptione, ideo deus futurus esset in\npartu. rationem ergo tantae rei puellae reddidit nescienti, dicens\nutique: quia sanctus spiritus superueniet et quia\nuirtus altissimi obumbrabit, ideo et quod nascetur\nsanctum uocabitur filius dei.\nhoc est dicere: ne ignores,\ninquit, hunc tantae rei apparatum, hoc tanti mysterii sacramentum,\nideo in te tota ueniet maiestas dei, quia ex te nascetur\nfilius dei. quid hic ultra adhuc ambigi aut quid amplius\ndici potest? deum dixit superuenturum, dei filium nasciturum.\ntu quaere nunc, si placet, quomodo aut dei filius deus non\nsit, aut quomodo, quae deum edidit, theotocos, id est dei mater\nesse non possit? sufficere ergo haec tibi sola, immo sufficere\nhaec tibi summa deberent.\nSed quia testimonia sacrae natiuitatis abunde suppetunt,\nutpote quae idcirco omnia scripta sunt ut ipsius testes essent,\ninspiciamus ex pusilla aliqua portione etiam adnuntiationem de\ndeo ueteris testamenti, ut intellegas futurum ex uirgine dei\n\n\n\n\n\n\n\nortum non tunc tantum cum actus est nuntiatum, sed etiam ab ipso admodum mundi ortu esse praedictum, re uera ut, quia ineffabile opus agendum erat, tolleret quandoque incredulitatem rerum praesentium praemissa semper annuntiatio futurorum, ait itaque Esaias propheta: ecce uirgo concipiet, et pariet\nfilium, et uocabunt nomen eius Emmanuhel, quod est\ninterpretatum: nobiscum deus.\nquis est hic, incredule, ambiguitati locus? concepturam propheta uirginem dixit, uirgo concepit: filium nasciturum, filius natus est: uocandum deum, uocatur deus, hoc enim appellatur nomine, quod natura, unde\ncum uocandum eum dei spiritus deum dixerit, probat se a spiritu dei uacuum, qui se a consortio reddidit diuinae nuncupationis alienum, ecce ergo inquit uirgo concipiet, et pariet filium, et uocabunt nomen eius Emmanuhel, quod est interpretatum: nobiscum deus, sed illud est\nforsitan quo se infidelis uertat tergiuersatio, ut dicat hoc, quod uocandum eum deum propheta dixerat, non tam ad maiestatem diuinitatis quam ad appellationem nominis pertinere..\nsed quid facimus quod appellatus hoc nomine in euangeliis Christus omnino non est, et tamen mentitus esse per\n\nprophetam dei spiritus dici non potest? quid ergo illud est?\nut intellegas utique prophetiam illam deitatis nomen tunc praedixisse, non carnis, nam cum aliud in euangelio homo unitus deo nomen acceperit, necesse est utique hoc uocabulum hominis fuisse, illud diuinitatis. sed pergamus ulterius et alia\n\nad ueritatem probandam ueritatis testimonia conuocemus. ubi enim de deo agitur, nulla re diuinitas melius quam suis testibus approbatur, ait ergo idem propheta alibi: filius natus\n\n\n\n\n\n\nest nobis, paruulus datus est nobis, cuius principatus\nsuper umerum eius: et uocabitur nomen eius\nmagni consilii nuntius, deus fortis, pater futuri saeculi,\nprinceps pacis.\nsicut superius utique uocandum eum\nEmmanuhel propheta dixerat, ita hic uocandum eum et magni\nconsilii nuntium et deum fortem et patrem futuri saeculi et\npacis principem dicit, cum utique nullo loco eum in euangeliis\nuocatum his nominibus legerimus: ut intellegamus scilicet non\ncarnis esse haec uocabula, sed diuinitatis, atque illud in euangeliis\nnomen esse suscepti hominis, hoc ingenitae potestatis,\net quia nasciturus in homine deus erat, ita nomina ipsa per\ndispensationem sacram fuisse diuisa, ut et carni hominis nomen\ninderet et diuinitati dei uocabitur ergo inquit magni consilii\nnuntius, deus fortis, pater futuri saeculi, princeps\npacis.\nnon hic, quisquis es, o haeretiee, non hic propheta\np ille diuino spiritu plenus exemplo assertionis tuae illum, qui\nnatus est, conflatili statuae et figmento insensibili conparauit.\nfilius enim inquit natus est nobis, paruulus datus est\nnobis, cuius principatus super umerum eius: et uocabitur\nnomen eius magni consilii nuntius, deus fortis.\nne hunc, quem deum adnuntiabat, alium quam illum qui in\ncarne natus est intellegeres, nomen natiuitatis adiecit dicens:\nfilius natus est nobis, paruulus datus est nobis.\nuides\nquot cognominibus ad demonstrandum corporalis ortus proprietatem\npropheta usus sit. et natum enim eum et paruulum\nnominauit, scilicet ut euidentius significationem natae subolis\nnomen exprimeret paruitatis. praeuidens absque dubio diuinus\nspiritus hanc blasphemantium haereticorum peruersitatem his\n\n\n\n\n\n\nomni mundo deum qui nascebatur rerum ipsarum uocabulis\ndemonstrauit, ut etiam si blasphemare haereticus quaereret,\nblasphemiae tamen locum penitus inuenire non posset. filius\nergo inquit natus est nobis, paruulus; datus est nobis,\ncuius principatus super umerum eius: et uocabitur\nnomen eius magni consilii nuntius, deus fortis, pater\nfuturi saeculi, princeps pacis.\nparuulum hunc, qui natus\nest, et pacis principem esse docuit et futuri saeculi patrem et\ndeum fortem. quis est tergiuersandi locus? separari paruulus\nhic, qui natus est, a deo, qui in eo natus est, non potest:\nhunc enim, quem natum dixit, patrem futuri saeculi nominauit,\nhunc, quem paruulum nuncupauit, deum fortem esse praedixit.\nquid est, haeretice, quo te conferas? saepta et conclusa sunt\nomnia, non est usquam penitus exeundi locus. superest ut\nerrorem, quem uoluntas noluit intellegere, tandem incipiat uel\nnecessitas confiteri.\nsed non contenti his, quae sufficiunt, quid\netiam per alium prophetam spiritus sanctus dixerit inquiramus:\nsi affiget, inquit, homo deum suum, quia uos affigitis\nme? ut euidentiora utique fierent quae prophetabantur, quod\nde passione domini nostri propheta cecinit, quasi ipsius, de\nquo dicebat, ore praedixit: si affiget homo deum suum,\nquia uos affigitis me? nonne tibi, quaeso, dixisse hoc dominus\ndeus noster quasi ad crucem ductus uidetur: cur, quaeso,\nredemptorem uestrum me non agnoscitis? cur deum indutum\npro nobis carnem nescitis? saluatori uestro necem paratis?\nauctorem uitae ad mortem ducitis? deus uester sum quem\nsuspenditis, deus uest-er quem crucifigitis. quis, rogo, hic error\n\n\n\n\n\n\naut, quae insania est? si affiget homo deum suum, quia\nnos affigitis me?\n\\' uides quomodo uox haec ipsarum quodammodo\nquae actae sunt rerum uox sit. numquid expressius\nquicquam aut manifestius quaeris? uides quomodo testimonia\nsacra natum in carne dominum Iesum Christum ab ipsis\nquodammodo incunabulis usque ad crucem quam pertulit prosecuta\nsint, cum utique illum, quem alibi legis deum in carne\nnasci, hic deum in cruce uideas affigi. et ideo a.\npropheta et\nillic, ubi natus est, deus dicitur, et illic, ubi crucifixus est,\ndeus euidentissime nominatur, ne scilicet in aliquo dignitati\ndiuinitatis praeiudicaret carnis assumptio et honorem maiestatis\ninfringeret uel humilitas corporis uel contumelia passionis,\ncum utique augere in nobis affectum eius et cultum debeat\nuel dignatio tam humilis natiuitatis uel pietas tam benigna\npatientis, quia maximum utique et inmanissimum scelus est,\nut ideo apud nos minus honoris habeat, quia plus amoris impendit.\nSed his omissis, quae explicari ideo nullo modo possunt,\nquia, sicut inmensitas beneficiorum illius, ita et relatio modum\nnon habet, tempus est ut fortissimum de eo ac manifestissimum\ntestem eius Paulum apostolum consulamus: fidelissime enim\nnobis omnia de deo potest dicere, de cuius semper pectore\nlocutus est deus. testatur ergo in hunc modum de gratia atque\naduentu domini dei nostri missus ad destruendum gentiliciae\nsuperstitionis errorem electus gentium magister: apparuit,\ninquit, gratia dei saluatoris nostri omnibus hominibus,\nerudiens nos, ut abnegantes impietatem et saecularia\ndesideria sobrie et pie et iuste uiuamus in hoc saeculo,\nexpectantes beatam spem et aduentum gloriae\nmagni dei et saluatoris nostri Iesu Christi.\napparuit,\n\n\n\n\n\n\n\n\n\n\ninquit, gratia dei saluatoris nostri. bene congruo ad\nostendendum nouae gratiae et generationis aduentum sermone\nusus est. dicens enim apparuit ortum nonas gratiae ac natiuitatis\nexpressit, quia exinde apparere donum gratiae no e\ncoepit, ex quo deus in mundo natus apparuit. digna ergc» et\ncongrua hanc nouae gratiae lucem uerbi proprietate quasi digito\nindicante monstrauit. hoc enim rectissime apparuisse\ndicitur, quod subita quasi apparitionis luce monstratur, sicut\nin euangeliis apparuisse stellam magis orientalibus legimus, et\nin Exodo apparuit, inquit, Moysi angelus in igne flammae\nrubi.\nin omnibus enim et his et aliis uisionibus sacris\nhoc utendum uel maxime uerbo scriptura existimauit, ut apparuisse\nhaec diceret, quae insolita claritate fulgerent. ita ergo \\'\net apostolus sciens aduentum caelestis gratiae, quae ortu\nsacrae natiuitatis apparuit, uerbo eam fulgidae apparitionis expressit,\nut apparuisse utique id diceret quod nouae lucis splendore\nradiaret. apparuit ergo gratia dei saluatoris nostri.\nnumquid causari hic aliquid quasi de ambiguitate nominum\npotes, ut dicas aliud esse Christum, aliud deum, ut saluatorem\na maiestate nominis sui distrahas et dominum a diuinitate\nsecernas?\necce hic uas dei ex deo loquitur et apparuisse ex\nMaria gratiam dei euidentissima praedicatione testatur. ac ne\nforte non ex Maria deum apparuisse diceres, nomen statim\naddidit saluatoris, scilicet ut eum natum ex Maria deum crederes,\nquem saluatorem natum negare non possis, iuxta illud\nquia natus est uobis hodie saluator. o admirabilem et=\nuere a deo datum gentibus magistrum, qui sciens futuram hanc=\nhaereticae prauitatis insaniam, quae in litem uocabula dei uerteret\net calumniari deo de suis nominibus non timeret, ne=\nsaluatoris uocabulum haereticus a diuinitate secerneret, nomen\n\n\n\n\n\n\ndei ante praemisit, scilicet ut praemissum dei nomen omnia\ni sibi quae sequerentur nomina uindicaret neque ullus in sequentibus\nsolitarium esse hominem Christum crederet, quem in\nprimo statim uocabulo deum esse didicisset.\nexpectantes,\ninquit idem apostolus, beatam spem et aduentum gloriae\nmagni dei et saluatoris nostri Iesu Christi. uidit profecto\nille diuinae sapientiae doctor ad insidiosas calliditatis\ndiabolicae captiones simplicem tantummodo non sufficere doctri-\nnam, nisi sanctam fidei praedicationem munimine cautionis armasset.\net ideo, cum superius nomen dei saluatorisque posuisset,\nhic addidit Iesu Christi, scilicet ne ad significandum dominum\nIesum Christum sufficere tibi forsan nomen solum non crederes\nsaluatoris et non eundem Iesum Christum deum esse intellegeres,\nquem saluatorem deum esse cognosses. quid ergo ait?\nexpectantes, inquit, beatam spem et aduentum gloriae\nmagni dei et. saluatoris nostri Iesu Christi. nihil hic\nde nominibus domini nostri deest: et deum hic et saluatorem\nm et Iesum et Christum uides. sed omnia haec uidens omnia\nesse in deo perspicis. audisti enim deum, sed saluatorem:\naudisti deum, sed Iesum: audisti deum esse, sed Christum.\nseparari hoc appellationis diuersitate non potest quod diuinitas\nunitate coniunxit. quidquidlibet de his requisieris. idem inuenis.\nsa.\nluator dens est, lesus deus est, Christus deus est:\nomne hoc, quod audis, plurale est nuncupatione, sed unum\nest potestate, quia, cum et saluator deus sit et Iesus deus et\nChristus deus, intellegere apertum est, quod omnia haec distinguntur\nappellatione, sed maiestate iunguntur. et cum euidentissime\naudias quod unus hi singulis nuncupatur deus,\nintellegere utique aperte potes quod est in omnibus unus deus.\n\n\n\n\n\n\n\n\nac sic non licet tibi iam ex dissimilitudine dominicae nuncupationis\nquaerere discrepantiam potestatis et pro uarietate appellationis\ndiuersitatem facere personae.\nnou lieet dieere:\nChristus ei Maria natus est, et non deus. apostolus enim\nproclamat: deus. non licet dicere: Iesus ei Maria natus est,\n\\t et non deus. apostolus enim testatur: deus. non licet dicere:\nsaluator natus est, et non deus. apostolus enim confirmat:\ndeus. nihil est quo te conferas: quidquid de dominicis uocabulis\nsumpseris, deus est quod nominaris. nihil est quod dicas,\nnihil quod afferas, nihil quod inproba falsitate contingas. potes\nhabere in incredulitate impia quod non credas, non habes in\ncalumniandi occasione quod deneges.\nQuamquam de diuina ac salutari domini nostri gratia\npaulo superius loqui coepimus, uolo ut de eadem re adhuc lectionibus\nsacris aliqua dicamus. legimus in actibus apo\nstolorum apostolum Iacobum eos, qui euangelium recipientes=\nnihilominus tamen iugum uetustae legis portandum esse censebant,\nita redarguentem: quid, inquit, temptatis deum,\ninponere iugum super ceruices discipulorum, quod\nneque patres nostri neque nos portare potuimus? sed\nper gratiam domini nostri Iesu Christi credimus saluari\nquemadmodum et illi.\ndonum certe gratiae huius per\nIesum datum apostolus dicit. responde mihi nunc, si placet.\ngratiam hanc, quae ad salutem omnium data est, ab homine\nan a deo datam existimes. si ab homine, reclamat tibi uas\ndei Paulus dicens: apparuit gratia dei saluatoris nostri\nenim hanc esse gratiam docet muneris, non inbecillitatis\n\n\n\n\n\n\nhumanae. et sane etiam si sacrum testimonium non suppeteret,\nipsa rei ueritas testimonio erat, quia praestare rem perpetui\net immortalis boni fragilia et terrena non possunt nec dare quisquam\nalteri ualet, quo ipse indiget, aut tribuere illius rei copiam,\ncuius se inopiam sustinere fateatur.\na deo ergo necesse est\ngratiam datam non neges deus ergo est qui dedit, data autem\nest per dominum Iesum Christum: ergo dominus Iesus Christus *\ndeus. si autem est ille utique, ut est, deus, ergo illa quae\ndeum peperit theotocos, id est genetrix dei est. nisi forte\nad tam ridiculam blasphemiae contradictionem uelis tendere,\nut illam, ex qua deus natus est, dei matrem neges, cum illum,\nqui natus est, deum negare non possis. sed uideamus tamen,\nquid de hac eadem domini nostri gratia etiam euangelium dei\nsenserit. gratia, inquit, et ueritas per Iesum Christum\nfacta est.\nsi solitarius homo Christus, quomodo haec facta\nper Christum? unde in eo diuina uirtus, si in eo sola, ut ais,\nhumana condicio? unde caelestis largitas, si terrena paupertas?\nnemo enim potest tribuere quod non habet. dans ergo diuinam\ngratiam Christus habuit quod dedit. neque enim potest harum\ndiuersissimarum inter se rerum quis differentiam sustinere, ut\nsimul et patiatur indigentiam inopis et habeat munificentiam\nlargientis. et ideo sciens apostolus Paulus omnes diuitiarum\neaelestium thesauros in Christo esse recte ad ecclesias scribit:\ngratia domini nostri Iesu Christi uobiscum.\nqui sci-\nlicet saepius iam docuerat eundem deum esse quem Christum\ncunctamque in illo maiestatem deitatis esse et omnem in eo\ncorporaliter plenitudinem diuinitatis habitare, recte utique iam\nsine adiectione nominis dei solam precatur gratiam Christi,\n[quia, cum eandem docuerit saepius gratiam dei esse quam\n\n\n\n\n\n\nChristi, plenissime nunc solam precatur gratiam Christi,] quia\nin gratia Christi omnem scit dei gratiam contineri. gratia\nergo inquit domini nostri Iesu Christi uobiscum. interrogo\nte, quisquis es, o haeretice, scribens haec ad ecclesias\nPaulus quid his precabatur ad quos scribebat? gratia enim\ninquit domini nostri Iesu Christi uobiscum.\nsi homo\nsolitarius Iesus Christus, ergo et ille, optans dari ecclesiis\ngratiam Christi, gratiam dari hominis optabat, et dicens gratia\nChristi uobiscum hoc dicebat: \\'gratia hominis uobiscum,\ngratia carnis uobiscum, gratia inbecillitatis corporeae, gratia\nfragilitatis humanae\\'. aut cur omnino nomen gratiae ipsius\nnominaret, si gratiam hominis optaret, quia optandi ratio non\nsubsistebat, ubi non erat quod optaretur, nec precandum erat\nut eius gratia his contingeret, qui substantiam, ut ais, ipsius\nquae optabatur gratiae non haberet?\nergo uides haec stalta\nesse penitus et ridicula, immo potius non ridicula, sed deflenda.\nea enim, quae quibusdam facilioribus sunt ridicula, piis ac fidelibus\nflenda sunt, quia in stultitia uestrae infidelitatis illi effundunt\nlacrimas caritatis et in insipientia impietatis alienae\nilli habent lacrimas pietatis suae. resipiscamus ergo aliquando\net respiremus, quia sensus hic non sapientia tantum, sed etiam\nspiritu caret, cum sit utique et spiritali sapientia uacuus et\nspiritu salutis alienus.\nSed dicis forsitan gratiam hanc domini nostri Iesu Christi,\nde qua apostolus scribit, non cum ipso natam, sed postea ei\ninlapsu diuinitatis infusam, quia et homo ipse a te dominus\nIesus Christus, quem solitarium dicis, non cum deo natus, sed\npostea a deo dicatur assumptus, ac per hoc tum homini illi\ngratiam quando et diuinitatem datam. neque nos aliud dicimus\nquam quod diuina gratia cum diuinitate descenderit, quia et\ndiuina gratia dei sit et largitio quodammodo ipsius diuinitatis\n\n\n\n\nac donum munificentiae gratiarum.\ntemporia ergo inter nos\nforsan putetur magis quam rei esse distantia, quia diuinitatem,\nquam nos cum domino Iesu natam, tu postea dicas infusam.\nsed illud est quod natam cum domino diuinitatem negans nec\npostea fideliter confiteri potes, quia non potest una eademque\nres in parte esse impia et in parte probari pia, et eadem in\nportione fidei et in portione esse perfidiae. primum ergo illud\na te requiro, dominum Iesum Christum, qui ex Maria uirgine\nnatus est, hominis tantum filium an etiam dei filium dicas?\nnos enim, id est catholicorum omnium fides, nos, inquam,\nomnes utrumque hoc et credimus et intellegimus et scimus et\nconfitemur, quod et hominis est filius, quia ei homine natus\nest, et dei filius, quia ex diuinitate conceptus. tu ergo utrumque\nhoc, id est dei filium atque hominis, an tantum hominis\nesse asseris? si tantum hominis, reclamant tibi apostoli, reclamant\nprophetae, reclamat denique ipse, per quem est facta\nconceptio, spiritus sanctus.\nobruitur inpudentissimum os tuum\ncunctis diuinorum apicum testimoniis, obruitur sacri uoluminis\nsanctis testibus, obruitur denique ipso dei euangelio quasi diuina\nmanu, et Gabrihel ille magnus, qui in Zaccharia uocem incredulam\nuirtute uerbi sui cohercuit, multo magis in te blasphemam\natque inpiam suo ipso ore damnauit dicens ad Mariam\nuirginem dei matrem: spiritus, inquit, sanctus superueniet\nin te, et uirtus altissimi obumbrabit tibi: ideo\net quod nascetur ex te sanctum uocabitur filius dei.\nuides quod, ut secundum carnem hominis filius fieret Iesus\nChristus, ante est dei filius praedicatus: paritura enim dominum\nuirgo Maria sancto in se spiritu descendente et uirtute\n\n\n\n\n\n\naltissimi cooperante concepit.\nac per lioc intellegis quod domini\nsaluatorisque nostri inde est origo, unde conceptus: et\ncum descendente uirginem totius diuinitatis plenitudine natus\nsit, filius hominis esse non potuerat, nisi prius dei filius fuisset,\net ideo missus ad adnuntiandam sacri ortus natiuitatem angelus\ndei, cum sacramentum conceptionis ante dixisset, partui ipsi\nnomen inposuit dicens: ideo et quod nascetur ei te sanetum\nuocabitur filius dei.\ndei ergo filius Iesus Christus, I\nquia et a diuinitate genitus et a diuinitate conceptus. si autem\ndei filius, ergo indubitanter deus. si autem deus, ergo gratia dei\nnon carens: neque enim ea re umquam caruit quam ipse fecit\ngratia enim et ueritas per legum Christum facta est.\nOmnis ergo in eo gratia, omnis uirtus, omnis potentia.,\nomnis diuinitas, omnis denique diuinitatis ac maiestatis ipsius\nplenitudo cum eo atque in eo semper fuerunt: sine in caelo,\nsine in terra, siue in utero, siue in ortu nihil umquam deo\nde deo defuit. semper enim cum deo deitas, non loco umquam\nab eo, non tempore separata. ubique enim deus totus,\nubique perfectus, non diuisus, non demutatus, non imminutus\nest, quia nec addi umquam deo nec detrahi quicquam potest:\nsic enim imminutionem deitas non habet. sicut nec augmentum.\nidem ergo in terris fuit qui et in caelis, idem in humilibus\nqui in excelsis, idem in hominis exiguitate qui in dei maiestate.\net ideo bene apostolus Christi gratiam nominans dei gratiam\nnominabat, quia Christus totum erat quod deus: omnis in ipsa.\nstatim hominis conceptione dei uirtus, omnis diuinitas, omnis\ndiuinitatis uenerat plenitudo. inde enim illi omnis diuinitatis\nperfectio, unde et origo. neque enim umquam homo ille sine\\'\ndeo fuerat, qui utique hoc ipsum, quod erat, a deo ceperat.,\n\n\n\n\n\n\nhoc itaque primum, uelis nolis, negare non potes, quod dominus\nIesus Christus filius dei sit, archangelo utique clamante\nin euangeliis: quod er te nascetur sanctum uocabitur\ni filius dei.\nhoc autem posito scito te, quidquid de Christo\nlegeris, de dei filio legere, quidquid de domino aut Iesu legeris,\nad dei filium pertinere. omnia enim haec illius nomina dei\nfilium nominant, omnia haec eius uocabula filium dei clamant.\net ideo tu in his omnibus, quaecumque audieris, nomen diuinitatis\nagnoscens, cum in omnibus uideas te dei filium intellegere\ndebere, argumentare, si placet, quomodo deum ualeas a\ndei filio separare.\nScribens Romanis diuinus ille ecclesiarum magister cum\nargueret, immo defleret Iudaeorum id est fratrum suorum infidelitatem,\nhis uerbis usus est: optabam, inquit, anathema\nesse ipse ego a Christo pro fratribus meis, qui sunt\ncognati mei secundum carnem, qui sunt Israhelitae,\nquorum adoptio est filiorum et gloria et testamenta\net legislatio et obsequium et promissa, quorum patres,\net ex quibus Christus secundum carnem, qui est super\nomnia deus benedictus in saecula.\no affectum et fidelissimi\napostoli et piissimi propinqui, qui inaestimabili caritate mori\nuult et pro cognatis ut proximus et pro discipulis ut magister.\net quae tandem causa ei, ut mori uellet? una utique, ut illi uiuerent.\nuita autem eorum in quo continebatur? in hoc scilicet,\nut ipse ait, ut deum Christum secundum carnem natum ex sua\ncarne cognoscerent. et ideo utique apostolus plus dolebat, quia\n\n\n\n\n\n\neum illi ex Israhel natum non intellegerent, qui ex suis editum\nplus amare deberent.\nex quibus Christus, inquit, secundum\ncarnem, qui est super omnia deus benedictus in\nsaecula: eum scilicet ex illis Christum natum ait secundum\ncarnem, qui sit super omnia deus benedictus in saecula.\nChristum utique secundum carnem natum ex illis non negas:\nsed idem, qui ex illis natus est, deus est. quid circumis?\nquid tergiuersaris? Christum ex Israhel natum secundum\ncarnem deum esse apostolus dicit: tu doce quando non fuerit\ner quibus Christus, inquit, secundum carnem, qui est\nsuper omnia deus. uides, quia hoc apostolus unitate coniunxerit,\nseparari a Christo deus omnino non potest. sicut enim\nex illis Christum apostolus praedicat, ita deum in Christo esse\nconfirmat.\naut utrumque hoc neges necesse est aut utrumque\nfatearis. natus secundum carnem Christus ex illis dicitur, sed\nidem in Christo deus ab apostolo praedicatur. unde et alibi:\ndeus enim erat in Christo mundum reconcilians sibi.\ndiuidi hoc ab alterutro nequaquam potest. aut Christum ex\nillis editum denega aut ex uirgine deum in Christo editum\nconfitere, qui est, inquit, super omnia deus benedictus\nin saecula.\nSufficere quidem fidelibus ad indicandum maiestatem\ndiuinitatis nomen dei abunde potuit: sed addendo super omnia\ndeus benedictus blasphemiam perfidae assertionis exclusit,\nne quis scilicet impiorum uocabulum dei interdum etiam hominibus\ntemporarie dono diuinae dispensationis indultum ad\niniuriam summae diuinitatis assumeret et contumeliosis deo\ncomparationibus coaptaret, sicut utique illud quod ad Moysen\ndicit deus: dedi te deum Pharaoni, aut illud: ego dixi:\n\n\n\n\n\n\ndii estis, eum utique euidentissimam indulti nominis habeat\nsignificationem.\nnam ubi dicit ego diii, non tam nomen est\npotestatis quam sermo dicentis. sed et illud ubi dicit dedi te\ndeum Pharaoni, non diuinitatem accipientis, sed potestatem\ndantis exposuit. nam cum dixerit dedi, in illo utique significata\nest dei potestas qui dedit, non diuinitatis natura in eo\nqui accepit. de deo autem ac domino nostro Iesu Christo cum\ndicitur qui est super omnia deus benedictus in saecula,\net res statim probatur in uerbo et uerbi res demonstratur\nin nomine, quia dei nomen in dei filio non significatio est adoptionis\nindultae, sed ueritas proprietasque naturae.\nItaque, idem inquit apostolus, nos ex hoc neminem\nnouimus secundum carnem: et si cognouimus secundum\ncarnem Christum, sed nunc iam non nouimus.\nbene sibi cuncta sacri sermonis scripta conueniunt et in omni\npenitus sui parte, etiam ubi uerborum specie non consonant,\nrerum tamen uirtute concordant, sicut in hoc quod ait: et si\ncognouimus secundum carnem Christum, sed nunc\niam non nouimus: testimonium enim dicti praesentis confirmatio\nsuperioris est quod dixit: ex quibus Christus secundum\ncarnem, qui est super omnia deus benedictus\nin saecula.\nillic enim posuit: ex quibus Christus secundum\ncarnem, hic autem: et si cognouimus Christum\nsecundum carnem, illic: qui est super omnia deus, hic\nautem: Christum secundum carnem nunc iam non nouimus.\nspecies uerborum est alia, sed rei uirtus una. eundem-\nIdem enim, quem illic secundum carnem natum deum super\nomnia praedicat, eundem hic secundum carnem se iam non\nnosse confirmat, ideo scilicet, quia eundem, quem natum in\ncarne nouerat, deum in saecula. confitetur, et ideo a se eum\nignorari secundum carnem, quia sit super omnia deus\n\n\n\n\n\n\nbenedictus in saecula. ac per hoc et illud ibi: qui est super\nomnia deus, hoc dicit: non nouimus iam Christum secundum\ncarnem, et hic: non nouimus iam Christum\nsecundum carnem, hoc ait: qui est deus benedictus in\nsaecula.\nascendit orgo quodammodo Â«uasi in altiorem gradum\ndoctrinae apostolicae praedicatio, et licet sensu sibi in utroque\nconueniat, sacramentum tamen perfectae fidei quasi sententia\nexpressiore confirmat dicens: et si cognouimus secundum\ncarnem Christum, sed nunc iam non nouimus, uidelicet\nquia prius eum et hominem scimus et deum, nunc tantum\ndeum. cessante enim infirmitate carnis nihil in eo iam nouimus\nnisi uirtutem diuinitatis, quia totum in eo uirtus est\nmaiestatis diuinae, ubi esse desiit infirmitas imbecillitatis humanae.\nomne ergo penitus hoc testimonio mysterium et sumptae\ncarnis et perfectae diuinitatis exposuit.\ndicens eum et si\ncognouimus Christum secundum carnem sacramentum\nnati in carne dei locutus est, adiciens autem nunc iam non\nnouimus uim depositae infirmitatis explicuit. ac per hoc\ncognitio illa carnis ad significationem pertinet hominis, ignoratio\nautem ad honorem diuinitatis. hoc est enim dicere: cognouimus\nChristum secundum carnem, quamdiu quod secundum\ncarnem agnosceretur fuit: nunc iam non nouimus,\npostquam esse desiuit.\nnatura enim carms in spiritalem est\ntranslata substantiam, et illud, quod fuerat quondam hominis,\nfactum est totum dei: et ideo non nouimus Christum secundum\ncarnem, quia absorta per diuinam maiestatem infirmitate corporea\nnihil sacro resedit corpori, ex quo inbecillitas in eo\ncarnis possit agnosci. ac per hoc, quidquid fuerat prius\n\n\n\n\nsubstantiae duplicis, factum est uirtutis unius, cum utique non sit\ndubium Christum, qui crucifixus est ex infirmitate nostra, totum\nuiuere et maiestate diuina.\nQuod scilicet apostolus omni scriptorum suorum corpore\npraedicans bene etiam ad Galatas scribens ait: Paulus\napostolus, non ab hominibus neque per hominem, sed\nI per Iesum Christum et deum patrem. uides quam bene\nsibi in prioribus praesentibusque conueniat. illic enim dicit:\nnunc iam non nouimus Christum secundum carnem,\nhic ait: non ex hominibus neque per hominem, sed\nper Iesum Christum. patet quemadmodum etiam hic idem\nquod in superioribus doceat.\ndicens enim missum se non per\nhominem, hoc dicit: non nouimus Christum secundum\ncarnem. et ideo non per hominem missus sum, sed per\nChristum, quia per Christum missus non per hominem missus\nsum, sed per deum. nomen enim in eo iam hominis non\ncadit, in quo totum diuinitas uindicauit. et ideo cum dixisset\nmissum se non ab hominibus neque per hominem, sed\nper Iesum Christum, bene addidit et deum patrem, hoc\nest, missum se a deo patre et a deo filio esse designans.\nin\nquibus utique licet propter mysterium sacrae et ineffabilis\ngenerationis duplex sit persona, generantis et geniti, una tamen\nest uirtus mittentis dei. et ideo ille missum se a deo patre et\ndeo filio dicens in personis quidem dualem ostendit numerum,\nsed in missione unam docuit potestatem.\nSed per Iesum Christum et deum patrem qui\nL suscitauit eum a mortuis. praeclarus utique et admirabilis\n\n\n\n\n\n\nmagister, sciens dominum Iesum Christum sicut uerum deum,\nita et uerum hominem praedicandum, ita semper maiestatem\ndiuinitatis in eo praedicat, ut incarnationis confessionem penitus\nnon relinquat, excludens utique et phantasma Marcionis incarnatione\nuera et paupertatem Hebionis diuinitate perfecta,\nne scilicet per alterutram blasphemiae peruersitatem dominus\nIesus Christus aut homo penitus sine deo aut deus sine homine\ncredatur.\nbene ergo apostolus missum se sicut a deo\npatre, ita et a deo filio praedicans confessionem statim dominicae\nincarnationis adiunxit dicens: qui suscitauit eum a\nmortuis, uerum scilicet incarnati dei corpus suscitatum a\nmortuis docens iuxta illud: et si cognouimus secundum\ncarnem Christum, bene addens: sed nunc iam non nouimus.\nhoc enim se in eo nosse dicit secundum carnem, quod\nsit a mortuis suscitatus, in eo uero se eum iam non nosse\nsecundum carnem, quod cessante carnis fragilitate in sola eum\nnouerit dei esse uirtute: fidelis scilicet praedicandae dominicae\ndiuinitatis et satis idoneus testis, qui in principio uocationis\nsuae caelitus castigatus maiestatem suscitati a mortuis domini\nIesu Christi non fide tantum animi sui crederet, sed etiam\noculis corporalibus approbasset.\nUnde etiam apud Agrippam regem et ceteros mundi\niudices disserens ita ait: dum irem Damascum cum potestate\net permissu principis sacerdotum, die media in\nuia uidi, rex, de caelo supra splendorem solis circumfulsisse\nme lumen et omnes qui simul mecum erant,\nomnesque nos cum decidissemus in terram, audiui\nuocem dicentem mihi Hebraica lingua: Saule Saule,\nquid me persequeris? durum tibi est contra stimulum\n\n\n\n\n\n\ncalcitrare. ego autem dixi: quis es, domine? dominus\nautem dixit ad me: ego sum Iesus Nazarenus quem\nB tu persequeris.\nuides quod eum apostolus, quem in tanto\n-fulgore maiestatis uiderat, recte iam se secundum carnem non\nnosse dicebat. cum enim iubar illud diuini luminis, quod sus-\nA tinere non potuit, in ipsa sui prostratione uidisset, uox haec\nsecuta est: Saule Saule, quid me persequeris? cui quaerenti,\nquis esset, ita euidenti dominus personae suae significatione\nrespondit: ego sum Iesus Nazarenus quem tu\npersequeris. te, te, inquam, haeretice, nunc interrogo, te\nappello: credis de se apostolo aut non credis? aut, si id parum\naestimas, credis de se domino aut non credis? si credis, finita\nquaestio est. hoc enim necesse est quod nos credimus credas.\nnos enim iuxta apostolum et si cognouimus Christum\nsecundum carnem, sed nunc iam non nouimus: nos\nChristum contumeliis non afficimus, nos carnem a deo non\nseparamus, et totum, quod Christus est, esse in deo credimus.\ntu ergo si idem quod nos credimus credis, eadem necesse est\nfidei sacramenta fatearis. si autem a nobis dissides, si neque\necclesiis neque apostolo neque ipsi denique de se deo credis,\nostende nobis, in hoc quod apostolus uidit quid sit caro et\nt quid sit deus. ego enim hic discernere nihil ualeo. uideo\nineffabilem inluminationem, uideo inexplicabilem claritatem,\nuideo splendorem humanae fragilitati intolerabilem et supra id\nquod ferre mortales oculi queunt inaestimabili maiestatem dei\nluce fulgentem. quae hic diuisio, quae discretio est?\nin uoce\nIesum audimus, in maiestate deum cernimus: quid est aliud\nnisi ut in una eademque substantia deum et Iesum esse credamus?\nuolo tamen de hoc eodem adhuc aliquid apud te loqui.\n\n\n\n\n\n\ndic mihi, quaeso, si tibi nunc persequenti fidem catholicam id\nappareret quod ignoranti apostolo tunc apparuit. si te inopinantem\natque securum fulgor ille circumdaret et perculsum\natque perterritum splendor inmensi luminis consternaret iaceresque\nin tenebris oculorum atque errorum tuorum, quas tibi inmensus\net ineffabilis pauor mentis augeret:\ndic mihi, obsecro,\ncum te inminentis mortis formido premeret et terror comminantis\ndesuper maiestatis urgueret, audires quoque illud in\ntanta mentis confusione dignum perfidia tua nomen: Saule\nSaule, quid me persequeris? et quaerenti tibi, quis esset,\nresponderetur e caelo: ego sum Iesus Nazarenus quem\ntu persequeris: quid diceres? \\'nescio, non ad plenum adhuc\ncredo: deliberare amplius mecum uolo, quem te esse existimem\nqui de caelo loquaris, qui me fulgore tuae diuinitatis obruis,\ncuius uocem audio et maiestatem ferre non possum.\ntractandum\nmihi de hoc negotio est, credendum tibi sit an non credendum,\nChristus sis tu an deus, si deus solus sis an in Christo, si\nChristus solus sis an in deo. discretionem hanc subtiliter obseruari\net diligenter considerari uolo, quid credendus, quid iudicandus\nsis. nolo enim aliquid de officio meo perdere, ut, cum\nte ut hominem despiciam, aliquid tibi diuini honoris impendam: i\nsi ergo, ut Paulus tunc apostolus iacuit, prostratus humi iaceres\net fulgore diuini luminis obumbratus extremos spiritus ageres,\nhaec forsan diceres, haec otiosae loquacitatis garrulitate gannires.\nsed quid facimus quod aliud tunc apostolo uisum est, et cum\ntremens ac semianimus concidisset, dissimulandum ultra non\ncensuit, deliberandum amplius non putauit suffecitque ei quod\n\n\n\n\n\n\nineffabilibus experimentis, quem ignorans hominem esse credidit,\nadmonitus deum esse cognouit: non dissimulauit, non\ndistulit nec male conceptum errorem infideli amplius deliberatione\nsuspendit, sed audito e caelis Iesu domini sui nomine\nsubdita ut famulus, trepida ut flagellatus, deuota ut conuersus\nuoce respondit: quid faciam, domino?\nitaque paratissima ac\ndeuotissima fide id statim meruit, ut, quem fideliter credidit,\neo ipso iugiter non careret, et ad quem corde transierat., is in\ncor eius ipse transiret, dicente ipso de se apostolo: an experimentum\nquaeritis eius qui in me loquitur Christi?\nQuo loco nolo, haeretice, ut mihi disseras hunc quem\nloqui apost-olus intra. se dicit, homo sit an deus. si homo,\nquomodo in corde eius corpus loqui poterat alterius? si deus,\nergo iam non homo christus, sed deus, quia cum locutus in\napostolo Christus sit et loqui m eo non potuerit nisi deus,\nergo locutus in eo est Christus deus. uides itaque nihil esse\nhic iam quod dici queat, nec disiunctionem aut diuisionem\naliquam inter Christum fieri et deum posse, quia totus in\nChristo deus et totus in deo Christus.\nnulla hic recipi disparatio\npotest, nulla discissio: una tantum est simplex, una\ntantum pia, una tantum sana. confessio, adorare, amare, colere\nChristum deum. uis autem adhuc plenius et cumulatius scire\nnullam inter deum et Christum esse distantiam et eundem\npenitus deum intellegendum esse quem Christum? audi apostolum\nad Corinthios loquentem: omnes enim nos, inquit,\nmanifestari oportet ante tribunal Christi, ut referat\nunusquisque propria corporis, prout gessit, siue bonum\nsiue malum.\nalia autem loco ad Romanam ecclesiam\nscribens omnes, inquit, adstabimus ante tribunal dei.\n\n\n\n\n\n\n\n\n\n\nscriptum est enim: uiuo ego, dicit dominus, quia\nmihi flectet omne genu, et omnis lingua. confitebitur\ndeo. uides ergo unum atque idem tribunal dei futurum esse\nquod Christi. intellege ergo indubitanter Christum deum, et\nubi uides inseparabilem Christi ac dei esse substantiam, inseparabilem\nquoque agnosce esse personam: nisi forte, quia\napostolus in alia nos manifestandos epistula ante tribunal\nChristi, in alia ante tribunal dei dixit, duo forte tribunalia\nfacias et alios iudicandos a Christo, alios a deo censeas. sed\nhaec friuola et furiosa sunt et insanientibus insaniora.\nagnosce\nergo omnium dominum, agnosce uniuersitatis deum, agnosce\nin tribunali dei tribunal Christi, agnosce in tribunali Christi\ntribunal dei, ama uitam, ama salutem tuam, ama a quo creatus\nes, metue a quo iudicandus. uelis enim nolis, manifestandus\nante tribunal Christi es et seposita impietatis blasphemia ac\nuerborum infidelium cantilena, si aliud putas tribunal dei esse\nquam Christi, uenies ante tribunal Christi et inuenies utique\ndocumento inexplicabili ipsum tribunal dei esse quod Christi\ntotamque in filio dei Christo et filii dei maiestatem et patris\ndei potentiam.\nnon enim pater iudicat quemquam, sed\niudicium omne dedit filio, ut omnes honorificent\nfilium sicut honorificant patrem. qui enim negat patrem,\net filium. omnis qui negat filium, nec patrem habet:\nqui confitetur filium, et patrem habet. disce itaque inseparabilem\nesse patris ac filii honorem, inseparabilem dignitatem,\nneque honorari filium sine patre nec patrem posse sine\nfilio.\nhonorare autem deum ac dei filium nisi in Christo unigenito\ndei filio nullus ualet, quia spiritum ipsum utique\n\n\n\n\n\n\nhonorandi dei nisi in spiritu Christi habere non potest, dicente\napostolo: uos autem in carne non estis sed in spiritu,\nsi tamen spiritus dei habitat in uobis. si quis autem\nspiritum Christi non habet, hic non est eius, et iterum:\nquis accusabit aduersus electos dei? deus qui iustificat.\nquis est qui condemnet? Christus Iesus qui\nmortuus est, immo qui resurrexit. uides ergo iam, etsi\nnon uis, nullam omnino penitus uel inter spiritum dei et\nspiritum Christi uel inter iudicium dei et iudicium Christi esse\ndistantiam. tu elige utrum malis: alterum enim fieri necesse\nest, ut aut Christum deum esse fide intellegas aut in Christo\ndeum damnatione cognoscas.\nSed uideamus tamen cetera quae sequuntur. scribens\nad Corinthiorum ecclesiam idem de quo superius locuti sumus\ndoctor ecclesiarum omnium Paulus ita locutus est: Iudaei,\ninquit, signa petunt et Graeci sapientiam quaerunt,\nnos autem praedicamus Christum crucifixum, Iudaeis\nquidem scandalum, gentibus autem stultitiam, ipsis\nautem qui salui fiunt Iudaeis atque Graecis, Christum\ndei uirtutem et dei sapientiam. o fortissimum fidei\nmagistrum, cui docenti ecclesias parum etiam hoc loco uisum\nest ut christum deum esse diceret, nisi crucifixum addidisset,\nscilicet ut ad exertissimam et ualidissimam fidei doctrinam\neundem, quem crucifixum diceret, dei sapientiam praedicaret.\nnon ergo subtilitate aliqua aut ckcuitione uerbomm usus est\nnec in praedicando domini euangelio crucis Christi nomen erubuit.\net licet hoc scandalum esset Iudaeis et stultitia gentibus,\ndeum audire natum, deum audire corporeum, deum audire\nI passum, deum audire crucifixum, non tamen ille propter\n\n\n\n\n\n\n\n\nIudaici scandali impietatem uirtutem pietatis suae eneruauit aut\npropter alienae stultitiae infidelitatem fidei suae robur imminuit,\nsed palam, constanter, fortiter eum, quem mater ediderat, homines\nocciderant, lancea perforarat, crux distenderat, uirtutem\ndei et sapientiam praedicabat, Iudaeis quidem scandalum,\ngentibus autem stultitiam.\nsed tamen hoc, quod erat\naliis scandalum ac stultitia, aliis erat uirtus dei et sapientia.\npro diuersitate enim personarum erat diuersitas sensuum, et\nquod expers sani intellectus et incapax ueri boni diffidentia\ninsipiens denegauerat, id intra ipsos animae recessus sacrum\nesse ac salutiferum fides sapiens sentiebat.\nDic mihi ergo, haeretice, hostis quidem omnium, sed,\ntuus maxime, cui crux domini Iesu Christi et cum Iudaeis\nscandalum est et stultitia cum gentibus, qui sacramenta uerae\nsalutis et illorum respuis scandalo et istorum non sapis stoliditate:\ncur Pauli apostoli praedicatio aut paganis stultitia. aut\nIudaeis scandalum fuit? numquid potuerat offendere homines,\nsi Christum, ut tu asseris, solitarium esse hominem etiam ipse\ndocuisset? cui enim natiuitas illius, cui passio, cui crux, cui\nperemptio incredibilis aut grauis esse potuisset? aut quid noui\nuel inauditi in se Pauli praedicatio habuerat, si id passum\nhominem Christum esse dixisset, quod passim cotidie in hominibus\ncondicio humana toleraret?\nsed illud utique erat quod\ngentilis stultitia non recipiebat, quod Iudaica infidelitas respuebat,\nquod Christum utique, quem illi, ut tu, solitarium hominem arbitrabantur, apostolus deum esse dicebat. hoc erat\nutique quod impiorum sensus refutabat, quod perfidorum aures\nferre non poterant, in homine Iesu Christo dei praedicari natiuitatem,\ndei asseri passionem, dei adnuntiari crucem. hoc\nutique erat graue, hoc incredibile, quia hoc erat incredulum a\n\n\n\n\n\n\nhumanae audientiae, quod inauditum fuerat diuinae contigisse\nnaturae.\nItaque securus es tali affirmatione atque doctrina,\nquod numquam praedicatio tua aut gentilibus stultitia aut\nIudaeis scandalum erit: numquam tu a Iudaeis atque gentilibus\naut cum Petro crucifigeris aut cum Iacobo lapidaberis aut cum\nPaulo capite plecteris, non enim habet praedicatio tua illorum\noffensionem. solitarium hominem natum, solitarium passum\nasseris. timere non potes, ne persecutione sua illi te laedant,\ncum tu eos tua praedicatione confirmes.\nSed uideamus tamen adhuc aliquid de hoc ipso. Christus\nergo iuxta apostolum uirtus dei et sapientia dei est. quid\nhabes quod respondeas? quid habes quo te conferas ? exire\nhinc et progredi nusquam potes. Christus dei sapientia est et\ndei uirtus. ille, inquam, quem Iudaei insectati sunt, quem\ngentiles riserunt, quem tu cum illis ipse persequeris, ille, inquam,\nqui et paganis stultitia est et Iudaeis scandalum et\ntibi utrumque, ille, inquam, est dei uirtus et dei sapientia.\nquid habes quod agas? claudes forsitan aures, ne audias: hoc\net Iudaei apostolo praedicante fecerunt.\nquodlibet facias,\nChristus in caelo est et in deo et cum eo atque in eo in\nsuperioribus, in quo et in inferioribus fuit. persequi eum iam\ncum Iudaeis non potes, sed facis tamen unum quod potes,\npersequeris eum in fide, persequeris in ecclesia, persequeris\nopinionis impiae telo, persequeris praui dogmatis gladio. plus\nforte aliquid quam quidam ueterum Iudaeorum facis: Christum\ntu nunc persequeris, postquam eum etiam illi qui persecuti\nfuerant crediderunt. sed minoris forsan criminis putas, quod\ninicere in eant iam manus non potes. non minus, inquam,\nnon minus illi grauis illa est persecutio, in qua eum in suis\nimpii persequuntur.\nsed offendit te domiuicae crucis nomen:\nhoc et Iudaeos semper offendit. exhorrescis deum audire\n\n\n\n\npassum: hoc et gentilis error inrisit. quaero ergo nunc in\nqua ah illis\\' parte dissideas, cum in hac tibi atque illis peruersitate\nconueniat. sed ego praedicationem hanc sacrae crucis,\npraedicationem hanc dominicae passionis non solum non inminuo,\nsed, quantum in uoto est ac substantia mea, augeo.\nhunc enim, qui crucifixus est, non solum uirtutem ac sapientiam\ndei, qua nihil maius est, sed etiam totius diuinitatis ac maiestatis\ndominum praedicabo, hoc magis, quod in hoc sermo\nmeus doctrina dei est, dicente apostolo:\nsapientiam loquimur\ninter perfectos: sapientiam uero non huius saeculi\nneque principum huius saeculi, qui destruuntur, sed\nloquimur dei sapientiam in mysterio, quae abscondita\nest, quam praedestinauit deus ante saecula in gloriam\nnostram, quam nemo principum saeculi huius\nagnouit: si enim cognouissent, numquam dominum\nmaiestatis crucifixissent, sed sicut scriptum est:\nquod oculus non uidit nec auris audiuit nec in cor\nhominis ascendit, quae praeparauit deus his qui diligunt\neum. uides quam breuiter sermo apostolicus quanta\ndixerit. sapientiam se loqui dicit, sed sapientiam quam perfecti\ntantummodo sciant, prudentes saeculi nesciant. dei enim\nhoc ait esse sapientiam, quae sit diuino tecta mysterio et ante\nomnia saecula in sanctorum gloriam praedestinata, atque ideo\neam his tantum qui deum sapiunt esse cognitam, principibus\nautem saeculi huius penitus ignotam.\ncausam autem subdidit,\nqua utrumque quod dixerat conprobaret, dicens: si enim\n\n\n\n\n\n\ncognouissent, numquam dominum maiestatis crucifixissent.\nsed sicut scriptum est: quod oculus non\nuidit nec auris audiuit nec in cor hominis ascendit,\np quae praeparauit deus his qui diligunt eum. uides ergo\nquod sapientia dei in mysterio abscondita et ante saecula praedestinata\nhis fuit incognita qui maiestatis dominum crucifixerunt,\nhis autem cognita qui susceperunt. bene autem in mysterio\nabsconditam dicit dei fuisse sapientiam, quia nullius hoc umquam\nhominis uel oculus uidere uel auris audire uel cor potuit\ncogitare, quod maiestatis dominus uel nasciturus esset ex uirgine\nuel uenturus in carne uel omni afficiendus poenae et\ncontumeliae passione.\nsed haec utique dei dona sicut nemo\nest qui, cum essent abscondita in mysterio, sapere umquam\nper B6 potuerit, ita beatus est qui reuelata cognouit unde\nquicumque eam non agnouerunt, necesse est habeantur inter\nprincipes saeculi, qui autem cognouerunt, inter sapientes dei\nnon agnoscit ergo deum in carne natum qui negat.: ergo et\nuos non agnoscitis qui negatis. sed quodlibet faciatis, quamlibet\nimpie negetis, nos plus apostolo credimus. et quid apostolo\ndico? plus deo credimus: ipsi enim per apostolum credimus,\nquem locutum in apostolo certi sumus. dominum maiestatis\nsermo diuinus crucifixum a principibus huius saeculi dicit, tu\nnegas: et illi negabant se deum crucifigere qui crucifigebant.\nhabent ergo qui confitentur cum confitente apostolo partem:\nhabeas tu necesse est cum persequentibus portionem. quid\nergo est hic iam quod dici queat? dominum maiestatis crucifixum\napostolus dicit. inmuta hoc, si potes: separa nunc, si\nuales, Iesum a deo. crucifixum certe a Iudaeis Christum negare\nnon potes, sed dominus maiestatis est qui crucifixus est.\n\n\n\n\nergo necesse est aut Christum affixum esse in cruce deneges\naut deum affixum esse fatearis.\nSed forte offendat te quod tamdiu unius uel maxime\nPauli apostoli testimoniis loquor. satis mihi est idoneus quem\nelegit deus. nec enim erubesco eum fidei meae habere testem,\nquem uoluit deus mundi totius esse doctorem. sed tamen ut\nadquiescam in hoc uoluntati tuae, qui habere me forsan alios\nquorum utar testimoniis non arbitraris, audi perfectum humanae\nsalutis et sempiternae beatitudinis sacramentum Martham\nin euangelio praedicantem. quid enim ait? utique,\ndomine, ego credidi quia tu es Christus filius dei\nuiui, qui in hunc mundum uenisti. disce a muliere ueram\nfidem, disce aeternae spei confessionem. habes tamen grande\nsolacium: non erubescas ab ea sacramentum salutis agnoscere,\na qua testimonium deus non refutauit accipere.\nQuodsi auctoritas tibi forsan personae maioris placet\n(quamuis nullius displicere uel persona uel sexus debeat cui\nconfessio sacramenti auctoritatem facit, quia, quamlibet condicio\ncuiusquam aut locus minor sit, uirtus tamen fidei nescit\ninminui), interrogemus tamen non incipientem aliquem puerulum\ncuius institutio rudis, aut feminam cuius fides forsan\nuideatur incipiens, sed summum illum et inter discipulos discipulum\net inter magistros magistrum, qui Romanae ecclesiae\ngubernaculum regens sicut fidei habuit ita et sacerdotii principatum.\ndic nobis ergo, dic nobis, quaesumus, princeps apostolorum\nPetre, dic quemadmodum ecclesiae credere deum\ndebeant? aequum est enim ut doceas nos doctus a domino\net aperias nobis ianuam cuius clauem accepisti. exclude omnes\nsuffodientes caelestem domum et eos qui per adulterinas cauernas\net inlicitos intrare aditus moliuntur auerte, quia certum\n\n\n\n\n\n\n\nest quod nullus ostium regni intrare poterit, nisi cui clauis a\nte in ecclesiis collocata reserarit.\ndio ergo quemadmodum\ncredere legum Christum et confiteri communem dominum debeamus.\nrespondebis utique absque dubio: quid me consulis\nqualiter dominus confitendus sit, cum habeas qualiter ego sim\nipse confessus? lege euangelium et non requires personam\nmeam, cum habeas confessionem meam: immo illic habes\n^ personam meam, ubi confessionem meam, quia, cum persona\nmea auctoritatem sine confessione non habeat, auctoritas est\npersonae meae ipsa confessio. dic ergo, euangelista, dic nobis\nconfessionem: dic fidem summi apostoli, hominemne tantum\nconfessus sit Iesum an deum, carnem in eo tantum esse\ndixerit an dei filium praedicarit?\ninterroganti ergo domino\nIesu Christo, quem eum crederent, quem confiterentur esse\ndiscipuli, respondit primus apostolorum Petrus, unus utique\npro omnibus, idem enim unius habuit responsio quod habebat\nomnium fides, sed primum decuit respondere, ut idem esset\nordo responsionis qui erat et honoris et ipse antecederet confessione\nqui antecedebat aetate. quid ergo ait? tu es, inquit,\nChristus filius dei uiui. simplici et rustica.\ninterrogatione\nad confutandum te mihi, haeretice, uti necesse est. dic mihi,\nquaeso, quis ille fuerit cui Petrus ita respondit negare non\npotes christum fuisse. interrogo ergo, Christum quem uocas,\nhominem an deum? hominem utique absque dubio. hinc enim\nomnis est tua haeresis, quia negas christum filium dei. et\nideo etiam Mariam Christotocon esse, non theotocon dicis, quia\nChristi genetrix sit, non dei. Christum ergo hominem tantum\nasseris, non deum, et ideo filium esse eum hominis, non dei.\n-quid ergo ad haec respondit Petrus? tu es, inquit, christus...\n\n\n\n\n\n\n\n\n\nfilius dei uiui.\nChristum hunc, quem tu tantum hominis filium esse asseris, ille testatur filium dei. cui uis credamus, tibi an Petro? opinor, non es tam inpudens, ut praeponere te audeas primo apostolorum, tametsi quid est quod tu non audeas? aut quemadmodum apostolum non despicias, qui deum\nnegare potuisti? tu es ergo inquit Christus filius dei uiui. numquid hoc ambigui aut obscuri aliquid in se habet? simplex tantum est et aperta confessio, Christum dei filium praedicat, negas fortasse dictum: sed euangelista testatur, an mentiri apostolum dicis? sed detestabilis falsitas, apostolum\nfalsitatis accusans, an de alio Christo aliquo forsan hoc dictum esse contendis?\nsed hoc nouum prodigiosi commenti genus, quid ergo reliquum est? unum scilicet, ut, cum et quid scriptum sit legatur et uerum sit quod legitur, tandem uel ui uel necessitate constrictus, cum falsitatem astruere non ualeas,\nueritatem inpugnare desistas.\nSed tamen quia summi apostoli testimonio usus sum, quo dominum Iesum Christum deum coram ipse confessus sit, uideamus quemadmodum confessionem eius is quem confessus est adprobarit, quia plus multo est quam quod apostolus dixit,\n\nsi dictum illius deus ipse laudauit. dicenti ergo apostolo tu es Christus filius dei uiui quid a domino saluatore responsum est? beatus es, inquit, Simon Bar Iona, quia caro et sanguis non reuelauit tibi, sed spiritus patris mei qui in caelis est.\nsi displicet tibi uti apostoli testimonio,\n\ndei utere, laudando enim deus quod dictum est auctoritatem suam apostolico dicto addidit, ita ut, etiamsi dictum illud apostoli ore prodiit, suum esse hoc tamen deus fecerit\n\n\n\n\n\nqui probauit. beatus es, inquit, Simon Bar lona, quia\ncaro et sanguis non reuelauit tibi. sed spiritus patris\nmei qui in caelis est. ergo in apostoli dicto et spiritus\nsancti et praesentis filii et dei patris testimonium uides. quid\nergo amplius aut quid simile requiris? filius laudauit, pater\ninterfuit, sanctus spiritus reuelauit.\napostoli ergo dictum totius\ndiuinitatis est testimonium, quia illius necesse est hoc dictum\nauctoritatem habeat quo auctore processit. beatus ergo inquit\nes, Simon Bar Iona, quia caro et sanguis non reuelauit\ntibi, sed spiritus patris mei qui in caelis est.\nergo si Petro non caro et sanguis reuelauit ista uel inspirauit,\niam intellegis quis inspirauerit tibi. si illum spiritus dei docuit\nqui Christum deum esse confessus est, uides quod tu spiritu\ndaemonis doctus sis qui negare potuisti.\nSed tamen dictum illud domini quo conlaudauit Petrum\nquae dicta alia consequuntur? et ego, inquit, tibi dico quia\ntu es Petrus, et super hanc petram aedificabo ecclesiam\nmeam. uides quod dictum Petri ecclesiae fides est.\nergo extra ecclesiam sit necesse est qui fide ecclesiae non\ntenetur. et tibi, inquit dominus, dabo claues regni caelorum.\nfides haec caelum menlit, fides haec claues regni\ncaelestis accepit. intellege quae te maneant. introire clauis\nhuius ianuam non poteris, qui fidem clauis istius denegasti.\net portae, inquit, inferi non praeualebunt aduersum\nte. portae inferi fides est haereticorum, immo perfidia. quantum\nenim a caelo inferna distant, tantum ab eo qui Christum\ndeum confessus fuerit is qui negat. quae ligaueris, inquit,\nin terris, ligata erunt in caelis: et quaecumque solueris\nsuper terram, erunt soluta et in caelis.\nperfecta\n\n\n\n\n\n\napostoli fides potestatem quodammodo diuinitatis accepit, m\nquae ligasset uel soluisset in terris, ligata essent in caelestibus\nuel soluta. tu ergo, qui contra fidem apostoli uenis, cum\nligatum te iam in terris uideas, superest ut ligatum te quoque\nin caelis esse cognoscas. sed longum est ire per singula,\nquae prolixissimam et copiosissimam dissertionem numero sui\nfaciunt, etiamsi breuiter strictimque memorentur.\nSed unum addere tamen adhuc tibi apostoli testimonium\nuolo, ut intellegas his, quae ante passionem domini acta sunt,\netiam quae post passionem sunt secuta congruere. inlapsus\nin conuentu discipulorum suorum clausis ianuis dominus cum\nueritatem corporis sui apostolis declarare uoluisset, palpata\nThomas apostolus carne illius, pertractato latere exploratisque\nuulneribus comperta penitus manifestati corporis ueritate quid\nproclamauit?\ndominus, inquit, meus et deus meus. numquid\ndixit hoc quod tu dicis: homo, et non deus, Christus, et\nnon diuinitas? corpus utique domini sui tetigit et deum esse\nrespondit. numquid discretionem aliquam hominis et dei intulit.,\naut carnem illam theodochon, ut tu ais, id est susceptricem\ndeitatis imaginem nominauit, uel more impietatis tuae\neum quem contigit non propter se, sed propter eum quem in\nse receperat uenerandum esse memorauit? sed subtilitatem\nhanc discretionis tuae apostolus dei forte non norat et elegantiam\niudicii tui ac differentiam non habebat, homo uidelicet\nrusticus et imperitus, dialecticae artis nescius, philosophicae\ndisputationis ignarus, cui scilicet institutio domini sui abunde\nsufficiebat et qui nihil omnino sciebat nisi hoc quod domino\ndocente cognouerat.\net ideo sermo suus caelestis doctrina erat,\nfides sua magisterium diuinum erat: disiungere a corpore suo,\nut tu facis, dominum non didicerat et diuellere a se ipso deum\n\n\n\n\n\n\npenitus nesciebat, sanctus, sincerus, pius, innocentiam peritam,\nfidem inlaesam, scientiam incorruptam habens, sensum cum\nastutia simplicem, cum perfecta simplicitate sapientiam totius\nmali expertem, totius corruptionis ignaram, totius haereticae\nperuersitatis inmunem, et qui formam diuini magisterii in se\nexprimens hoc totum quod didicerat et tenebat. itaque ille\nut tu forsitan putas rusticus et imperitus breui te nunc responsione\nconcludit, paucis sermonibus suis conterit. quid ergo\napostolus Thomas tetigit, cum ad palpandum deum accessisset?\nChristum utique absque dubio. quid autem exclamauit?\ndominus,\ninquit, meus et deus meus. i nunc, si potes, et\nChristum a deo separa: immuta dictum hoc, si uales: da dialecticam\ndisputationem, da prudentiam mundialem et stultam\nillam uerbosa calliditate sapientiam: uerte omnes tete in facies\net contrahe, quidquid siue animis siue arte uales. quodlibet\ndicas, quodlibet facias. exire hinc nusquam uales, nisi hoc quod\napostolus tetigit deum esse fatearis. et quidem, si quo modo\npossis, immutare forsan historiae euangelicae praedicationem\nuelis, ut nec corpus domini Thomas apost.olus contigisse nec\nChristum dominum deum dixisse legeretur. sed inmutari quod\nin euangelio dei scriptum est nequaquam potest.\ncaelum\nenim et terra transibunt, uerba. uero dei non praeteribunt.\necce enim etiam nunc tibi ille qui tunc testatus est\nThomas apostolus clamat: deus est Iesus quem tetigi, deus\nest cuius membra palpaui: non ego incorporalia tenui nec intractabilia\ntemptaui, non spiritum manu contigi, ut de eo\ntantum credar dixisse: deus est. spiritus enim iuxta domini\nmei dictum carnem et ossa non habet. ego corpus domini\n\n\n\n\n\n\nmei tetigi, ego carnem et ossa palpaui, ego digitos meos in\nlocum uulnerum misi et de Christo domino meo quem palpaueram\nproclamaui: dominus meus et deus meus.\nnon\nenim noui inter Christum et deum facere distantiam, inserere\nsacrilegas opiniones inter Iesum et deum nolo, diuellere a se\nipso deum meum nescio. facesse a me quisquis diuersa sentis,\nquisquis diuersa loqueris. ego aliud Christum quam deum esse\nnon noui. hoc cum coapostolis meis tenui, hoc ecclesiis tradidi,\nhoc gentibus praedicaui, hoc etiam tibi clamo: Christus\ndeus est, Christus deus est. aliud mens sana non sentit, aliud\nfides sana non loquitur, diuelli a se diuinitas non potest. et\ncum utique quidquid est Christus deus sit, inueniri aliud in\ndeo non potest quam deus.\nQuid ais tu nunc, haeretice? sufficiuntne haec testimonia\nfidei etiam summae infidelitati, an adhuc aliquid addendum\nest? et quid uel post prophetas uel post apostolos\naddi potest, nisi forte, ut Iudaei quondam expostulabant, signum\ntibi de caelo etiam tu dari postules? sed petenti hoc tibi illud\nquod responsum tunc illis est necesse est responderi: generatio\npraua et adultera signum quaerit, et signum\nnon dabitur ei nisi signum Ionae prophetae.\net aere\nsufficere tibi signum hoc uel cum Iudaeis crucifigentibus poterat,\nut dominum deum nostrum etiam hac re sola edoctus\ncrederes, qua etiam illi qui persecuti fuerant crediderunt. sed\ntamen, quia caelestis signi fecimus mentionem, ostendam tibi\nde caelo signum equidem tale, cui nec daemones umquam\ncontradixerunt, dum ipsa ueritatis necessitate cogente, licet\nlegum corporeum esse cernerent, deum tamen, quod erat, esse\nclamabant. quid ergo ait euangelista de domino Iesu Christo?\nbaptizatus, inquit, confestim ascendit de aqua, et ecce\n\n\n\n\n\n\naperti sunt ei caeli, et uidit spiritum descendentem\nsicut columbam et uenientem super se. et ecce uox\nde caelis dicens: hic est filius meus dilectus, in quo\nmihi conplacui. quid ad haec nunc, haeretice, ais?\ndictum\ndisplicet an persona dicentis? nec interpretatione certe indiget\nintellegentia allocutionis nec commendatione uerborum dignitas\nalloquentis: deus pater est qui dixit, euidens est quod dictum\nest. numquid aut tam inpudentem aut tam sacrilegam uocem\nproferre poteris, ut dicas de unigenito dei filio nec deo patri\nesse credendum? hic est ergo inquit filius meus dilectus,\nin quo mihi conplacui. sed temptabis forsitan dicere, ut\nest dementia, de uerbo hoc, non de Christo dictum fuisse.\ndic mihi ergo, quis erat qui baptizabatur? uerbum an Christus?\ncaro an spiritus? negare utique non potes Christum fuisse.\nhomo ergo ille ex homine ac deo natos, spiritu sancto m uirsine\ndescendente et uirtute altissimi obumbrante conceptus, ac\nsic hominis et dei filius, ille utique, ut negare non potes, baptizatus\nest. si ergo ille baptizatus est, ille et nominatus, quia\nille utique nominatus qui et baptizatus est. hic est, inquit,\nfilius meus dilectus, in quo mihi conplacui. numquid\ndici significantius aut expressius quicquam potest? Christus\nbaptizatus est, Christus de aqua ascendit, Christo baptizato\ncaeli aperti sunt, propter Christum columba descendit, super\nChristum in corporali specie spiritus sanctus adstitit, Christum\npater appellauit.\nhoc si de Christo dictum negare ausus es,\nsuperest ut nec baptizatum Christum fuisse nec spiritum descendisse\nnec patrem locutum esse contendas. sed urguet\ntamen et premit te ipsa ueritas, ut, etiamsi confiteri eam\nnolis, tamen negare non possis. quid enim ait euangelista?\nbaptizatus autem confestim ascendit de aqua. quis\nbaptizatus est? Christus utique. et ecce, inquit, aperti sunt\n\n\n\n\nei caeli. cui scilicet nisi illi qui baptizatus est? Christo utique.\net uidit spiritum dei descendentem sicut columbam\net uenientem super se. quis uidit? Christus scilicet.\nsuper quem descendit?\nsuper Christum utique, et uox facta\nest de caelo dicens. de quo? de Christo scilicet. quid enim\nsequitur? hic est filius meus dilectus, in quo mihi conplacui.\nut omnia illa propter quem facta essent ostenderentur,\nuox secuta est dicens: hic est filius meus dilectus. hoc\nest dicere: hic est propter quem cuncta facta sunt haec: hic\nest enim filius meus. propter hunc caeli aperti sunt, propter\nhunc spiritus meus uenit, propter hunc uox mea facta est:\\'\nhic est enim filius meus. dicens ergo hic est filius meus ,\nquem designabat? illum utique quem columba tangebat. quem\nergo columba tetigit? Christum scilicet. ergo Christus filius\ndei est.\nimpleta est, ut reor, sponsio mea. uides ergo profecto,\nhaeretice, signum tibi de caelo datum, equidem non unum,\nsed multa et singularia. habes enim unum in apertione caeli.\naliud in spiritus descensione, tertium in patris uoce. quae\nutique euidentissime omnia Christum deum esse declarant,\nquia eum et reseratio caelorum deum indicat et descensio\nsuper eum sancti spiritus deum adprobat et adlocutio patris\ndeum esse confirmat. neque enim uel caelum nisi domini sui\nhonore patuisset uel spiritus specie corporali nisi super dei\nfilium descendisset nec pater filium nisi uere filium declarasset,\npraesertim cum his diuinae natiuitatis significationibus, quae\nnon solum ueritatem piae fidei confirmarent, sed etiam prauitatem\nimpiae.\nopinionis excluderent. inefFabili enim diuini dicti\nmagnificentia cum expresse ac significanter dixisset pater hic\nest filius meus, addidit etiam illud quod consecutum est\ndilectus scilicet et in quo mihi conplacui. utique sicut\n\n\n\n\nper prophetiam deum fortem et deum magnum iam praedicauerat,\nita hic dicens filius meus dilectus in quo mihi\nconplacui super proprii filii sui nomen etiam dilecti et complaciti\nsibi filii nomen adiecit, ut proprietatem diuinae uidelicet\nnaturae nominum significaret adiectio et id ad honorem filii\ndei peculiariter pertineret, quod nulli omnino homini contigisset.\nitaque sicut illa propria ac peculiaria in persona domini\nnostri Iesu Christi fuerunt, quod caeli aperti sunt, quod\neum deus pater cunctis uidentibus per aduentantem atque\nastantem columbam quasi manu quodammodo sua tetigit et\nquasi digito indicante monstrauit dicens hic est filius meus,\nita illud quoque proprium ei ac singulare, quod peculiariter\ndilectus et peculiariter patri conplacitus nominatur, ut peculiarem\nutique naturae significationem peculiaria additamenta\nmonstrarent et proprietatem unigeniti filii etiam cognominum\nproprietas confirmaret, quam iam honor signorum praecedentium\ncomprobasset. sed iam libelli istius finis sit.\nneque enim hoc\ndictum dei patris aut augeri humanis sermonibus aut exaequari\npotest. nobis de domino nostro Iesu Christo filio suo satis\nper se ipse deus pater idoneus testis est, dicens: hic est filius\nmeus. tu si contradicendum his dei patris uocibus putas, illi\n& te necesse est contradici, qui eum euidentissima declaratione\nfilium suum esse ab omni mundo fecit agnosci.,\nConsummatis libellis tribus quasi fidelissimis atque opulentissimis\ntestibus, utpote quorum ueritas non humanis tantum,\nsed etiam diuinis testimoniis locupletata est, sufficere quidem\nnobis ad causae probationem per diuinam auctoritatem abunde\npoterant, cum ipsa per se utique causae suae auctoritas diuina\nsufficiat. sed tamen quia plena est his testimoniis sacrorum\nuoluminum series, ubi tot testes sunt quot sententiae, immo\nubi ipsa scriptura sacra quasi unum quodammodo diuini oris\nest testimonium, accumulanda quaedam adhuc putauimus non\npro necessitate approbationis, sed pro facultate rerum et copia,\nut, quidquid necessarium non esset defensioni, totum proficeret ornatui.\nergo quia superioribus libris dominum Iesum Christum\nnon propheticis tantum atque apostolicis, sed etiam euangelicis\natque angelicis testimoniis, cum in carne atque in terra esset,\ndeum probauimus, nunc eum qui in carne natus est etiam ante\ncarnis susceptionem deum semper fuisse monstremus, ut intel- legas\nconsentientibus et quasi conclamantibus sibi diuinorum i\nuoluminum testimoniis eundem te post natiuitatem corpoream\net hominem debere credere et deum, quem ante natiuitatem\ncorpoream tantum deum, et quem post editionem uirginis in\ncorpore deum, eundem ante partum uirginis uerbum deum.\ndisce ergo primum ab apostolo totius mundi magistro eum qui\nest sine exordio, deum, filium dei, in fine mundi, id est in\ntemporum plenitudine filium hominis factum esse. ait enim .\nat ubi uenit plenitudo temporum, misit deus filium\nsuum, factum ex muliere, factum sub lege. dic mihi\nergo nunc: antequam dominus Iesus Christus ex matre Maria\n\n\n\n\n\n\nnasceretur, habuit deus filium aut non habuit? negare non\npotes quin habuerit. neque enim umquam aut. sine patre filius\naut sine filio pater, quia, sicut ex patre filius, ita ex filio pater\ndicitur.\nUides ergo quod dicente apostolo: misit deus filium\nsuum, suum utique, suum, ut ipsius apostoli uerbis utar, suum\nfilium deus misit. neque enim aut alienum aliquem filium misit,\nquia suum misisse dicitur, aut omnino mittere potuit., si non\nerat qui mitteretur. misit ergo inquit filium suum factum\nex muliere. ergo et quia misit eum, misit qui erat, et quia\nsuum misit, non alienum utique, sed suum misit.\nubi ergo\nillud est nunc tuum calliditatis terrenae argumentum: nemo\nanteriorem se parit? numquid enim non antiquior Maria\ndominus? numquid non antiquior filiae hominis dei filius?\nnumquid non antiquior denique homine ipso deus, cum utique\nnullus hominum non ex deo? uides ergo quod non solum antiquiorem\nse Maria peperit, non solum, inquam, antiquiorem se,\nsed auctorem sui, et procreans procreatorem suum facta est\nparentis parens, quia quam promptum utique fuit deo natiuitatem\nhomini tribuere, tam promptum sibi, quam facile ut\nhominem nasci faceret, tam facile ut ipse ex homine nasceretur.\nneque enim circumscripta est in persona sui potestas dei, ut,\nquod ei in omnibus licet, non liceat in se, et qui utique in\nnatura deitatis ipsius id habet ut omnia possit deus, in sua\ntantum persona id non habeat ut sit in homine deus. sequestratis\nergo ac repudiatis friuolis et caducis terrenarum argumentationum\nstoliditatibus simplici tantummodo testificationi ac\nnudae credendum est ueritati et his tantum de deo testibus\nfides accommodanda, quos deus misit et in quibus ipse de se\nut ita dixerim praedicauit.\naequum est enim at de agnitione\nillius ipsi credamus, cuius scilicet totum est quod de eo\n\n\n\n\n\n\n\n\nnouimus, quia agnosci utique deus ab homine non potuit, nisi\nagnitionem sui ipse tribuisset. et ideo iustum est ut ei totum\ncredamus de eo quod scimus, cuius est omne quod scimus,\nquia, si ei non credimus a quo scimus, fit ut omnino nihil\nsciamus, dum ei non credimus per quem scimus.\nItaque quia superiore testimonio patuit, quod deus filium suum miserit et is filius hominis factus sit qui semper dei filius fuit, uideamus an idem apostolus alibi simile aliquid testimonio huic dixerit, ut lucens iam per se ueritas duplicata testimoniorum luce plus luceat, ait ergo idem apostolus: misit\ndeus filium suum in similitudine carnis peccati.\nuides utique apostolum non casu aliquid aut inconsiderata uoce dixisse, ut id quod semel dixerat praeteriret, quia scilicet nec cadere in eum casus aut inconsiderantia poterat, in quo plenitudo diuini consilii et sermonis habitabat, quid ergo ait? misit\n\ndeus filium suum in similitudine carnis peccati, idem iterat, idem inculcat dicens: misit deus filium suum, eximius utique et admirabilis magister, sciens in hoc totum penitus catholicae sacramentum fidei contineri, ut natus in carne dominus et missus esse in hunc mundum dei filius crederetur,\nhoc etiam atque etiam clamitat dicens: misit deus\nfilium suum.\nnec mirum si id ille ad euangelizandum dei aduentum peculiariter missus sic praedicauit, cum id etiam ante legem lator legis ipse clamauerit dicens: obsecro, domine, prouide alium quem mittas, quod in Hebraeorum uoluminibus\nmulto euidentius legitur: obsecro, domine, mitte quem missurus es. pius utique propheta et totius in se generis humani affectum habens eum, qui mittendus a patre\nad redemptionem ac salutem omnium erat, ut quam celerrime mitteretur, quasi totius a deo patre humanae carnis uocibus\n\n\n\n\n\n\n\n\n\n\n\npostulabat dicens: obsecro, domine, mitte quem missurus\nes. misit ergo inquit deus filium suum in similitudine\ncarnis peccati.\nbene, cum missum eum in carne\ndiceret, peccatum ab eo carnis exclusit. misit enim inquit\ndeus filium suum in similitudine carnis peccati, hoc\nest, ut in uera carnis susceptione agnosceretur ueritas non\nfuisse peccati, et quantum ad corpus ueritas intellegeretur,\ntantum ad peccatum similitudo peccati, quia, cum omnis caro\npeccatrix sit, ille autem sine peccato carnem habuerit, similitudinem\npeceatricis carnis in se habuit, dum in carne esset,\nueritate autem peccati caruit, quia sine peccato fuit. misit\nergo inquit deus filium suum in similitudine carnis\npeccati.\nUis scire quam bene hoc apostolus praedicarit? audi\nquemadmodum hoc in os apostoli quasi ei ipsius dei ore defluxerit,\ndicente domino; non enim misit deus filium suum\nin mundum ut iudicet mundum, sed ut saluetur mundus\nper ipsum. ecce ipse, ut uides, dominus missum se a\ndeo patre ad salutem humani generis protestatur. quodsi euidentius\ndeclarandum putas, quem filium ad saluandos homines\ndeus miserit, quamuis proprius atque unigenitus filius non nisi\nunus sit et, cum filium suum misisse dicitur, unigenitum\nutique suum misisse monstretur, audi tamen Dauid prophetam\neum, qui ad salutem humanam missus sit, euidentissime designantem.\nmisit, inquit, uerbum suum, et sanauit eos.\nnumquid uertere hoc ad carnem potes, ut dicas ad sanandum\nhumanum genus hominem tantum a deo missum? non potes\nutique. reclamat enim tibi cum omnibus scripturis sacris\n\n\n\n\n\n\nDauid propheta dicens: misit uerbum suum, et sanauit\neos. uides ergo ad sanandos homines uerbum missum esse,\nquia, licet per Christum sanitas data sit, uerbum tamen dei\nin Christo fuit quod per Christum cuncta sanauit: ac sic unito <\nper sacramentum incarnationis Christo et uerbo dei factus est\nChristus et uerbum dei unus ex re utraque filius dei.\nquod utique\napostolus Iohannes declarare aperte uolens misit, inquit\ndeus filium suum saluatorem mundi. intellegis quomodo inseparabili\nconexione deum hominemque coniunxerit. christus\nenim, qui ex Maria natus est, saluator absque dubio appellatur\nsecundum illud: quia natus est uobis hodie saluator, qui\nest Christus dominus. hic autem ipsum quod inissud\nest uerbum dei saluatorem nominat dicens: misit deus filium\nsuum saluatorem mundi.\nPatet itaque quod per sacramentum uniti cum homine\nuerbi dei et uerbum, quod ad saluandum missum est, saluator.\ndicitur, et saluator in carne natus per uerbi utique consortium\ndei filius nuncupatur, ac sic indiscreta utriusque nominis maie:\nstate, quia unitus est cum homine deus, quidquid est homo e\ndeus, totum penitus nuncupatur deus. et ideo idem apostolus\nbene subdidit dicens: quisque crediderit quoniam IesIL.\nest filius dei, deus in illo manet et caritas dei in e\nperfecta est.\nillum uere praedicat credere, illum plenuc\ndiuina asserit caritate, qui Iesum filium dei credit filium autem\ndei uerbum dei esse testatur, ac per hoc unum atque idem:\npenitus uult intellegi unigenitum uerbum dei et Iesum christum\nfilium dei. uis autem plenius scire, quamuis Christus secundum\ncarnem uere ex homine homo natus sit, tamen propter ineffe:\nbilem sacramenti unitatem, qua unitus cum deo homo est:\nnullam penitus inter Christum et uerbum esse distantiam?\naudi dominicum euangelium, immo potius audi ipsum de se\ndicentem deum. haec est, inquit, uita aeterna, ut cognoscant\nte solum uerum deum et quem misisti Iesum\nChristum. superius audisti uerbum dei ad sanandos\nhomines missum esse, hic autem audis eum qui missus sit\nIesum Christum esse. separa hoc, si potes, cum uideas tantam\nunitatem Christi et uerbi esse, ut non solum unitum cum\nChristo uerbum, sed etiam propter unitatem ipsam Christus\niam uerbum esse dicatur.\nSed parum hoc elucere forsitan putas, non quia parum\nluceat, sed quia infidelitas tenebrosa semper ipsa sibi etiam\nin luce tenebras facit. audi itaque paucis sermonibus omne\nhoc unitatis dominicae sacramentum apostolum conplectentem.\nunus, inquit, dominus noster Iesus Christus, per quem\nomnia. Iesus bone, quanta est auctoritas in uerbis tuis. tua\nenim sunt quae a tuis per te dicuntur. ecce ut hoc apostoli\ndictum in paucis quanta conplectitur. unus, inquit, dominus\nnoster Iesus Christus, per quem omnia. numquid ad\npraedicandum tanti mysterii sacramentum aliqua circuitione\nuerborum usus est, aut id, quod intellegi a nobis uoluit, longae\norationis narratione tractauit? unus, inquit, dominus noster\ni Iesus Christus, per quem omnia.\nsimplici tantum et breui\nelocutione arcanum tantae maiestatis edocuit, hac scilicet fiducia,\nqua sciebat sermonem suum in negotio dei longis argumentationibus\nnon egere et fidem dictis suis diuinitatem dare.\nsola. enim ad dictorum confirmationem rerum sufficit demonstratio,\nquando probatio in auctoritate dicentis est. unus ergo\ninquit dominus Iesus Christus, per quem omnia. considera\nubi hoc de uerbo patris legeris quod de Christo legis.\n\n\n\n\n\n\nomnia, inquit euangelium, per ipsum facta sunt, et sine\nipso factum est nihil. apostolus dicit per Christum\nomnia, euangelium dicit per uerbum omnia.\nnumquid repugnant\nsibi sermones sacri? non utique, sed unum atque\neundem intellegi uolunt et apostolus Christum, per quem omnia\ncreata dixit, et euangelista uerbum, per quod omnia facta esse\nmemorauit. audi, inquam, quid ipse de se dei uerbum deus\npronuntiauerit. nemo, inquit, ascendit in caelum nisi qui\nde. caelo descendit, filius hominis qui est in caelo, et\niterum: si uideritis, inquit, filium hominis ascendentem\nubi erat prius? filium hominis in caelo fuisse dixit, filium\nhominis e caelo descendisse memorauit quid est?\nquid mussitas?\nnegato hoc, si uales. sed rationem dicti quaeris? non\nreddo interim. deus hoc dixit, deus locutus est: mihi uerbum\nillius summa ratio est. remoueo argumenta, remoueo disputationes:\nsola mihi ad credulitatem sufficit persona dicentis. non\nlicet mihi de fide dicti ambigere, non licet deliberare. quid\nmihi quaerere quomodo uerum sit quod deus dixit, cum dubitare\nnon debeam, quin uerum sit quod deus dixerit? nemo,\ninquit, ascendit in caelum nisi qui de caelo descendit,\nfilius hominis qui est in caelo.\nuerbum utique patris\nsemper in caelo fuit. et quomodo ille filium hominis semper\nin caelo fuisse memorauit? intellege ergo quod eum filium 1\nhominis esse docuit, qui semper dei filius fuit, cum utique \\\\\neum, qui filius hominis nuper extitit, in caelo semper fuisse\nconfirmet. huc accedit maius aliud, quod eundem filium hominis,\nid est uerbum dei, quod descendisse de caelo dixit, etiam tunc,\ncum in terra loquitur, in caelo esse testatur. nemo enim\ninquit ascendit in caelum nisi qui de caelo descendit,\nJ\n\n\n\n\n\n\nfilius hominis qui est in caelo.\nquis, quaeso, est qui\nhaec loquitur? Christus utique. ubi autem tunc erat cum\nloqueretur? in terra scilicet. et quomodo se et de caelo, cum\nnatus est, descendisse, et cum loquitur, in caelo esse testatur,\net eundem se filium hominis esse dicit, cum utique et e caelo\nnisi deus descendere non potuerit, et cum in terra loquitur,\nin caelo utique nisi per dei infinitatem esse non possit? aduerte\nergo tandem et percipe, quod idem est filius hominis\nqui uerbum dei, quia et filius est hominis, dum ex homine\nuere nascitur, et uerbum dei, dum idem, qui in terra loquitur,\nmanet semper in caelo. ac sic humanae est natiuitatis, quod\nfilium se hominis uere dicit, diuinae autem infinitatis, quod e\ncaelo penitus non recedit.\net ideo bene apostolus instar diuinorum\nuerborum docens (qui enim, inquit, descendit, ipse\nest et qui ascendit super omnes caelos, ut impleret\nomnia) ipsum descendisse dicit quem ascendisse. descendere\nautem de caelo non potuit nisi uerbum dei, quod utique cum\nin forma dei esset, exinaniuit semet ipsum formam\nserui accipiens, in similitudine hominum factus, et\nhabitu inuentus ut homo, humiliauit semet ipsum\nfactus oboediens usque ad mortem, mortem autem\ncrucis. descendit ergo de caelo uerbum dei, ascendit autem\nfilius hominis; ipsum autem ascendisse dicit quem descendisse.\nergo uides quod idem est filius hominis qui uerbum dei.\nEt ideo secundum diuini uerbi magisterium intrepide\niam et incunctanter et filius hominis e caelo descendisse\net dominus maiestatis crucifixus esse dicendus est, quia secundum\nsuscepti corporis sacramentum et filius dei factus est\nfilius hominis et in filio hominis crucifixus est dominus\n\n\n\n\n\n\n\n\nmaiestatis, et quid plura? longum est de singulis multa dicere, dies enim me deficiet, si omnia, quae ad hanc rem afferri possunt, conquirere aut explicare temptauero. reuoluenda enim hoc uolenti scriptura omnis ac relegenda est. nam quae sunt quae non pertineant ad hoc, cum omnia scripta sint propter\n\nhoc?\nbreuiter ergo ac strictim nonnulla dici necesse est, ut dici possint, et enumeranda quaedam magis quam explicanda ac damnis ut ita dicam damna redimenda, cum propter hoc utique conueniat aliqua transcurri, ne necesse sit prope cuncta reticeri, uenit ergo inquit saluator in euangelio filius hominis\n\nsaluare quod perierat, et apostolus fidelis, inquit, sermo et omni acceptione dignus, quoniam Christus Iesus uenit in hunc mundum peccatores saluos facere, quorum primus ego sum: sed et Iohannes euangelista in propria, inquit, uenit, et sui eum non receperunt.\nuides\n\nergo quod alibi scriptura filium hominis, alibi Iesum Christum, alibi uerbum dei in mundum uenisse praedicat, intellege itaque dissimilitudinem appellationum esse, non rerum, et in diuersa nominum specie unam esse uirtutem. nam licet uenisse in mundum nunc filius hominis, nunc dei nominetur, id est\n\nuerbum, unus tamen in utroque nomine designatur.\nNam cum utique secundum euangelistam is in mundum uenerit, per quem ipse factus est mundus, et is filius hominis factus sit, qui est mundi creator deus, non interest quid in singulis nominetur, qui deus in omnibus intellegitur.\nnon praeiudicat enim diuinitati dignatio aut uoluntas sua, cum hoc utique magis diuinitatem ipsam conprobet, quia, quidquid uoluit, hoc fuit, ergo et quia uoluit in mundum uenit, et quia uoluit homo natus est, et quia uoluit filius hominis appellatus est. omnia enim haec sicut uocabula sunt, ita uirtutes\ndei. non inminuit in illo dissimilitudo nominis uim\n\n\n\n\n\n\n\n\n\n\n\n\npotestatis. quidquidlibet dictus fuerit, in cunctis unum est. sit\nlicet in specie uocabulorum aliqua diuersitas, non est in uirtute\nnominum nisi una maiestas.\nUerum quia hactenus euangelicis uel maxime atque\napostolicis quasi nouis testibus usi sumus, nunc de prophetis\nueteres proferamus, admiscentes interdum antiquis noua,\nut intellegant omnes scripturam sacram uenturum in carne\ndominum toto quodammodo suo corpore quasi uno ore clamasse.\nait itaque eximius ille et admirabilis tam munere dei\ndiues quam testimonio, cui uni admodum contigit sanctificari\nantequam nasci, Hieremias propheta, hic est, inquiens, deus\nnoster, non reputabitur alius praeter eum. qui inuenit\nomnem uiam disciplinae, et dedit eam Iacob\npuero suo, et Israhel dilecto suo. post haec in terris\nuisus est, et cum hominibus conuersatus est hic est\nergo inquit deus noster.\nuides a propheta deum quasi manu\nindice ostendi et quasi digito significante monstrari: hic est\nenim inquit deus noster. dic mihi ergo: quem deum his\nsignis propheta tunc atque indiciis demonstrabat? numquidnam\npatrem? et quid necesse erat ostendi eum, quem se\nnosse omnes credebant? non enim Iudaei deum tunc ignorabant,\nqui sub dei lege uiuebant. sed id agebatur utique, ut\nfilium dei deum noscerent.\net ideo bene propheta eum, qui\nomnem disciplinam inuenisset, id est legem dedisset, uidendum\nin terris, id est uenturum in carne dicebat, ut, quia\neum qui legem dedisset deum esse Iudaei non dubitarent,\neum qui in carne uenturus esset deum esse cognoscerent, cum\neum utique, quem legislatorem deum crederent, uidendum inter\n\n\n\n\n\n\nhomines per susceptionem humanae carnis audirent, eodem\nipso quoque per prophetam aduentum proprium pollicente:\nquia ego ipse qui loquebar, ecce adsum. non reputabitur\nergo inquit scriptura sacra alius praeter eum.\npulchre\nhic propheta praeuidens peruersa dogmata omnem sensum haereticae\nperuersitatis exclusit dicens: non reputabitur alius\npraeter eum. hic est enim unus ex deo in deum natus,\ncuius iussionem uniuersitatis opus secutum est, cuius uoluntas\nrerum ortus est, cuius imperium mundi fabrica est, qui cuncta\ndixit, et facta sunt, cuncta. mandauit, et creata sunt. hic ergo\nunus est ad patriarchas loquens, in prophetis manens, ei spiritu\nconceptus, natus ex uirgine, in mundo uisus, inter homines\nconuersatus, affigens ligno crucis chirographum peccatorum,\ntriumphans in semet ipso aduersarias nobis inimicasque uirtutes,\nmortem occidens, resurgendi fidem omnibus tribuens,\ngloria sui corporis corruptionem humanae carnis interimens.\nuni ergo haec domino Iesu Christo peculiaria sunt, et ideo\nnon reputabitur alius ad eum, quia unus in hac gloriae ac\nbeatitudinis singularitate deus ex deo natus est. id ergo per\npropheticam doctrinam tunc agebatur, ut unigenitus a cunctis\ndei patris filius disceretur, et cum ad filium non reputari\ndeum alterum audirent, unum utique in patre ac filio deum\nesse cognoscerent. post haec, inquit, in terris uisus est, J\net cum hominibus conuersatus est. uides quod euidenter \\'\nhic aduentus domini ac natiuitas designatur. numquid enim\npater umquam, qui non nisi filio tantum uisibilis esse legitur,\naut in terris uisus aut in carne editus aut inter homines conuersatus\nest?\nnon utique. intellegis ergo quod omnia haec de\n\n\n\n\n\n\nAlio dei dicta sunt. nam cum et uidendum in terris deum\npropheta dixerit et alius praeter filium non sit uisus in terris,\nCD de alio hoc absque dubio propheta dixit quam de quo\ndictum postea res probauit. cum enim uidendum utique deum\ndixerit, non de alio hoc uere dicere potuit quam qui uere\nI postea uisus fuit. sed de hoc satis hactenus. nunc ad alia\ntranseamus. labor, inquit Esaias propheta, labor Aegypti,\net negotiatio Aethiopiae, et Sabaim uiri sublimes ad\nte transibunt, et tui erunt serui: post te ambulabunt,\nuincti manicis: et te a.dorabunt, teque deprecabuntur:\nquoniam in te est deus, et non est praeter te deus.\ntu es enim deus noster, et nesciebamus, deus Israhel\nsaluator. quam bene sibi diuina semper scripta conueniunt.\nSuperior enim propheta dixit hic est deus noster, iste autem\ntu es deus noster. in illo utique diuina doctrina, in hoc\nhumana confessio est. alter personam magistri docentis, alter\nPersonam populi confitentis explicuit. pone enim nunc docentem\ncotidie in ecclesia, sicut facit, Hieremiam prophetam ac\ndicentem de domino Iesu Christo: hic est deus noster: quid\naliud utique responderet cuncta ecclesia, sicut facit, quam id\nquod alius propheta ad dominum Iesum dixit: tu es deus\nnoster, ita ut bene praesenti confessioni etiam praeterita\nignorantia possit adiungi dicente populo: tu es deus noster,\net nesciebamus. bene enim hi, qui prius daemonicis superstitionibus\noccupati ignorabant deum, conuersi ad fidem possunt\ndicere: tu es deus noster, et nesciebamus.\nQuodsi ex Iudaeorum magis persona probari tibi id ipsum\ncupis, considera post infelicem illam ignorantiam et impiam\n\n\n\n\n\n\n\n\npersecutionem conuertentes se ad fidem et agnoscentes dominum passim populos Iudaeorum, et uide an recte dicere possint: tu es deus noster, et nesciebamus, sed ego addo aliud, ut tibi hoc non ex confitentibus tantummodo Iudaeis, sed etiam negantibus probem, interroga enim eos qui perdurant adhuc\n\nin sacrilegio Iudaeos, an sciant uel credant deum: scire utique se et credere confitebuntur, at contra interroga an credant filium dei: negabunt profecto et blasphemabunt.\nuides ergo quod de eo propheta dixit, quem Iudaei et nescierunt semper et adhuc nesciunt, non de eo, quem utique et credere se putant\net confiteri, et ideo bene hi, qui ex Iudaeis ad fidem post ignorantiam ueniunt, dicere possunt: tu es deus noster, et nesciebamus, recte enim hi, qui post ignorantiam credunt, nescisse se dicunt, quem adhuc non credentes se nescire contendunt. palam enim est quod eum nescisse se prius dicunt\npost ignorantiam confitentes, quem adhuc nesciunt denegantes.\nLabor, inquit, Aegypti, et negotiatio Aethiopiae, et Sabaim uiri sublimes ad te transibunt, in his diuer-sarum nationum uocabulis aduentum crediturarum gentium significari nemini dubium est. transisse autem ad Christum\ngentes negare non uales, utpote quae nomine Christianitatis indepto non fide\\ttantum ad dominum Iesum Christum,\\tsed etiam\nipso nomine\\ttransierunt,\\tquia, cum idem quod sunt\\tuocentur,\nfactum est, quod erat fidei opus, nominis sacramentum, ad te, inquit, transibunt et tui erunt et post te ambulabunt uincti manicis..\nsicut sunt uincula coherctionis, ita sunt uincula caritatis secundum illud quod ait dominus: attraxi eos in uinculis caritatis, uere enim magnae sunt haec uincula et\n\n\n\n\n\neffabilis caritatis, quibus qui alligantur, gaudent catenis suis. uis\nscire hoc uerum esse ? audi apostolum gaudentem et exultantem\nuinculis suis, cum ait: obsecro ergo uos ego uinctus in\ndomino, et illud: obsecro te, cum sis talis ut Paulus\nsenex, nunc autem et uinctus Christi Iesu. uide quantum\ngaudebat uinculorum suorum merito, quorum etiam alios\nprouocabat exemplo. non dubium est autem, in quibus unus\nest domini amor, unum esse dominicae uinculationis affectum\nsecundum illud: multitudinis autem credentium erat\ncor et anima una.\nte, inquit, adorabunt teque deprecabuntur,\nquoniam in te est deus, et non est praeter te\ndeus. dictum prophetae euidenter apostolus exposuit dicens:\nquoniam deus erat; in Christo, mundum reconcilians\nsibi. in te ergo inquit est deus, et non est praeter te\ndeus. bene propheta dicens in te est deus non tantum eum\nqui praesens esset, sed etiam eum qui esset in praesente\nmonstrauit, habitantem scilicet ab eo in quo habitaret naturarum\nsignificatione, non unitatis abnegatione distinguens.\nTu es, inquit, deus, et nesciebamus, deus Israhel\nsaluator. quamuis multis iam scriptura et euidentibus\nsignis de quo loqueretur ostenderit, expressit tamen manifestissime\nin saluatoris nomine Christi nomen, quia idem saluator\nutique qui Christus, dicente nagelo: quia natus est\nuobis hodie saluator, qui est Christus dominus.\nIesum\nenim Hebraice saluatorem interpretari nemini dubium est, sicut\nangelus sanctae Mariae uirgini protestatur dicens: at uocabis\n\n\n\n\n\n\n\n\nnomen eius Iesum: ipse enim saluum faciet populum\nsuum a peccatis eorum, ac ne forte eum hoc modo saluatorem\ndiceres praedicatum quo de aliis dictum est: et suscitauit\neis dominus saluatorem Othonihel filium Cenez,\net iterum: et suscitauit eis saluatorem Aoth, filium\nGera, adiecit: ipse enim saluum faciet populum suum\na peccatis eorum.\nnon est autem humanae opis redimere\npopulum a captiuitate peccati, quod illi soli utique possibile\nest de quo dictum est: ecce agnus dei, ecce qui tollit\npeccatum mundi, ceteri enim non suum populum, sed dei,\net non a peccatis, sed ab hostibus saluauerunt.\nTu es ergo inquit deus noster, et nesciebamus,\ndeus Israhel saluator. quos magis hoc putas dicere, quibus\nhoc magis aestimas conuenire, Iudaeis, anne gentilibus? si\nIudaeis, Iudaei utique Christum non cognouerunt secundum\nillud: Israhel autem me non cognouit, et populus!\nmeus me non intellexit, et illud: et mundus per ipsum\nfactus est, et mundus eum non cognouit: in propria\nuenit, et sui eum non receperunt.\nsi autem gentibus,\npalam est quod Christum gentilitas idolis occupata nesciuit\nquamuis illa nec patrem scierit: sed tamen etiamsi nunc nouit,\nnon nisi per Christum tamen nouit. uides ergo quod, siue ei J\ngentibus sit credens populus siue ei Iudaeis, bene pro se\nuterque dicit: tu es deus noster, et nesciebamus, deus\nIsrahel saluator, quia et gentes colentes prius idola ignorabant\ndeum, et Iudaei negantes dominum ignorabant filium\ndei. ac per hoc bene de Christo tam illi quam isti dicunt:\n\n\n\n\n\n\ntu es deus noster, et nesciebamus, quia tam illi nesciebant\ndeum qui non credebant, quam illi qui dei filium\ndenegabant.\nsi ergo Christus credendus est, ut uentas loquitur,\nut diuinitas protestatur, ut Christus denique ipse praedicat, qui\nutrumque est, quid interserere te, infelix furor, inter Christum\net deum niteris? quid separare corpus suum a filio dei appetis\net ipsum a se deum diuidere conaris? unita discindis et coniuncta\ndiscernis. uerbo dei de deo crede: nulla enim re melius\nconfiteri diuinitatem dei omnino poteris, quam si ipsa eam,\nqua ipsa se diuinitas docuit, uoce fatearis. scito etenim iuxta\nprophetam, quia dominus ipse est deus, qui inuenit omnem\nuiam disciplinae, qui utique et in terris uisus est et inter\nhomines conuersatus est.\nipse lumen fidei mundo intulit, ipse\nlucem salutis ostendit. deus enim dominus, et inluxit\nnobis. hunc ergo crede, hunc dilige, hunc confitere, quia,\nquando ei ut scriptum est omne genu flectet, caelestium,\nterrestrium et infernorum, et omnis lingua confitebitur,\nquia dominus Iesus Christus in gloria est dei\npatris, uelis nolis, negare non poteris, quia dominus Iesus\nChristus in gloria est dei patris. haec enim perfectae confessionis\nperfecta uirtus est, deum ac dominum Iesum Christum\nsemper in dei patris gloria confiteri.\nDiximus libro primo haeresin illam Pelagianae haereseos\n. discipulam atque imitatricem id omnibus modis temptasse atque\n\n\n\n\n\n\n\n\n\n\npugnasse, ut dei filius, dominus Iesus Christus, natus ex uirgine,\nhomo tantummodo solitarius crederetur, et arrepta postmodum\nuirtutis uia id eum pie ac religiose uiuendo obtinuisse,\nut dignus per hanc uitae sanctimoniam fieret cui se maiestas\ndiuina sociaret, ac sic exclusa ab eo penitus sacrae originis\ndignitate sola ei tantummodo meritorum relinqueretur electio,\nid annitentes utique ac laborantes, ut eo quasi in plebem omnium\nmisso et uelut in turbam humani generis aggregato id\nper bonorum actuum conuersationem mereri omnes homines\nposse dicerent, quidquid bene uiuendo ille meruisset: pestifera\nscilicet ac letalis assertio, quae et deo uera derogans et hominibus\nfalsa promittens in utroque nefandi esset damnabilisque\nmendacii, dum et sacrilegii iniuria deum afficit et homines in\nspem falsae praesumptionis inducit, peruersissima scilicet atque\nimpiissima assertione mortalitati donans quod non erat, deo\ntollens quod erat.\nhuius ergo mortiferae ac perniciosae prauitatis\nhaec quae nunc orta est recens haeresis quasi rediuiuos\nquodammodo suscitans cineres in ueteribus fauillis nouum mouit\nincendium: solitarium quippe hominem natum esse asserit dominum\nIesum Christum. et ideo quid necesse est ut requiramus,\nan in consequentibus eius peruersitatis sit quae est in capite\nipso sceleris unius? superfluum quippe est expectare in posterioribus\nqualis sit, quae expectandi omnino causas iam in\nprincipio non reliquit. quae enim ratio est explorare, an in\nsimilitudinem superioris haereseos eadem promittat homini,\nquae, quod immanissimum scelus est, eadem tollit deo, ita ut\npaene impium sit, cum uideamus quid praecesserit, requirere\nquid sequatur? quasi uero aliqua in consequentibus causa afferri\npossit, qua se probet non esse impium qui negauerit deum.\nait ergo, ut saepe iam diximus, noua. haeresis, dominum Iesum\n\n\n\n\n\nChristum hominem tantummodo solitarium ex uirgine natum\nesse, et ideo Mariam Christotocon, non theotocon esse appel-\nlandam, quia sit Christi mater, non dei. addit praeterea sacrilegae\nassertioni quam praua argumenta tam friuola, dicens:\nnemo anteriorem se parit. quasi uero unigeniti dei natiuitas\na prophetis praedicta, a saeculis praenuntiata humanis\nsit tractanda aut aestimanda rationibus, aut uero ipsa, quisquis\nes, o haeretice, cui de partu suo calumniaris, uirgo Maria propriis\nhoc quod actum est egerit consummaritque uirtutibus, ut\nei in tanta re ac tanto opere imbecillitas obiciatur humana.\nsi quid itaque in hac re per hominis opus actum est, humanas\nquaere rationes: si autem totum, quod actum est, dei uirtus\nest, quid inpossibilitatem spectas humanam, ubi efficientiam\nuides esse diuinam? sed de hoc tamen plenius postea. nunc\nquod paulo ante ordiri coepimus exequamur, ut omnes sciant\nte in Pelagianis cineribus ignes quaerere et nouis sacrilegiorum\nflatibus fauillas ueteres excitare.\nDicis ergo Christum hominem tantummodo solitarium\nnatum esse. hoc utique et illa quam in primo libro euidenter\nostendimus Pelagianae impietatis haeresis praedicauit, Christum\nhominem tantummodo solitarium natum esse. addis praeterea\ndominum ipsum omnium Iesum Christum theodochon ima\nginem appellandum, id est non deum, sed susceptorem dei,\nscilicet ut eum non propter se, quia sit deus, sed quia deum\nin se suscipiat, honorandum putes. hoc utique etiam illa quam\nante dixi haeresis asserebat, Christum non propter se colendum,\nuidelicet quia deus esset, sed quia bonis ac piis actibus deum\nin se habere meruisset.\nergo uides Pelagianum te uirus uomere,\nPelagiano te spiritu sibilare. unde conuenit ut de te non tam\n\n\n\n\n\n\niudicandum quam iudicatum esse uideatur, quia, cum eiusdem\nerroris sis, necesse est eiusdem quoque etiam damnationis esse\ncredaris: ut non dicam interim illud, quod imperiali statuae\ndeum comparans in tantam sacrilegii impietatem ac blasphemiam\nprorupisti, ut recte admodum etiam Pelagium ipsum,\nqui paene omnes impietate uicerit, hac amentia uicisse uidearis.\nAis ergo Christum theodochon imaginem appellandum id\nest non propter se eum, quia sit deus, sed quia deum in\nse susceperit honorandum. hoc modo ergo nihil inter eum et\nomnes qui fuerunt sanctos homines esse asseris, quia omnes\nutique sancti homines deum in se habuerunt, siquidem et in\npatriarchis deum fuisse et in prophetis deum locutum non\nignoramus.\nomnes denique non dico apostolos, martyres, sed\nomnes quoque sanctos dei et seruos dei habere in se spiritum\ndei credimus secundum illud: uos enim estis templum\ndei uiui, sicut dixit deus: quia inhabitabo in eis, et\niterum: nescitis quia templum dei estis et spiritus dei\nhabitat in uobis? et per hoc omnes hi theodochi sunt, ac\nsic hoc modo cunctos admodum Christo similes et deo pares\ndicis.\nsed absit haec abominandi erroris impietas, ut facturae suae factor, ut famulis suis dominus, ut terrenae fragilitati deus\nterrestrium et caelestium conparetur et haec ei ex beneficiis suis\niniuria fiat, ut, quia habitatione sua dignatur hominem, idcirco\nidem quod homo esse dicatur.\nQuin immo hoc inter illum interest et sanctos omnes,\nquod inter habitaculum et habitatorem, quod utique ut habitetur\nnon habitaculi est, sed habitatoris, in cuius scilicet arbitrio est\net aedificatio habitaculi et usus, id est, uel ut, cum uelit,\n\n\n\n\n\n\nhabitaculum ipsum facere, uel ut, cum fecerit, dignetur habitare.\n- an experimentum quaeritis, inquit apostolus, eius qui\nM in me loquitur Christi? et alibi: nescitis quia Christus\nIesus in uobis est, nisi forte reprobi estis? et iterum:\nin interiorem, inquit, hominem habitare Christum per\nfidem in cordibus uestris.\nuides quid intersit inter doctrinam\napostolicam et blasphemiam tuam. tu in Christo deum\nuelut in homine habitare dicis: ille Christum ipsum in hominibus\nhabitare testatur, quod profecto, ut tu ais, caro et sanguis\nfacere non possunt, scilicet ut ex hoc ipso, quo eum deum tu\nesse denegas, deus probetur. nam cum eum, qui in homine\nhabitet, deum non neges, necesse est ut eum, quem in hominibus\nhabitare cognoscis, euidentissime deum esse credamus.\nomnes ergo siue patriarchae, siue prophetae, siue apostoli, siue\nmartyres, siue denique sancti omnes habuerunt quidem in se\ndeum et omnes filii dei facti sunt et omnes theodochi fuerunt,\nsed diuersa utique multo dissimilique ratione.\nomnes enim\ncredentes deum filii dei sunt per adoptionem, unigenitus autem\nP tantum filius per naturam. qui non ex materia aliqua est a\npatre genitus, quia omnis res et omnis rerum materia per unigenitum\ndei filium est, non ex nihilo, quia ex patre, non quasi\npartus, quia nihil in deo uacuum atque mutabile: sed ineffabiliter\natque inaestimabiliter deus pater in his, quae ingenita\nin se erant, unigenitum suum genuit, ac sic ab ingenito summo\nac sempiterno patre unigenitus summus et sempiternus est\nI filius, idem habendus in carne qui habetur in spiritu, idem\ncredendus in corpore qui creditur in maiestate, quia nasciturus\nin carne non diuisionem aliquam aut discissionem sui fecit, ut\nse ex parte aliqua non nascente pars sui aliqua nasceretur aut\naliquid in eo diuinitatis postea superueniret, quod in eo natum\nomnis enim iuxta apostolum, omnis in Christo plenitudo diuinitatis inhabitat corporaliter, non quia aliquando habitauerit et aliquando non habitauerit, nec quia postea fuerit et ante non fuerit, alioquin ad illam Pelagianae haereseos impietatem deuoluimur, ut dicamus ex\n\ncerto tempore habitantem in Christo deum tunc in eum super-uenisse, quando ille uita et conuersatione id promeruerit, ut\nin se uirtus diuinitatis habitaret.\nhominum ergo, hominum sunt haec, non dei, ut, in quantum humana inbecillitas ualet, deo se humilient, deo se subdant, dei se habitaculum faciant\n\net habore hospitem atque habitatorem deum fide et pietate mereantur, quia, prout quis idoneus muneri dei fuerit, ita eum diuina gratia muneratur, prout quis dignus putatur deo, ita dei fruitur aduentu secundum illam domini promissionem: si quis diligit me, sermonem meum seruabit, et ego et\n\npater meus ueniemus ad eum et mansionem apud\neum faciemus.\nlonge autem alia de Christo res atque ratio est, in quo omnis\\tplenitudo diuinitatis\\thabitat\\tcorporaliter et qui ita\\tdiuinitatis plenitudinem\\tin\\tse\\thabet,\\tut\ncunctis de sua plenitudine largiatur, qui inhabitante in se diuinitatis plenitudine ita ipse in singulis sanctorum habitat, prout eos dignos suo putarit habitaculo, et ita omnibus de plenitudine sua tribuit, ut ipse in plenitudine sua iugiter per-seueret: qui utique, etiam cum in corpore suo in terra esset, animabus tamen sanctorum omnium inerat, caelos, terras, mare,\n\nomnem denique uniuersitatem infinitate potentiae suae ac maiestatis implebat et ita totus in se ipso erat, ut eum tamen mundi uniuersa non caperent, quia, quamlibet magna sint et ineffabilia quae facta sunt, nulla tamen tam capacia et inmensa sunt, quae ipsum possint\\tcapere factorem.\n\n\n\n.\nIste ergo de quo propheta dicit: quoniam in te\nest deus, et non est praeter te deus. tu es enim deus\nnoster, et nesciebamus, deus Israhel saluator, qui ia\nterris utique postea uisus est, et cum hominibus conuersatus\nest de quo etiam dauid propheta ex persona ipsius\ndicit: de uentre matris meae deus meus es tu, ostendens\nutique quod numquam homo ille dominicus sine unitate dei\nfuerit, in quo in ipso statim uirginis utero plenitudo diuinitatis\nhabitant, sicut et alibi idem propheta ueritas, inquit , de\nterra orta est et iustitia de caelo prospexit, at intellegeremus\nscilicet prospiciente de caelis filio dei, id est adueniente\nac descendente iustitia natam esse de carne uirginis non\nphantasiam corporis, sed ueritatem.\nipse est erum aentas secundum\nillud ipsius testimonium ueritatis: ego sum ueritas et\nuita, ergo quia anterioribus libris ueritatem hanc, id est\ndominum Iesum Christum natum ex uirgine deum probauimus,\nnunc, at libello abhinc proximo instituimus, eum, qui ei uirgine\nnasciturus esset, semper deum praenuntiatum esse doceamus.\nait itaque Esaias propheta: quiescite ab homine,\ncuius spiritus in naribus eius: quia in quo reputatus\nest ipse? uel, at uerius atque euidentius in Hebraeo est, quia\nexcelsus reputatus est ipse. pulchre autem dicens quiescite\nuerbo uim prohibentis inquietudinem persecutionis expressit.\nquiescite, inquit, ab homine, cuius spiritus in\nnaribus eius, quia excelsus reputatus est ipse.\nnumquid\nnon una eademque sententia et humani corporis susceptionem\net dei locutus est ueritatem? quiescite, inquit,\nab ab homine, quia excelsus reputatus est ipse. nonne\n\n\n\n\n\n\n\ntibi, quaeso, palam alloqui persecutores domini uidetur, dicens:\nquiescite ab homine quem persequimini, quia hic homo deus\nest, et licet in humilitate humanae carnis appareat, in celsitudine\ntamen diuinae magnificentiae perseuerat? bene autem\ndicens propheta quiescite ab homine, cuius spiritus in\nnaribus eius certissima humani corporis significatione hominem\ndemonstrauit, intrepide utique ac fiducialiter, utpote qui\ntam constanter ueritatem hominis assereret quam dei, quia\nhaec fides uera est et catholica, credere dominum Iesum ita\nsubstantiam ueri corporis sicut ueritatem perfectae diuinitatis\nhabuisse.\nnisi forte in illo aliquid ambigendum putes, quia\nexcelsum pro deo posuit: cum utique hic mos scripturae sacrae\nsit excelsum pro deo dicere, sicut illud prophetae: dedit\nuocem suam excelsus, et mota est terra, et: tu solus\nexcelsus super omnem terram, Esaias quoque: quia\nhaec, inquit, dicit excelsus et sublimis, habitans aeternitatem:\nin quo manifeste intellegendum est, cum illic excelsum\nsine ulla adiectione dei posuerit, quod etiam hic deum\nin excelsi nomine nuncuparit. ergo quia euidenter per prophetam\nsermo diuinus dominum Iesum Christum et hominem\net deum praenuntiauit, uideamus an ueteribus testimoniis etiam\nnunc conueniant et concordent noua.\nQuod fuit, inquit, a principio, apostolus Iohannes,\nquod audiuimus, quod uidimus oculis nostris, quod\nperspeximus, et manus nostrae palpauerunt de uerbo\nuitae: et uita manifestata est, et uidimus, et testamur,\net annuntiamus uobis uitam aeternam, quae erat,\napud patrem, et apparuit nobis. uides quemadmodum\nuetera recentibus roborentur et antiquam praenuntiationem\nnouae praedicationis confirmatio consequatur. Esaias dixit:\n\n\n\n\n\n\nquiescite ab homine, cuius spiritus in naribus eius,\nquia excelsus reputatus est ipse, Iohannes autem quod\nfuit, inquit, a principio, quod audiuimus, quod uidimus\noculis nostris, quod perspeximus, et manus nostrae\npalpauerunt.\nille persequendum a Iudaeis hominem esse\ndixit, hic palpatum hominem humanis manibus praedicauit:\nille eundem, quem hominem adnuntiauerat, deum excelsum\nesse praedixit, hic eum, quem palpatum ab hominibus esse\ndocuit, deum in principio semper fuisse memorauit. ergo euidentissimum\nest quod ambo dominum Iesum Christum et\nhominem manifestarunt et deum, quia eundem postea hominem\nquem semper deum, ac per hoc hominem et deum,\nquia hominem ipsum deum. quod fuit ergo inquit a principio,\nquod audiuimus, quod uidimus oculis nostris,\nquod perspeximus, et manus nostrae palpauerunt\nde uerbo uitae: et uita manifestata eat, et uidimus,\net testamur, et adnuntiamus uobis uitam aeternam,\nquae erat apud patrem, et apparuit nobis.\nuides quot\nindiciis, quot modis, quam uariis, quam multiplicibus dilectissimus\nille ac deuinctissimus deo apostolus sacramentum\ndiuinae incarnationis insinuet: iam primum quod eum, qui\nin principio semper fuerit, uisum in carne esse testatur:\ndeinde ne id, quod auditum ac uisum dixerat, parum incredulis\nuideretur, palpatum quoque, id est tactum atque tractatum\ntam suis quam ceterorum manibus confirmauit, bene\nutique per manifestationem assumptae carnis opinionem Marcionitici\nac Manichaei erroris excludens, ne qui phantasiam\nab hominibus uisam crederet, cum palpatam corporis ueritatem\na se apostolus praedicasset.\ndeinde addidit uerbum uitae et\nuitam manifestam, hoc se uidisse, hoc adnuntiare, hoc protestari,\nsimul scilicet et exsequens officium fidei et ingerens\n\n\n\n\n\n\n\n\nterrorem incredulitati, ut, cum ille utique protestaretur se praedicare, sibi imputaret periculum suum qui noluisset audire, annuntiamus, inquit, uobis uitam aeternam, quae erat apud patrem, et apparuit nobis: hoc, quod apud patrem semper fuit, hominibus apparuisse, hoc, quod in principio semper\n\nfuit, ab hominibus uisum esse, hoc, quod uerbum uitae sine exordio erat, palpatum humanis manibus esse docuit.\nuides quot modis, quam uariis, quam multiplicibus, quam indiuiduis, quam apertis ita sacramentum unitae cum deo carnis exposuit, ut nemo alterutrum dicere omnino possit, qui non utrumque\n\nmemorant, quod ipse quoque apostolus alibi euidentissime: losus enim, inquit, Christus heri et hodie, ipse et in saecula.\nhoc est illud utique quod superiore testimonio dixit: quod erat a principio, hoc manus nostrae palpauerunt: non quia palpari per se spiritus posset, sed quia uerbum scilicet\n\ncaro factum in homine quodammodo, cui unitum fuerat, palpabatur, et ideo idem Iesus heri et hodie, id est idem ante exordium mundi qui in carne, idem in praeterito qui in praesenti, idem quoque etiam in saecula, quia idem per omnia, qui ante omnia, et hoc totum dominus Iesus Christus.\\t\nEt quomodo idem ante mundi ortum, qui nuper ortus? scilicet quia idem in homine nuper ortus, qui ante ortum omnium deus, et ideo Christus totum nominatur quod deus, quia tanta est Christi et dei unitas, ut nemo utique iam omnino possit uel Christum dicens non deum in Christi nomine dicere ts uel deum dicens non Christum in, dei nomine nuncupare, ac sic unito sibi penitus per maiestatem sacrae natiuitatis utrius-que substantiae sacramento, quidquid erat, scilicet homo et deus, factum est totum deus.\nunde apostolus Paulus uidens\n\n\n\n\n\n\nreuelatis fidei oculis totum in Christo inexplicabilis maiestatis\narcanum ita locutus est, inuitans ad referendam deo gratiam\nagnoscentes beneficia dei populos: gratias, inquit, agentes\npatri, qui dignos nos fecit in parte sortis sanctorum\nin lumine, qui eripuit nos de potestate tenebrarum\net transtulit in regnum filii dilectionis suae, in quo\nhabemus redemptionem, remissionem peccatorum:\nqui est imago dei inuisibilis) primogenitus uniuersae\ncreaturae: quia in ipso condita sunt uniuersa in\ncaelis et in terra, uisibilia et inuisibilia, siue throni,\nsiue dominationes, siue potestates: omnia per ipsum\net in ipso creata sunt, et ipse est ante omnes, et\nomnia in ipso constant. et ipse est caput corporis\necclesiae, qui est principium, primogenitus ex mortuis,\nut sit in omnibus ipse primatum tenens: quia in\nipso conplacuit omnem plenitudinem habitare, et per\nipsum reconciliare omnia in ipsum, pacificans per\nsanguinem crucis eius, siue quae in caelis siue quae\nin terris sunt.\nnumquid et hoc aliqua interpretationis adiectione\nindiget, cum tam copiose et euidenter expressum sit,\nut in se non solum rerum fidem, sed etiam expositionis habeat\nclaritatem? gratias enim agere nos patri iubet, magna utique\ncausa agendae gratiae adiecta, quia dignos nos fecerit in portione\nsanctorum et ereptos de potestate tenebrarum transtulerit\nin regnum filii dilectionis suae, in quo habemus redemptionem,\nremissionem peccatorum, qui sit imago dei inuisibilis, primogenitus\nuniuersae creaturae, quia in ipso ac per ipsum creata\nsint omnia, quorum utique sicut factor ipse, ita etiam gubernator\nsit. et quid post haec? ipse est, inquit, caput\n\n\n\n\n\n\ncorporis ecclesiae, qui est principium, primogenitus ei 3\nmortuis.\nresurrectionem quasi generationem scriptura nominat, J\nquia, sicut generatio uitam creet, ita resurrectio generet ad M\nuitam. unde etiam resurrectio ipsa regeneratio nuncnpatur-зų\nsecundum illud domini testimonium: amen dico uobis, quo(quod\nuos, qui secuti estis me, in regeneratione, cum se—1\nderit filius hominis in sede maiestatis suae, sedebitiE3l!\net uos super sedes duodecim iudicantes duodeciior I\ntribus Israhel. ergo primogenitum ex mortuis eum dicit,\nquem superius inuisibilis dei filium atque imaginem praedicauit.\nquis autem imago inuisibilis dei nisi unigenitus, uerbum dei?\net quomodo is resurrexisse ex mortuis dicitur, qui imago ac\nuerbum dei inuisibilis nominatur?\net quid tamen adhuc additur? I\nut sit, inquit, in omnibus ipse primatum tenens, quia !\nin ipso conplacuit omnem plenitudinem habitare, et\nper ipsum reconciliare omnia in ipsum, pacificans \\'\nper sanguinem crucis eius, siue quae in caelis siue\nquae in terra sunt. numquid indiget primatu uniuersorum\ncreator omnium, aut primatu eorum quae a se facta sunt ipse I\nqui fecit? aut numquid dici de uerbo potest, quod in eo, qui\nsit primogenitus ex mortuis, conplacuerit omnem plenitudinem\nhabitare, qui utique unigenitus filius dei-, uerbum dei ante\nuniuersarum rerum exordia, patrem inuisibilem in se habens I\nita prius omnem plenitudinem in se habuit, ut esset ipse *\nomnium plenitudo?\net quid postremo? omnia, inquit, pacificans\nper sanguinem crucis eius, siue quae in caelis I\nsunt siue quae in terris. manifestauit utique apertissime.\nde quo diceret, quem primogenitum ex mortuis nominasset.,\nnumquid enim per uerbi aut spiritus sanguinem reconciliata,\nac pacificata sunt omnia? non utique. neque enim in naturam -1\n\n\n\n\ncadere inpassibilem res ulla potuit passionis aut fundi sanguis\nualuit nisi hominis aut mori alter quam homo: et tamen idem,\nqui in sequentibus mortuus dicitur, idem superius imago dei\ninuisibilis praedicatur. quomodo ergo hoc? scilicet quia id\nomni modo ab apostolis cautum est, ne aliqua uideretur in\nChristo esse diuisio et unitus in filio hominis filius dei inciperet\nper erraticas interpretationes duas habere personas, ac\nper prauas atque impias opiniones, qui esset scilicet in se unus,\nduplex fieret in nobis.\net ideo pulchre ac mirabiliter ab ipso\nunigenito filio dei usque ad unitum filio dei filium hominis\npraedicatio apostolica descendit, ut, sicut ipse rerum ordo, ita\netiam doctrinae sermo decurreret, ita cuncta inseparabili conexione\net quasi quodam ponte continuans, ut sine ulla penitus\ndiuisione et interuallo eum, quem in principio mundi legeres,\nin fine temporis inuenires, neque ulla omnino distractione\nimpiae discissionis admissa unum in carne atque in spiritu\nfilium dei crederes, cum ita apostolicum magisterium deum\npariter atque hominem per sacramentum corporeae natiuitatis\nunisset, ut eundem tibi reconciliantem in cruce omnia demonstraret,\nquem ante exordium mundi imaginem dei inuisibilis\npraedicasset.\nQuod quidem quamuis apostoli dictum sit, tamen doctrina\ndomini est. idem enim hoc in apostolo ad Christianos,\nqui consimile illud in euangelio ad Iudaeos per se locutus est\ndicens: nunc autem quaeritis me interficere hominem,\nqui ueritatem uobis locutus sum, quam audiui a deo.\nneque enim ego a me ipso ueni, sed ille me misit, et\ndeum utique se et hominem indicans: hominem in hoc quod\nhominem esse se praedicat, deum in hoc quod se missum esse\n\n\n\n\n\n\nconfirmat.\napud eum enim necesse est fuerit a quo uenerat\net ab eo uenerat a quo se missum esse dicebat. unde etiam\nillud fuit quod dicentibus ad se Iudaeis: quinquaginta annos\nnondum habes, et Abraham uidisti? connenientissimas.\naeternitatis ac maiestatis suae uoce respondit dicens: amen\namen dico uobis, priusquam Abraham fieret, eg???\nsum. quaero ergo, cuius dictum hoc uelis esse? Christi utique\nabsque dubio. et quomodo, qui natus recenti tempore fuerat,\nante Abraham se esse dicebat? per illud scilicet cui unitus\nerat penitus uerbum dei, ut intellegerent omnes quanta esset\nChristi ac dei unitas, cum, quidquid deus in Christo diceret,\ntotum iam uniti diuinitas uindicaret.\nbene autem conscius\naeternitatis suae illa in corpore tunc Iudaeis uoce respondit,\nqua quondam Moysi locutus fuerat in spiritu. hic enim ait:\npriusquam Abraham fieret, ego sum, Moysi autem: ego\nsum qui sum. admirabili utique diuinae naturae aeternitatem\nsermonis magnificentia praedicauit, quia nihil de deo tam conueniens\ndici potest quam ut semper esse dicatur, quia esse\nnec praeteriti initium nec futuri terminum habet. et ideo\napertissime hoc de aeterni dei natura dicitur quod aeternitati\noptime coaptatur.\nquae quidem ipse dominus Iesus Christus,\ncum de Abraham diceret, diuersitate sermonis ostendit dicens: I\npriusquam Abraham fieret, ego sum. de Abraham dixit\npriusquam fieret, de se autem ego sum, scilicet quia fieri I\ntemporalitatis est, esse aeternitatis. et ideo illud factum\nhumanae tribuit breuitati, illud autem \\'sum\\' naturae suae. et\nhaec omnia Christus utique, qui per sacramentum uniti hon?nis\nac dei in illo, qui semper fuerat, iam se fuisse dicebat.\nQuod apostolus quoque cum dilucidare ac manifestare\nomnibus cuperet, ita locutus est: quoniam Iesus populum\nde terra Aegypti saluans secundo eos, qui non crediderunt,\nperdidit. sed et alibi neque tempt.emus, inquit,\nChristum, sicut quidam illorum temptauerunt et a\nserpentibus perierunt. eximius quoque apostolorum Petrus\net nunc quid temptatis, inquit, deum, inponere iugum\nsuper ceruices discipulorum, quod neque patres nostri\nneque nos portare potuimus? sed per gratiam domini\nnostri Iesu Christi credimus saluari quemadmodum\net illi.\nliberatam ab Aegypto dei populum et per ingentes\naquarum uias siccis pedibus abductum ac per uastas heremi\nsolitudines conseruatum non nisi a solo deo sine dubio nouimus\nsecundum illud: dominus solus ducebat eos, et non erat\ncum eis deus alienus. et quomodo apostolus tot et tam\nt euidentibus testimoniis et ab Iesu liberatum ex Aegypto populum\nIudaeorum et Christum a Iudaeis tunc in deserto temptatum\npraedicat dicens: neque temptemus Christum, sicut\nquidam illorum temptauerunt et a serpentibus perierunt?\nomnes quoque sanctos, qui uixerunt sub lege ueteris\ntestamenti, beatus apostolus Petrus per gratiam domini nostri\nIesu Christi praedicat esse saluatos.\neii atque effuge hinc, si\npotes, tu, quisquis ille es, qui rabido ac blasphemo spiritu\nfurens nihil interesse admodum inter Adam et Christum putas,\net qui eum etiam post partum uirginis deum denegas, ostende\npenitus quemadmodum etiam ante ortum corporis deum non\nfuisse conuincas. ecce enim apostolus clamitat populum de\nterra Aegypti ab Iesu esse saluatum, in deserto ab infidelibus\nChristum esse temptatum, patres quoque nostros, id est\n\n\n\n\n\n\npatriarchas atque prophetas per gratiam domini nostri Iesu Christi I\nsaluatos. negato haec, si potes. nec mirabor si feceris, ut\\\\\nneges quae omnes legimus, qui quae omnes credimus denegasti. I\nintellege ergo tandem quia iam tunc et ei Aegypto populum j\nin deo Christus eduxit et in deo Christus a populo temptatore I\ntemptatus est et omnes iustos Christus in deo gratiae suae\nliberalitate saluauit, quia per sacramenti unitatem ita et deus\nin Christum et Christus in deum transiit, ut et quidquid deus\nfecit Christus id perfecisse, et quod postea Christus pertulit\ndeus id pertulisse dicatur. et ideo dicens propheta non erit\nin te deus recens nec adorabis deum alienum hoc sensu\net hoc spiritu praedicabat, quo apostolus Christum eductorem\nei Aegypto Israheliticae plebis esse dicebat, ut eum utique\nqui ex uirgine natus est hominem semper per sacramenti unitatem\nin deo fuisse sentiret. alioquin, nisi ita creditur, aut\nomnino cum haereticis Christus non deus aut certe contra\nprophetam recens deus esse creditur.\nsed absit hoc a catholica\ndei plebe, ut aut a prophetia dissentire ant cum haereticis\nsentire uideatur et in maledictum forsitan illud populus benedictionis\nincurrat, ut spem suam in homine posuisse dicatur.\nqui enim dominum Iesum Christum solitarium hominem natum\nasserit, dupliciter maledictioni obnoxius sit necesse est, siue in\neum credat siue non credat. si enim credit, maledictus qui\nspem suam ponit in homine: si autem non credit, maledictus\nutique nihilominus, quia, licet in hominem non crediderit,\ndeum tamen penitus denegarit. i\nHoc enim illud est quod reuelante sibi domino ille carissimus\ndei Iohannes praeuidens id de eo ipso locutus est qui\n\n\n\n\n\n\nin se loquebatur. omnis, inquit, spiritus qui confitetur\nIesum in carne uenisse, ex deo est: et omnis, qui\nsoluit Iesum, ex deo non est: et hoc est antichristi,\nquod audistis quia uenit, et nunc iam in mundo est.\no admirabilem dei singularemque pietatem, qui uelut cautissimus\nac prouidentissimus medicus uenturos quandoque in\necclesiam suam morbos ante praedixit, et cum praenuntiaret\ninfirmitatem, dedit ex ipsa. praenuntiatione medicinam, ut omnes\nscilicet agnoscentes languorem ingruentem procul iam atque\nlonge uit-are inciperent quae imminere didicissent.\net ideo\nsanctus Iohannes omnis, inquit, qui soluit Iesum, ex deo\nnon est: et hoc est antichristi agnoscisne eum, haeretice,\nagnoscis iam de te palam et signanter ista dixisse? nemo enim\nita soluit Iesum quam qui non confitetur deum. cum enim in\nhoc omnis ecclesiae fides et omnis cultus sit, Iesum deum\nuerum fateri, quis magis uenerationem eius et cultum soluere\npotuit quam qui totum in eo quod omnes colimus denegauit?\ncaueas ergo, obsecro, caueas ne quis etiam te antichristum\ndicere queat. conuiciari me aut maledicere putas? non meum\nest quod loquor. ecce euangelista dicit: omnis, qui soluit\nIesum, ex deo non est: et hoc est antichristi.\nsi non\nsoluis Iesum et deum non negas, antichristum te nullus dicere\npotest: si autem negas, quid accusas quod antichristum te\nquisquam esse dicat? tu hoc de te, tu, inquam, dum negas,\nipse dixisti. uis scire hoc uerum esse? dic mihi, Iesum cum\nex uirgine na.sceretur quid uelis, hominem fuisse an deum?\nsi deum tantum, soluis utique Iesum, qui in eo hominem\nunitum deo fuisse denegas: si autem hominem, soluis utique\n\n\n\n\n\n\n\n\n\n\n\nnihilominus, qui solum tantummodo, ut facis, hominem natum\nesse blasphemes.\nnisi forte existimas quod non soluas Iesum. n\nqui fuisse eum deum negas, qui solueres utique etiam si natum\ncum deo hominem non negares. sed exemplis forsan hoc manifestius\nuelis fieri. accipe de utroque. Manichaeus extra ecclesiam\nest, quia Iesum deum tantum fuisse asserit, Hebion, quia\nhominem. uterque enim legum negauit ac soluit, alter solur\ndicendo hominem, alter tantummodo solum deum, quia, licet\ndiuersa dixerint, par tamen est ipsius diuersitatis impietas.\nnisi quod, si ulla inter malorum magnitudinem potest esse discretio, iniuriosior blasphemia tua est quae solum hominem\nasserit quam illa quae solum deum, quia, licet utrumque\nmalum sit, contumeliosius tamen est diuina domino quam\nhumana rapuisse.\nfides ergo haec tantum catholica, haec I\ntantum uera est, dominum Iesum Christum, sicut deum ita\net hominem, et sicut hominem ita et deum credere. omnis\nenim, qui soluit Iesum, ex deo non est. soluere autem\nhoc est, quod unitum est in Iesu uelle rumpere et quod indiuiduum\nseparare. quid autem in Iesu unitum et indiuiduum ?\nhomo utique et deus. ergo ille Iesum soluit, qui haec separarit\natque disruperit. [alioquin si non disrumpit ac separat,\nergo nec soluit. si autem separat atque disrumpit, ille utique\nsoluit qui separat atque disrumpit.]\nEt ideo omni homini in hanc blasphemiam atque insaniam\nprorumpenti ipse pro se in euangelio dominus Iesus\nillud quod ad Pharisaeos locutus est clamat ac protestatur:\nquod deus coniunxit, homo non separet. quod licet illic,\n\n\n\n\n\n\n\nubi a deo dictum est, ad causam aliam responsum esse uideatur,\ntamen profunditas dei, quae non magis de carnalibus quam de\nspiritalibus loquebatur, cum de illo hoc tum magis de hoc\nuoluit intellegi, quia credentibus tunc Iudaeis id quod tu dicis,\nhominem tantummodo Iesum sine deo esse, cam de societate\nconiugii dominus interrogaretur, non de eo tantum, sed etiam\nde hoc edocuit et de minoribus consultus etiam de altioribus\nmaioribusque respondit dicens: quod deus coniunxit, homo\nnon separet. hoc est: nolite id separare quod in me deus\niunxit: non separet humana impiet-as quod in me uniuit diuina\nmaiestas. uis autem plenius scire hoc ita esse?\naudi apostolum\nde his ipsis do quibus tunc saluator docuit disserentem, qui\nutique, utpote magister a deo missus, ut capere tunc auditorum\ninbecillitas poterat, ea ipsa quae deus in mysterio praedicarat\nexposuit. cum enim de carnali coniugio, unde inten\\'ogatus\nin euangelio saluator fuerat, disputaret, replicauit ea ipsa quibus\nille usus tunc fuerat legis ueteris testimonia, scilicet ut intellegeretur,\nquod eandem rem exponeret qui isdem testimoniis\nuteretur. adiciens praeterea, ne deesse causae aliquid uideretur,\netiam carnale coniugium, mulieris quoque ac uiri nomen, quos\nad mutuum cohortabatur affectum, ita posuit: uiri, diligite\nuxores uestras, sicut et Christus dilexit ecclesiam, et\niterum: ita et uiri debent diligere uxores suas ut corpora\nsua. qui uxorem suam diligit, se ipsum diligit.\nnemo enim umquam carnem suam odio habuit, sed\nnutrit et fouet eam, sicut et Christus ecclesiam, quia\nmembra sumus corporis eius.\nuides quemadmodum Christi\natque ecclesiae nomina uiri ac mulieris nominibus adiungens\n\n\n\n\n\n\n\n\n\n\n\nomnes a carnali audientia ad spiritalem intellegentiam traxit, cum enim omnia ista dixisset, subdidit ea quibus in euangelio dominus usus fuerat testimonia, dicens: propter hoc relinquet homo patrem suum et matrem, et adiungetur ad uxorem suam, et erunt duo in carne una. et quid\n\npost haec quasi cum magna clamoris protestatione subiecit? sacramentum, inquit, hoc magnum est. remouit utique de hoc omnino et amputauit carnalem intellectum, ubi sacramentum penitus dixit esse diuinum. et quid tamen post ista subdidit? ego autem dico, inquit, in Christo et in ecclesia.\ncum dixisset sacramentum hoc magnum est, non dixit â€˜haec est expositio sacramenti\\', sed quid? ego autem dico, in Christo et in ecclesia, hoc est dicere: illud quidem magnum est sacramentum, sed ego dico in Christo et in ecclesia, hoc est, ut, quia capere illud ad praesens forsitan\n\nomnes non queunt, uel hoc capiant, quod tamen ab illo non discrepat nec diuersum est, quia utrumque de Christo est. sed quia profundiora illa non capiunt, haec saltim faciliora cognoscant, ut, cum promptiorem intellectum coeperint capere, ad altiorem ualeant peruenire, et planioris nunc rei adipisceratia\n\nsit postea profundioris uia.\nQuod ergo magnum illud est sacramentum quod sub\nuiri atque uxoris nomine designatur? apostolum ipsum inter\nrogemus, qui ad docendam eandem rem alibi uerbis rei ipsius\nusus est dicens: et manifeste magnum est pietatis sacramentum,\nquod manifestatum est in carne, iustificatum\nest in spiritu, apparuit angelis, praedicatum est gentibus,\ncreditum est in mundo, adsumptum est in\ngloria. quod ergo magnum illud est sacramentum quod\n\n\n\n\n\n\nmanifestatum est in carne? deus scilicet natus e carne, deus\nuisus in corpore, qui utique, sicut palam est manifestatus in\ncarne, ita palam est adsumptus in gloria.\nhoc ergo magnum\nest sacramentum de quo ipse ait: propter hoc relinquet\nhomo patrem suum et matrem, et adhaerebit uxori\nsuae, et erunt duo in carne una. qui fuerunt duo in carne\nuna? deus scilicet atque anima. in una enim ea quae unita\nest deo carne hominis deus est atque anima. secundum illud\nipsius domini: nemo potest a me tollere animam meam,\nsed ego pono eam a me ipso. potestatem habeo\nponendi eam, et potestatem habeo iterum sumendi\neam.\ntria ergo nunc in hoc uides, deum, carnem et animam:\ndeus est qui loquitur, caro in qua loquitur, anima de qua\nloquitur. propterea ergo homo ille de quo propheta dicit:\nfrater non redimit, redimet homo, qui ut dictum est\nascendit ubi erat prius et de quo legimus: nemo ascendit\nin caelum nisi qui de caelo descendit, filius hominis\nqui est in caelo, propter hoc, inquam, reliquit patrem suum\net matrem, id est deum ex quo natus est et Hierusalem illam,\nquae est mater omnium nostrum, et adhaesit humanae carni\nquasi uxori suae.\net idcirco de patre expresse dixit relinquet\nhomo patrem suum, de matre autem non dixit suam, sed\ntantummodo matrem posuit, quia non tam ipsius erat mater\nquam uniuersorum credentium, id est omnium nostrum. et\nadiunctus est uxori suae, quia, sicut uir et mulier unum corpus\nsunt, ita maiestas diuinitatis et caro hominis uniuntur, et facti\nsunt duo, id est deus atque anima, in carne una, quia, sicut\ncaro illa habitatorem habuit in se deum, ita animam quoque\n\n\n\n\n\n\nin se cohabitantem deo.\nhoc ergo magnum illud est sacramentum\nad quod inquirendum nos admiratio apostoli uocat et\nadhortatio diuinitatis inuitat, non alienum utique etiam a Christo\net ah ecclesia, ut ipse ait: ego autem dico in Christo et\nin ecclesia, quia et caro ecclesiae caro Christi est et in carne\nChristi deus est atque anima, ac sic idem in Christo quod in\necclesia., quia sacramentum quod in carne Christi creditur etiam\nfide in ecclesia continetur.\nHoc ergo sacramentum, quod et manifestatum est in I\ncarne et apparuit in mundo et gentibus praedicatur, multi\nsanctorum ueterum, sicut praeuidebant in spiritu, ita uidere\netiam in carne uoluerunt. amen enim inquit dominus dico\nuobis, quia multi prophetae et iusti cupierunt uidere\nquae uos uidetis, et non uiderunt, et audire quae auditis,\net non audierunt. et ideo Esaias propheta utinam,\ninquit, domine, disrumperes caelos et descenderes, sed\net Dauid: domine, inclina caelos et descende, Moyses\nquoque ostende, inquit, mihi te ipsum, ut manifeste\nuideam te.\nnemo admodum propius quam Moyses legem\ncapiens ad loquentem de nubibus deum atque ad ipsam admodum\npraesentiam maiestatis accessit, et quomodo, cum .\nnemo propiora quam ille de deo cerneret, adhuc manifestiora\nposcebat dicens; ostende mihi te ipsum, ut manifeste\nuideam te? scilicet quia hoc ille fieri precabatur quod isdem\nadmodum uerbis apostolus factum esse dicebat, id est ut palam\ndominus manifestaretur in carne, palam appareret in mundo,\npalam assumeretur in gloria, at omnia oculis tandem carnalibus\nsancti cernerent quae spiritalibus pracuidebant.\nAlioquin si, ut haereticus ait, deus futurus in domino\nIesu Christo erat uelut in statua et in organo, id est ut habitaret\ntantum quasi in homine et loqueretur quasi per hominem,\nnon ut ipse esset qui habitaret atque ex se et suo corpore\nloqueretur deus, iam utique sic et habitarat in sanctis et\nlocutus fuerat e sanctis, in his quoque ipsis quos supra dixi,\nqui aduentum ipsius precabantur, sic erat ac loquebatur.\net\nquid necesse erat ut hoc omnes poscerent quod habebant, si\nhoc petebant quod iam acceperant? aut quid uidere oculis cuperent\nquod corde retinebant, praesertim cum plus sit eandem\nrem habere quempiam intra se quam uidere extra se? aut si\nsic habitaturus erat in Christo deus sicut in sanctis omnibus,\ncur magis Christum uidere sancti omnes cuperent quam se\nipsos? et si eandem rem uisuri in domino Iesu erant quam\nin se habebant, cur non plus multo arbitrarentur eandem rem\nin se habere quam in altero uidere ?\nsed erras, mfelix furor,\nnon intellegens, ut apostolus ait, et quae loquaris et de\nquibus adfirmes. omnes enim prophetae et sancti portionem\nquandam diuini spiritus, prout capere poterant, a deo acceperunt,\nin Christo autem omnis plenitudo diuinitatis habitauit\natque habitat corporaliter. et ideo longe de eius\nplenitudine omnes sunt, ex cuius plenitudine aliquid accipiunt:\nquorum adimpletio Christi munus est, quia uacui utique omnes\nerant, nisi ipse esset omnium plenitudo.\nHoc ergo sancti omnes optabant, hoc precabantur, hoc\nsic uidere oculis desiderabant sicut animo ac mente sapiebant.\net ideo Esaias propheta utinam, inquit, disrumperes\ncaelos et descenderes. sed et Abbacuch, idem adnuntians\nquod ille optans, dum adpropiant, inquit, anni, ostenderis,\nin aduentu temporum demonstraberis. deus de\n\n\n\n\n\n\nman (sine illud: deus ab austro) ueniet. dauid quoque:\ndeus manifeste ueniet, et iterum: qui sedes super\nCherubin , appare. alii aduentum eius quem mundo prae-\nstitit annuntiabant, alii postulabant.\nnonnulli specie dispari,\nsed omnes affectu pari, intellegentes utique aliquatenus quantam\nrem precarentur, ut deus in deo habitans, in forma dei\nac sinu permanens, semet ipsum exinaniret formam serui accipiens\nseque usque ad suscipiendas omnes passionum acerbitates\ncontumeliasque submitteret, subiret poenam pro beneficiis\net, quod intolerabilissimum et indignissimum est, ab his ipsis\nmortem exciperet pro quibus ipse moreretur, intellegentes ergo\nhoc aliquatenus sancti omnes, aliquatenus, inquam, intelJegent-es,I\nquia quantum sit nemo intellegit, consona omnes aduentum\ndei uoce et quasi concentu mutuo postulabant, scientes utique i\nin hoc spem omnium consistere, in hoc salutem omnium contineri,\nquia nullus soluere uinctos posset nisi immunis a uinculis,\nnullus eximere peccatores nisi peccato carens.\nnemoi\nenim liberare aliqua re quemquam potest, nisi ea re ipse liber\nsit qua a se alius liberatur. et ideo cum in omnes mors pertransisset,\nomnes uita indigebant, ut in Adam scilicet morientes\nin Christo uiuerent, quia, quamuis multi sancti, multi electi ac J\nfamiliares admodum deo fuerint, nulli tamen potuerunt per se I\npenitus esse salui, nisi fuissent aduentu domini et redemptione\nsaluati. I\nLegimus in euangelio appositis iubente domino quinque\npanibus innumeram dei plebem esse satiatam, et quomodo id\ntamen factum sit, nec enarrare sermo nec colligere aestimatio\nnec concipere sensus potest. tanta et tam inconprehensibilis\ndiuinae uis potestatis est, ut, cum habeamus in nobis facti\nipsius conscientiam, inpossibile tamen nobis sit facti scire\nrationem. iam primum enim quis conprehendere queat quomodo\ntam exiguus panum numerus non dicam ad esum ac\nsaturitatem, sed etiam ad diuisionem ipsam appositionemque\nsuffecerit, cum plura multo milia hominum fuerint quam panes\nipsi, plura paene conuiuia quam de tot panibus fragmenta esse\npossunt?\nnata est ergo ex uerbo domini rerum copia, creuit\nin actu opus, et cum parum esset quod uidebatur, factum est\ninaestimabile quod dabatur. nullus ergo hic coniecturae, nullus\nhumanae aestimationi est aut rationi locus. solum est quod in\ntali re fidelium ac sapientium mentibus scire liceat, ut, quamlibet\nmagna. sint quae a deo fiunt atque inaestimabilia, etiamsi\nea sensu ipso non capiant, impossibilia tamen deo nulla esse\ncognoscant. sed de his tamen tam ineffabilibus diuinae uirtutis\nactibus, quod rectissime ineffabilibus sacri ortus miraculis\ncoaptatur, quia ita res poscit, plenius postea.\nInterim quia quinque panum fecimus mentionem, non\nincongrue, ut reor, quinque eos libris quos iam euoluimus conparamus:\nsicut enim numero pares sunt, sic specie non dissimiles.\nnam cum illi hordiacii fuerint, et hi, quantum ad\ningenium nostrum pertinet, hordiacii dici possunt, quamuis\n\n\n\n\n\ntestimoniis sacris locupletati despicabilibus inuolucris salutiferas\nopes contegant, etiam in hoc scilicet ab illis non discrepantes,\nquia, sicut illi, cum essent pauperes specie, facti sunt diuites\nbenedictione, ita hi quoque, cum ingenio nostro uiles sint,\nsunt tamen sacra admixtione pretiosi, et cum praeferant in se\nex sermone nostro hordei uilitatem, habent tamen intrinsecus\nex dominicis testimoniis panis uiui saporem.\nsuperest ut ad\nexemplum illorum per diuini muneris gratiam innumeris ei\nse milibus salutiferos cibos praebeant, et sicut illi corporalem\ndederunt edentibus fortitudinem, ita hi legentibus spiritalem\ntribuant salubritatem. potens est autem dominus, cuius etiam\nhoc donum est sicut illud fuit, ut, qui per cibum illum fecit\nnon deficere in uia saturatos, per hunc quoque faciat non deuiare\nsaturandos.\nsed tamen quia illic, ubi parno quidem esa,\nsed magno munere innumera plebs dei pasta est, additi quinque\nillis panibus duo pisces leguntur, par est ut nos quoque,\nqui offerri per nos omnibus sequentibus deum populis spiritalis\nprandii cibos cupimus, quinque illis libris quasi quinque\npanibus duos adhuc libellos quasi duos pisces adiciamus, te\norantes, domine, te obsecrantes, ut uidens nisum officii M\nuoti nostri des pio conatui opus efficax, et cum nos pro obsequio\naffectuque nostro numerum illum panum ac piscium\nlibellorum numero exaequare cupiamus, tu uirtutem benedictionis\nillius in haec transferas, et qui scriptiunculam nostram\nnumero euangelico muneraris, numerum quoque ipsum euangelico\nfructu expleas tribuasque haec ad sanctum et salubrem\ncibum cunctis ecclesiae tuae populis, omni aetati et omni sexui.\net si qui forte iam letifero illo uirosi anguis spiritu afflati sunt\n\n\n\n\ncorruptoque animarum ac mentium statu pestiferos uenis languentibus\nmorbos trahunt, des cunctis sani sensus uigorem,\ndes plenam fidei sanitatem, ut tribuens per scripta haec nostri\noperis tui muneris salutarem omnibus curam ad instar penitus\nsanctificati in euangelio a te cibi, sicut per esum illum corroborasti\nesurientes, ita per hunc sanari iubeas tabescentes.\nIgitur quia neganti deum haeretico abunde iam, ut reor,\ncunctis superioribus scriptis diuinorum testimoniorum auctoritate\nrespondimus, nunc ad fidem Antiocheni symboli uirtutemque\nueniamus, in quo cum ipse baptizatus sit ac renatus, suis\neum professionibus argui, suis ut ita dicam armis conteri oportet.\nI hic enim ordo est, ut superatus iam testimoniis sacris etiam se\nipso ut ita dicam teste superetur. neque enim aliis iam rebus\ncontra eum agi necesse erit, cum palam sa et euidenter ipse\nconuicerit.\ntextus ergo ac fides Antiocheni symboli haec ost:\ncredo in unum et solum uerum deum, patrem omnipotentem,\ncreatorem omnium uisibilium et inuisibilium\ncreaturarum: et in dominum nostrum Iesum\nChristum, filium eius unigenitum et primogenitum\ntotius creaturae, ex eo natum ante omnia saecula et\nnon factum, deum uerum ex deo uero, homousion patri:\nper quem et saecula conpaginata sunt et omnia facta,\nqui propter nos uenit et natus est ex Maria uirgine,\net crucifixus sub Pontio Pilato et sepultus: et tertia\ndie resurrexit secundum scripturas, et ascendit in\ncaelos, et iterum ueniet iudicare uiuos et mortuos, et\nreliqua. in symbolo, qui ecclesiarum omnium fidem loquitur,\nscire opto quid sequi malis, hominum auctoritatem an dei?\nquamuis ego tecum non censone aut seuere agam, ut tibi\n\n\n\n\n\n\neligendae tantum alterius rei copiam tribuam et unum per- ^\nmittens alterum negem: utrumque enim do, utrumque concedo.\net quid \\'concedo\\' dicam ? ad utrumque te, etiamsi nolis, traho.\nutrumque enim in symbolo esse si uis, oportet sapias uoluntarius:\nsi non uis, necesse est conpellaris inuitus. symbolus\nquippe, ut scis, ei collatione nomen accepit. quod enim Graece\nϭύμβολος dicitur, Latine collatio nominatur. collatio autem ideo,\nquia collata in unum ab apostolis domini totius catholicae legis\nfide, quidquid per uniuersum diuinorum uoluminum corpus inmensa\nfunditur copia, totum in symbolo colligitur breuitate\nperfecta, secundum illud apostoli: uerbum, inquit, consummans\net breuians in aequitate, quia uerbum breuiatum\nfeciet dominus super terram.\nhoc est ergo\nbreuiatum uerbum quod fecit dominus, fidem scilicet duplicis\ntestamenti sui in pauca colligens et sensum omnium scripturarum\nin breuia concludens, sua de suis condens et. uim totius\nlegis conpendiosissima breuitate perficiens, consulens scilicet\nin hoc, ut piissimus pater, uel neglegentiae quorundam filiorum\nsuorum uel imperitiae, ut non laboraret utique quamuis simplex\net imperita mens capere, quod possit facile etiam memoria\ncontinere.\nUides ergo in symbolo auctoritatem dei esse: uerbum\nenim breuiatum fecit dominus super terram. sed hominum\nfortasse quaeris. ne id quidem deest: per homines enim\nid deus fecit. sicut enim inmensam illam scripturarum sacrarum\ncopiam per patriarchas et prophetas maxime suos condidit, ita\nsymbolum per apostolos suos sacerdotesque constituit, et quidquid\nillic per suos larga ac redundanti copia dilatauit, idem\n\n\n\n\n\n\nhic per suos plenissima breuitate conclusit. nihil ergo in symbolo\ndeest, qui ex scriptis dei per apostolos dei conditus totum\nin se, quantum ad auctoritatem pertinet, habet quidquid uel\nhominum est uel dei, quamuis etiam quod per homines factum\nest dei existimandum sit, quia non tam illorum per quos factum\nest quam illius credendum est esse qui fecit.\ncredo ergo inquit\nsymbolus in unum et solum uerum deum, patrem omnipotentem,\ncreatorem omnium uisibilium et inuisibilium\ncreaturarum: et in dominum nostrum Iesum\nChristum, filium eius unigenitum et primogenitum\ntotius creaturae, ex eo natum ante omnia saecula et\nnon factum, deum uerum ex deo uero, homousion\npatri, per quem et saecula conpaginata sunt et omnia\nfacta: qui propter nos uenit et natus est ex Maria\nuirgine, et crucifixus sub Pontio Pilato et sepultus:\net tertia die resurrexit secundum scripturas, et in\ncaelos ascendit, et iterum ueniet iudicare uiuos et\nmortuos, et reliqua.\nSi Arrianae aut Sabellianae haereseos assertor esses et\nnon tuo ipso symbolo tecum uterer, conuincerem te tamen\ntestimoniorum sacrorum auctoritate, conuincerem legis ipsius\nuoce, conuincerem denique probata per uniuersum mundum\nsymboli ueritate: dicerem te, etiamsi expers intellegentiae ac\nsensus esses, oportere tamen sequi saltim consensum generis\nhumani nec plus facere debere paucorum improborum peruersitatem\nquam ecclesiarum omnium fidem, quae utique a\nChristo fundata, ab apostolis tradita non aliud existimanda\nesset quam uox atque auctoritas dei, quae haberet in se utique\net uocem et sensum dei.\net quid tandem, si sic apud te agerem,\nquid diceres? quid responderes? nonne, obsecro, illud: non ita\nte imbutum, non ita institutum esse: aliud tibi a parentibus,\naliud a magistris atque auctoribus tuis traditum: non hoc te\n\n\n\n\nin conuenticulo illo paterni dogmatis nec in ecclesia uestrae\nprofessionis audisse: aliud postremo textum ipsum atque sermonem\ntraditi tibi atque insinuati symboli continere: in 00 te\nbaptizatum, in eo renatum esse? hoc te tenere quod accepisses\net in eo te uiuere diceres, in quo regeneratum esse didicisses??\nnonne, quaeso, dicens haec fortissimo te etiam contra aeri-,\ntatem scuto uti arbitrareris?\net uere in negotio quamuis improbo\nnon inportuna defensio et quae non absurde etiam\ncausam erroris diceret, si pertinaciam non sociaret errori.\nnam cum hoc teneres quod a paruo accepisses, plus haberet\nin te emendatio quod de praesenti errore corrigeret, quam\nseueritas quod de praeterito uindicaret. nunc autem cum in\ncatholica urbe natus, catholica fide institutus, catholico baptismate\nregeneratus sis, numquid agere tecum quasi cum Arriano\naut Sabelliano possum?\nqui utinam fuisses. minus dolerem in\nmalis editum quam de bonis lapsum, minus fidem non habitam\nquam amissam, minus ueterem haereticum quam nouum apostatam.\nminus enim intulisses cunctae ecclesiae uel labis uel\npestilentiae, minus denique esses uel acerbus ad dolorem uel\ngrauis ad exemplum, si popularis potius temptare quam sacerdos\necclesiam posses. ergo, ut supra dixi, si Sabellianae ant\nArrianae aut cuiuslibet haereseos discipulus atque assertor esses,\ntueri utique te parentum exemplo uelles, magistrorum institutione,\nplebis societate, symboli fide.\nnon iniquum a te, haeretice,\nnon iniquum aut graue aliquid postul hoc fac in\ncatholica fide editus quod fueras pro peruersitate facturus.\ntene parentum institutionem, tene ecclesiae fidem, tene symboli\nueritatem, tene baptismatis salutem. quod genus in te\nprodigii, quod genus monstri est? pro te tu non facis quod\nalii etiam pro errore fecerunt? sed progressi satis in altum\nsumus et pro cognatae urbis affectu sequentes doloris impetum\n\n\n\n\nr quasi uentum ferentem, dum cupidi cursus sumus, tenorem admodum\nrecti itineris excessimus.\nSymbolus ergo, haeretice, cuius superius textum diximus,\nlicet omnium ecclesiarum sit, quia una omnium fides, peculiariter\ntamen Antiochenae urbis atque ecclesiae est, id est illius\nin qua tu editus, in qua institutus, in qua renatus es. huius\nte itaque perduxit symboli fides ad uitae fontem, ad salutis\nregenerationem, ad eucharistiae gratiam, ad domini communionem\n— et quid plura? o nimium grauis et Iuctuosa\nconquestio — ad ministerii etiam officium, ad presbyterii\nculmen, ad sacerdotii dignitatem. facile hoc, infelix furor, aut\nlene esse arbitraris? non uides quid egeris, in quod te barathrum\npraecipitaueris ?\nperdens symboli fidem totum quod\nfueras perdidisti: sacramenta enim sacerdotii ac salutis tuae\nsymboli ueritate constabant. negare te tantummodo illum\nputas? te, te, inquam, ipsum negasti. sed negare te forsan\nnon putas. uideamus symboli textum, ut, si ea dicis quae\nprius, non arguaris: sin autem multo alia et contraria, non\nexpectes iam ut a me confuteris, cum tu te ipse damnaueris.\nsi enim et aliud nunc asseris quam in symbolo est et aliud\nquam prius ipse dixisti, quid reliquum est nisi ut nulli praeterquam\ntibi imputes animaduersionem tuam, cum eandem esse\nuideas sententiam in te omnium quam tuam?\ncredo ergo inquit\nsymbolus in unum deum, patrem omnipotentem, creatorem\nomnium uisibilium et inuisibilium creaturarum:\net in dominum legum Christum, filium eius unigenitum\net primogenitum totius creaturae, ei eo natum\nante omnia saecula et non factum. iam primum\nad haec respondere te conuenit, fatearis hoc de Iesu Christo\n\n\n\n\ndei filio aut neges? si confiteris, sana sunt omnia: sin minus,.\nquomodo nunc negas quod ipse ante confessus es ? elige ergo\nquid malis: alterum enim e duobus fieri necesse est, ut eadem\nte tua ipsa confessio, si permanet, sola liberet. aut, si negatur,\nprima condemnet.\ncredo enim diiisti in symbolo in dominum\nnostrum Iesum Christum filium eius unigenitum\net primogenitum totius creaturae. si unigenitus et\nprimogenitus totius creaturae dominus Iesus Christus, ergo\ntua ipsa confessione indubitanter deus: neque enim alius unigenitus\net primogenitus totius creaturae nisi unigenitus dei\nfilius, sicut primogenitus creaturarum, ita et creator omnium\ndeus. et quomodo tu solitarium hominem ex uirgine natum\nasseris, quem deum ante saecula fuisse confessus es?\ndeinde\nex eo, inquit symbolus, id est ex patre natum ante omnia\nsaecula et non factum. hoc symbolus per te locutus est,\nhoc tu per symbolum, Iesum Christum ante saecula ex deo\npatre natum et non factum. numquid aliquid de phantasiis I\nhis quibus nunc furis symbolus dicit? numquid etiam tu ipse\ndixisti? ubi hic statua, ubi organum tuum? tuum, inquam:\nabsit enim ut hoc alterius sit quam tuum. ubi illud quod\ndominum Iesum Christum statuae instar adfirmans non quia\ndeus, sed quia imago dei sit adorandum putas et ex domino\nmaiestatis organum faciens non propter se eum, sed propter\neum qui quasi in eo spiret ac resonet honorandum esse blasphemas?\ndixisti in symbolo dominum Iesum Christum natum\nex deo patre ante omnia saecula et non factum. quod utique\nnon nisi unigenito tantum filio dei conpetit, ut natiuitas illius\nfactura non sit et natus tantummodo, non factus esse dicatur,\nquia contra rationem rei ipsius atque honorem est, ut factor\nomnium factura esse credatur et sic ipse auctor coeptorum\n\n\n\n\nomnium coeperit, sicut ab eo cuncta coeperunt. et ideo natus,\nnon factus dicitur, quia singularis ei est natiuitas, non factura\ncommunis: et cum sit deus ex deo natus, totum necesse est\nhabeat diuinitas geniti, quidquid magnitudo generantis.\nSequitur autem in symbolo: deum uerum ex deo\nuero, homousion patri, per quem et saecula conpaginata\nsunt et omnia facta. et cum hoc totum dixeris,\nmemento de domino Iesu Christo te cuncta dixisse. hoc enim\nin symbolo habes, credere te in dominum Iesum Christum,\nfilium dei unigenitum et primogenitum totius\ncreaturae, et post haec atque alia: deum uerum ex deo\nuero, homousion patri, per quem et saecula conpaginata\nsunt. quomodo ergo idem deus et non deus, idem\ndeus et idem statua, idem deus et idem organum?\nnon concordant\nsibi haec, o haeretice, in aliquo nec conueniunt, ut\neundem, cum uolueris, dicas deum, cum uolueris, putes esse\nfigmentum. dixisti in symbolo uerum deum, nunc dicis hominem\nsolitarium. quomodo haec sibi competere et coaptari\nqueunt, ut idem sit summa uirtus, idem sola infirmitas: idem\nsumma maiestas, idem sola mortalitas? non conueniunt haec\nsibi in uno eodemque domino, ut eundem in cultum et in\ncontumeliam diuidens ex parte qua uis facias honorem, ex\nparte qua uis facias iniuriam. dixisti in symbolo, cum sacramentum\nuerae salutis acciperes, dominum Iesum Christum\ndeum uerum ex deo uero, homousion patri, creatorem saeculorum,\nfactorem omnium.\nubi eB, o dolor, ubi es ille qui\ntunc fuisti? ubi es illa fides? ubi illa confessio ? ad quae portenta\nnunc, ad quae prodigia recidisti? quae te stultitiae, quae\namentiae perdiderunt? deum totius potentiae ac maiestatis ad\n\n\n\n\n\n\n\n\ninanimam materiam et figmenta insensibilia transtulisti. profecit\nuidelicet fides tua tempore, profecit aetate, profecit sacerdotio.\ndeterior senex quam quondam paruulus, nunc ueteranus\nquam tirunculus, deterior episcopus quam incipiens factus es\nnec discipulus postquam magister esse coepisti.\nSed uideamus cetera quae sequuntur. dicens ergo\nsymbolus dominum Iesum Christum deum uerum ex\ndeo uero, homousion patri, per quem saecula compaginata\nsunt et omnia facta hoc inseparabili statim co-!\nnexione subiunxit: qui propter nos, inquit, uenit et natus\nest ei Maria uirgine. ille ergo, qui deus uerus, qui homousios\npatri, qui creator saeculorum, qui factor omnium, ille,\ninquam, uenit in mundum et natus est ex Maria uirgine\nsecundum illud scilicet Pauli apostoli: at ubi uenit plenitudo\ntemporum, misit deus filium suum factum ex\nmuliere, factum sub lege.\nuides quomodo scnptuns sacris\nsymboli sacramenta conueniant: apostolus filium dei missum\na patre praedicat, symbolus uenisse confirmat. hoc enim erat\nconsequens, ut, quem missum apostolus edocuerat, fides confiteretur\nnostra uenisse. deinde apostolus ait ex muliere\nfactum, symbolus autem \\'ex Maria procreatum\\'. aduertis\nitaque quod ipsa in symbolo scriptura loquitur, a qua symbolus\nipse se descendisse testatur.\nbene autem apostolns factum\ninquiens ex muliere factum pro nato posuit diuini\neloquii consuetudine, quo factus pro nato ponitur secundum\nillud: pro patribus tuis facti sunt tibi filii, uel illud:\npriusquam Abraham fieret, ego sum: in quo scilicet euidenter\ndixisse noscitur \\'priusquam Abraham nasceretur, ego\n\n\n\n\n\n\nsum, facti nomine rem natiuitatis ostendens, quia efficientiam\nfacti habet, quidquid non indiget iam ut fiat. qui propter\nnos ergo inquit uenit et natus est ex Maria uirgine.\nsi homo solitarius ex Maria natus est, cur uenisse dicatur?neque\nenim uenit nisi qui habet id ipsum in essentia ut uenire\npossit.\nqui autem nondum id ipsum acceperat ut esset, quomodo\nid habere poterat ut ueniret? uides ergo quod ipso aduentus\nnomine fuisse antea designatur adueniens, quia ueniendi\nfacultatem non habuerat, nisi cui ex hoc ipso quod erat suppetere\npoterat ut ueniret. homo autem ante conceptum omnino\nnon fuit: ergo in se non habuit ut uenire posset. deum ergo\nuenisse certum est, cui in utroque praepotenti et esse suppetit\net uenire, qui utique et quia erat uenit, et quia uenire semper\npotuit semper fuit.\nSed quid de uerbo argumentamur, cum res eluceant,\net in symboli textu indicia rerum quaerimus, cum ipse in eo\nsit sermo rerum? repetamus confessionem symboli et tuam\n(tua enim quae illius, quia confessionem illius tuam confitendo\nfecisti), ut intellegas praeuaricatum te non tantum a symbolo,\nsed et a te. credo ergo inquit symbolus in unum solum\nUerum deum, patrem omnipotentem, creatorem omnium\nuisibilium et inuisibilium creaturarum: et in\ndominum Iesum Christum, filium eius unigenitum et\nprimogenitum totius creaturae, ex eo natum ante\nomnia saecula et non factum, deum uerum ex deo\nuero, homousion patri, per quem et saecula conpaginata\nsunt et omnia facta, qui propter nos uenit et\nnatus est ex Maria uirgine.\npropter nos ergo, inquit\nsymbolus, dominus noster Iesus Christus uenit et natus est\nex Maria uirgine, et crucifixus est sub Pontio Pilato\n\n\n\n\n\n\net sepultus est, et resurrexit secundum scripturas\nconfiteri hoc ecclesias non pudet, apostolos praedicare non\npuduit. tu ipse, tu, inquam, ipse, cuius nunc omnis uox\nsacrilegium est, qui nihil admodum non negas, haec tamen\nomnia non negasti, deum utique natum, deum passum. deum\nresurrexisse. et quid post haec? quo deuolutus es, quid effectus,\nin quae redactus? quid ais, quid euomis? quod ipse scilicet,\nut quidam ait,\nnon sani esse hominis non sanus iuret Orestes.\nquid enim dicis? quis est igitur qui a Christotoco natus\nest filius dei? ut puta si dixerimus: credo in deum\nuerbum filium dei unigenitum, ex patre natum, homo-1\nusion patri, qui descendit et sepultus est, non statim\nauditus ipse accipit plagam? deus mortuus? et iterum\nfierine, inquis, potest ut, qui ante omnia saecula natus\nest, secunda uice nascatur, et hoc deus? si fieri omnia\nhaec omnino non potuerunt, quomodo ecclesiarum symbolus\nfacta esse dicit? quomodo etiam tu ipse dixisti? conferamus\nenim cum his quae ante & te dicta sunt ea quae nunc a te,\ndicuntur.\ndixisti prius: credo in deum, patrem omnipotentem,\net in Iesum Christum filium eius, deum\nuerum ex deo uero, homousion patri, qui propter nos\nuenit et natus est ex Maria uirgine, et crucifixus est\nsub Pontio Pilato et sepultus est. nunc autem quid ais?\nsi dixerimus: credo in deum uerbum filium dei unigenitum,\nex patre natum, homousion patri, qui descendit\net sepultus est, non statim auditus ipse\naccipit plagam? acerbitas quidem atque impietas dicti tui\n\n\n\n\n\n\ncogere nos ad inmoderatum ac feruidum respondendi impetum\npotest: sed restringenda paululum pii doloris sunt retinacula.\nTe ergo, inquam, te ipsum consulo. dic mihi, quaeso,\nsi Iudaeorum quispiam aut paganorum catholicae fidei symbolum\nneget, num audiendum eum esse existimes? non utique.\nquid, si id ipsum haereticus aut apostata? multo certe minus,\nquia intolerabilius est ueritatem cognitam derelinquere quam\nincognitam denegare. duos igitur in te uidemus, catholicum et\napostatam, et prius quidem catholicum, nunc apostatam. quem\nergo nobis sequendum putes, ipse constitue: alterum enim\npraeponere in te non potes, nisi alterum in te ipse damnaueris.\ndicis ergo damnari a te eum qui prius fueris, damnari\nI a te catholicum symbolum, damnari omnium confessionem,\ndamnari fidem. et quid igitur — o indignum facinus, o intolerabilis\ndolor — quid facis in ecclesia catholica, catholicorum\npraeuaricator? cur coetum populi polluis, qui fidem\npopuli denegasti? insuper et consistere in altario et conscendere\ntribunal et offerre inpudentissimum ac perfidissimum\nos tuum populo dei ausus es, occupare cathedram, praesumere\nsacerdotium, profiteri magistrum. ut quid doceas Christianos?\nchristum non credere, eum ipsum in cuius dei templo sint\ndeum negare. et post haec omnia — o insania, o furor —\ndoctorem te et episcopum putas, cum eum ipsum utique — o\ninfelix caecitas - eum ipsum, inquam, deum deneges, cuius\nte esse asseras sacerdotem. sed efferimur prae dolore. quid\ni ergo inquit symbolus uel quid tu in symbolo ipse dixisti?\nl dominum utique Iesum Christum, deum uerum ex deo uero,\nr homousion patri, per quem et saecula creata sunt et omnia\nfacta, hunc eundem propter nos uenisse et natum esse ex\nr\n\n\n\n\n\nMaria uirgine.\ncum ergo deum natum ex Maria diieris, quomodo\nMariam dei matrem negas? cum deum uenisse dixeris,\nquomodo deum nunc negas esse qui uenit? dixisti in symbolo:\ncredo in Iesum Christum filium dei, credo in deum\nuerum ei deo uero, homousion patri, qui propter nos\nuenit et natus est ei Maria uirgine, et crucifixus sub\nPontio Pilato et sepultus est. nunc autem dicis: si\ndixerimus: credo in deum uerbum filium dei unigenitum,\nei patre natum, homousion patri, qui descendit\net sepultus est, non statim auditus ipse\naccipit plagam?\nuides ergo destruere te penitus atque eradicare\nomnem catholici symboli, omnem catholici sacramenti\nfidem. o scelus, o portentum, ut. ille ait, in ultimas\nterras asportandum, quia hoc rectius de te dicitur, ut in\nillas scilicet solitudines transeas, ubi nullum ualeas inuenire\nquem perdas. fidem ergo salutis nostrae, sacramentum spei\necclesiasticae tu auditus tui atque aurium plagam putas? et\nquomodo quondam, cum ad baptismum curreres, sanis haec\nsacramenta auribus audiebas? quomodo, cum te magistri ecclesiarum-,\ndocerent, aures tuae non uulneratae sunt? sine ulla\ntunc certe plaga duplici oris atque aurium fungebaris officio,\ncum et audita ab illis diceres et ipse te dicentem dictor audires.\nubi erant tunc haec aurium tuarum uulnera, ubi haer\nauditus tui plaga? cur non contradixisti et reclamasti? sed\nuidelicet pro arbitrio ac libidine tua, cum uis, discipulus es\necclesiae, cum uis, hostis: cum uis, catholicus, cum uis, apostata.\ndignus nimirum auctor, qui, in quamlibet partem te\ncontuleris, ecclesias post te trahas, cuius uoluntas lex uitae\nnostrae sit, qui mutabilitate tua humanum genus mutes, ut,\n\n\n\n\n\n\n\nquia tu esse nolis quod omnes sint, omnes sint quod tu uelis:\n!praeclara uidelicet auctoritas, ut, quia tu quod eras non es,\nesse mundus desinat quod fuit.\nSed paruulum te forsitan, cum renascereris, fuisse dicis,\net ideo nec sapere tunc nec reclamare ualuisse. uerum est:\nobstitit tibi infantia ne contradiceres, qui mori uir contradicendo\npotuisses. quid enim, si in illa fidelissima ac deuotissima\nChristi ecclesia, cum sacerdos symbolum respondenti\net acclamanti populo dei traderet, muttire tu in aliquo aut\nreclamare temptasses? audiendus fortasse fueras, ac non statim\nut nonum prodigii ac monstri genus in pestem aliquam exterminiumque\nmittendus?\nnon quia piissima illa ac religiosissima\nplebs dei contaminari uel impiissimi cuiusquam sanguine\nuelit, sed quia in magnis plerumque urbibus feruens dei amore\npopulus, cum exsurgere contra deum suum quempiam uiderit,\ncalorem fidei retinere non nouit. sed esto: infans, si tamen\nita est, contradicere ac reclamare symbolo non potueris: cur\nadultior iam robustiorque tacuisti? creuisti certe et uir factus\nes et ministerio ecclesiastico insertus.\nper tot ergo aetates, per\ntot officii ac dignitatis gradus numquam intellecta a te fides est,\nquam tamdiu ante docuisti. diaconum certe eius te et presbyterum\nfuisse nosti: si displicebat tibi salutis regula, cur suscipiebas\neius rei honorem cuius non approbabas fidem? sed prouidus\nuidelicet uir et simplex religiosus ita temperare te inter utrumque\nuoluisti, ut teneres et sacrilegi perfidiam et catholici dignitatem.\nPlaga ergo auditus tui et uulnus aurium tuarum est\ndeus natus et deus passus. et ubi illud est tuum, Paule apostole:\nnos autem praedicamus Christum crucifixum,\nIudaeis quidem scandalum, gentibus autem\n\n\n\n\n\n\n\nstultitiam, ipsis autem uocatis Iudaeis et Graecis Christum\ndei uirtutem et dei sapientiam? quid est sapientia\net uirtus dei? deus utique. Christum autem, qui crucifixus est,\ndei uirtutem ac sapientiam praedicat. ergo si absque dubio\nsapientia dei Christus, ergo absque dubio Christus deus. nos\nergo inquit praedicamus Christum crucifixum, Iudaeis\nquidem scandalum, gentibus autem stultitiam.\ncrux\nitaque domini, quae stultitia gentibus et Iudaeis scandalum\nfuit, tibi utrumque est. neque enim aut stultitia ulla maior\nest quam non credere aut maius scandalum quam audire nolle.\nuulnerabantur ergo illorum aures ad praedicationem ac passionem\ndei, sicut nunc uulnerantur tuae: plagam esse hoc\nauditus sui putabant, sicut tu putas: et hinc erat quod ad\nnomen dei ac domini Iesu Christi praedicante Christum deum\nPaulo apostolo claudebant illi capitis sui aures, sicut tu claudis\nanimi.\npar m hac parte utriusque uestrum uideri posset impietas,\nnisi quod hoc maius est crimen tuum, quod illi eum\nnegabant in quo adhuc passio ostendebat hominem, tu eum\ndenegas quem etiam resurrectio iam probauit deum. ac per\nhoc illi eum persequebantur in terra, tu persequeris et in\ncaelo. nec solum id, sed hoc utique crudelius et scelestius,\nquod illi negabant per ignorantiam, tu post fidem, illi nescientes\ndominum, tu confessus deum, illi sub aemulatione legis, tu sub\nprofessione antistitis, illi eum a quo se arbitrabantur alienos,\ntu eum cuius sacerdos es. facinus indignum et inauditum !\neum ipsum persequeris insectatione, cuius adhuc uteris dignitate.\nSed magno uidelicet perfidiae atque impietatis tuae\nargumento ad negandum ac persequendum dominum deum\nuteris dicens: homousios parienti debet esse natiuitas.\nnondum ad plenum dico ac profero in dei natiuitate penitus\nhoc non esse seruandum, quia non parientis fuit natiuitas\nipsa, sed nati, et ipse natus est ut uoluit, cuius fuit hoc\nipsum ut nasceretur. interim quia homousion parienti dicis\n\n\n\n\nnatiuitatem esse debere, ego dominum Iesum Christum homousion\nfuisse dico et patri pariter et matri.\npro personarum\nenim diuersitate reddidit parenti unicuique similitudinem suam.\nsecundum diuinitatem enim homousios patri, secundum carnem\nautem homousios matri fuit: non quod alter qui homousios\npatri, alter qui homousios matri, sed quia idem dominus Iesus\nChristus et homo nascens et deus utriusque in se parentis\n\\'habuit proprietatem, dum et in eo quod homo est humanae\nmatris reddidit similitudinem, et in eo quod deus est dei patris\nhabuit ueritatem.\nAlioquin si non idem Christus ex Maria est qui ex\n^ deo natus, duos absque dubio Christos facis secundum illud\nscilicet Pelagianae impietatis scelus, quae solitarium hominem\nex uirgine natum asserens eruditorem eum dixit humani generis\nmagis quam redemptorem fuisse, quia non redemptionem uitae\nhominibus, sed uiuendi dederit exemplum, uidelicet ut sequentes\neum homines, dum similia agerent, ad consimilia peruenirent.\nuna ergo impietatis uestrae origo, eadem errorum radix est.\nilli solitarium hominem ex Maria natum asserunt, et tu idem:\nilli filium hominis a filio dei separant, et tu idem.\nilli saluatorem\naiunt per baptisma Christum esse factum, tu in baptismo\ntemplum dei factum; illi eum deum non negant factum post\nB passionem, tu negas etiam post ascensionem. in uno ergo admodum\ntantum distat uestra peruersitas, quod illi in terris\nblasphemare uidentur dominum, tu et in caelo. uicisti, non\nnegamus, quos imitaris, ac supergressus es: illi quasi alia\nquando desinunt deum negare, tu numquam. quamquam nec\n^ illorum sit habenda ad plenum uera confessio, qui saluatori\npost passionem tantum honorem diuinitatis impertiunt, et cum\neum ante deum negent, postea confitentur, quia, ut mihi uidetur,\nin deo qui partem denegauerit totum negat, et qui non\nw semper fuisse confessus fuerit semper negat:\nsicut et tu, etiamsi\n\n\n\n\nhodie in caelo dominum Iesum Christum, qui ex Maria uirgine\nnatus est, uerum deum diceres, tamen nisi semper deum diceres\nnon uere confitereris. sed uidelicet non uis mutare in aliquo\naut uariare sententiam: quem natum hominem solitarium dicis,\netiam hodie deum non esse contendis. o noua ac singularis impietas.\nquem cum haereticis hominem esse asseris, deum nec\ncum haereticis conSteris.j\nSed tamen, ut dicere institueram, duos a te absque\ndubio Christos fieri, id ipsum dilucidandum est. dic mihi,\nquaeso, tu qui Christum a filio dei separas, quomodo in symbolo\nChristum ex deo natum esse fatearis? ais enim; credo\nin deum patrem et in Iesum Christum filium eius.\nhabes ergo hic Iesum Christum filium dei. dicis autem ex\nMaria non eundem filium dei natum. ergo alter ex deo Christus,\nalter ex Maria. duo ergo in sententia tua Christi sunt,\nqui, cum in symbolo Christum non neges, alterum ex Maria\nChristum asseris quam eum quem in symbolo confiteris.\nsed\ndicis forsan Christum non esse ex deo natum. et quomodo in\nsymbolo ais: credo in Iesum Christum filium dei? aut !\nnegaturus es ergo symbolum aut confessurus filium dei Christum.\nsi autem confiteris in symbolo Christum filium dei,\nnecesse est ut eundem ex Maria confitearis Christum filium\ndei: aut si alium ei Maria Christum asseris, duos utique\nChristos esse blasphemas.\nSed tamen etiamsi perfidia ac peruersitas tua hac symboli\nfide non concludatur, nonne, quaeso, ratione ipsa ac luce I\nueritatis obrueris? dic mihi, quaeso, quisquis ille es, haeretice\n-trinitas certe est quam credimus, quam confitemur, pater i\net filius et spiritus sanctus. de maiestate patris ac spiritus\nnulla quaestio est: filio calumniaris, eo quod non eundem ex Maria dicas editum quem ex deo patre generatum â€” dic mihi\nergo, cum filium dei unigenitum natum ex deo non neges,\n\n\n\n\n\nhunc qui ex Maria natus est quem uelis esse? dicis hominem\nsolitarium iuxta illud quod ipse dixit: quod natum est ex\ncarne, caro est.\nsed appellari homo non potest solitarius\nqui sola non est humanae creationis lege generatus: quod\nenim in ea natum est, inquit angelus, de spiritu sancto\nest. et hoc tamen etiam tu ipse, qui omnia admodum sacramenta\nsalutis neges, negare non audes. cum ergo de spiritu\nsancto natus sit, et dici homo non queat solitarius qui est deo\ninspirante conceptus, si ille non est qui iuxta apostolum semet\nipsum exinaniuit formam serui accipiens et uerbum\ncaro factum est et humiliauit semet ipsum factus\noboediens usque ad mortem et qui propter nos egenus\nfactus est, cum esset diues, dic mihi ergo: quis ille est\nqui et ex spiritu sancto editus et deo obumbrante conceptus?\nalterum absque dubio esse dicis.\nduo ergo sunt, id est et ille\nqui ex deo patre in caelo genitus, et ille qui ex Maria deo\ninspirante conceptus. ac per hoc quartus est hic quem introducis,\nquem in tantum, cum uerbis hominem solitarium dicas,\nre ipsa solitarium non fuisse confirmas, ut eum, etiamsi non\nita ut debes, tamen et honorabilem et uenerandum et adorandum\nesse fatearis.\nergo cum et adorandus sit utique dei\nfilius qui ex patre natus, et adorandus qui per spiritum sanctum\nex Maria procreatus, duos ergo et honorabiles tibi et\nuenerabiles facis, quos in tantum a se diuidis, ut peculiariter\nsuo quemque honore uenereris. ac per hoc intellegis quod\nnegando ac separando a se filium dei totum, quantum in te\nest, sacramentum diuinitatis euertis. dum enim quartam in\ntrinitate personam conaris inserere, uides te totam trinitatem\npenitus denegasse.\nQuae cum ita sint, negans unum Iesum christum\nfilium dei negasti omnia. nam haec ratio ecclesiastici sacramenti\net catholicae fidei eat, ut, qui partem sacramenti denegat,\npartem non ualeat confiteri. ita enim sibi conexa. et\nconcorporata sunt omnia, ut aliud sine alio stare non possit,\net qui unum ex omnibus denegauerit, alia ei omnia credidisse\nnon prosit. itaque si negas deum dominum Iesum Christum,\nnecesse est at filium dei denegans etiam patrem neges, quia\niuxta ipsius dei uocem qui non habet filium, nec patrem\nhabet, qui autem habet filium, et patrem habet.\nnegans\nergo genitum etiam genitorem negas. negans quoque\nfilium dei in carne natum consequens est ut etiam in spiritu\nnatum neges, quia idem natus in carne qui prius natus in\nspiritu. non credens ergo in carne editum necesse est etiam\npassum esse non credas. non credens autem illius passionem\nquid reliquum est nisi etiam resurrectionem neges, quia fides\nsuscitati ex fide mortui est nec stare potest ratio resurrectionis,\nnisi fides mortis ante praecesserit.\nnegans ergo passum et\nmortuum, negans quoque ab inferis resurgentem consequens\nutique est ut neges etiam ascendentem, quia ascensio sine\nresurrectione esse non potuit, et qui resurrexisse non creditur,\nnecesse est nec ascendisse credatur, dicente apostolo: qui enim\ndescendit, ipse est et qui ascendit. ergo, quantum in te\nest, dominus Iesus Christus neque ah inferis resurrexit neque\ncaelum ascendit nec ad dei patris dexteram sedit neque ad illum\nqui expectatur examinationis ultimae diem ueniet nec uiuos ac\nmortuos iudicabit.\nIntellegis itaque, o infelix et furiosa peruersitas, euacuasse\nte penitus omnem symboli fidem, omnem spei sacramentique\nuirtutem. et in ecclesia insuper stare ausus es et\n\n\n\n\n\n\nesse te sacerdotem putas, cum illa omnia denegaueris per\nquae sacerdos esse coepisti ? redi ergo ad uiam rectam, recipe\nsensum pristinum, resipisce tandem si aliquando sapuisti, regredere\nad temet ipsum, si tamen habuisti in te quondam\naliquid quo nunc regrediaris, agnosce sacramenta salutis tuae,\nper quae innouatus, per quae renatus es.\nnon minus tibi nunc\nopus sunt quam tunc fuerunt, ut te per paenitentiam nunc regenerent\nquae per fontem ante generarunt. tene plenum symboli\nordinem, tene perfectam fidei ueritatem: crede in patrem\ndeum, crede in filium deum, in unum genitorem et unum\ngenitum dominum omnium Iesum Christum, homousion patri,\nnatum in deitate, natum in corpore, duplicis quidem natiuitatis,\nsed unius maiestatis, qui creator omnium creaturarum idem\nfuerit natus ex patre qui postea natus ex uirgine.\nHoc enim, quod in carne atque ex carne uenit, ortus\neius fuit, non inminutio, et natus tantum est, non demutatus,\nquia, licet in forma dei manens formam serui assumpserit, infirmitas\ntamen habitus humani non infirmauit naturam dei,\nsed incolumi utique atque integra diuinitatis uirtute in carne\nhominis totum quod actum est profectus fuit hominis, non\ndefectio maiestatis. nam cum editus in carne humana deus\nsit, non ideo est in carne natus, ne deus in se maneret, sed\nut deo in se manente homo deus esset.\net ideo Martha cum\ncarnalibus oculis hominem cerneret, spiritalibus tamen deum\nconfitebatur dicens: utique, domine, ego credidi quia tu\nes christus filius dei uiui, qui in hunc mundum uenisti:\nideo Petrus reuelante spiritu sancto cum extrinsecus\nfilium hominis aspiceret, dei tamen filium praedicabat dicens:\ntu es Christus filius dei uiui: ideo Thomas cum carnem\ntangeret, deum se tetigisse credebat dicens: dominus meus\n\n\n\n\n\n\net deus meus: unum enim Christum omnes confitebantur,\nne duos facerent.\nhunc ergo crede, et ita crede dominum\nomnium Iesum Christum, unigenitum et primogenitum, eundem\nrerum creatorem quem hominum conseruatorem, eundem\nprius conditorem totius mundi quem postea redemptorem generis\nhumani: qui cum patre atque in patre permanens, homousios\npatri, et iuxta apostolum formam serui accipiens humiliauit\nse usque ad mortem, mortem autem crucis, et\niuxta symbolum natus est ex Maria uirgine, crucifixus\nsub Pontio Pilato et sepultus, et tertia die resurrexit\nsecundum scripturas et in caelum ascendit, et iterum\nueniet iudicare uiuos ac mortuos.\nhaec est enim fides\nuera, haec salus uera, deum ac dominum Iesum Christum eundem\net ante omnia credere et post omnia, quoniam, ut scriptum\nest, Iesus Christus heri et hodie, ipse et in saecula.\nin heri enim omne praeteritum tempus ostendit, in quo ante\nprincipium natus a patre est: in hodie autem saeculi istius\nspatia, in quo rursus ex uirgine natus est, passus est, resurrexit:\nin eo uero quod ipse in saecula dicitur, omnis futurae aeternitatis\ninmensitas designatur.\nSed dicis forsitan, si eundem in fine temporum natum\ndicam ex uirgine, qui ante omnia natus fuerit ex deo patre,\ncarneum me etiam ante mundi initia deum dicere, qui ipsum\ndicam postea hominem quem semper deum, ac per hoc hominem\nillum qui natus sit postea semper fuisse. nolo te hac\nignorantiae caecitate atque hac errorum nocte confundi, ut\nputes me hominem qui ex Maria natus est ante exordia rerum\nasserere, et deum etiam ante principia mundi semper corporeum\npraedicare. non ita, inquam, non ita dico, quod, priusquam\nnasceretur, homo in deo fuerit, sed quod postea in homine\ndeus natus sit. non enim caro illa quae ex carne uirginis nata\nest semper fuit, sed deus qui semper fuit ei carne uirginis\n\n\n\n\n\n\nin carne hominis aduenit. uerbum enim caro factum est: non\ncarnem secum exhibuit, sed carni se hominis dignatione diuinitatis\nuniuit. dic enim mihi: quando uel ubi uerbum\ncaro factum est, aut ubi exinaniuit semet ipsum formam\nserui accipiens, aut ubi egenus factus est, cum\nesset diues, nisi in illo sacro uirginis utero, ubi, dum incarnatur\nuerbum dei, caro dicitur factum, dum editur, formam\nserui in ueritate suscipit, dum humana condicione patibulo\naffigitur, fit egenus et pauper redditur passione carnali, cum\nesset diues maiestate diuina?\nalioquin si, ut ipse ais, post haec\nin eum, ut in unum prophetarum atque sanctorum, diuinitas\nuenit, ergo et in illis, in quibus habitare dignatus est, uerbum\ncaro factum est, ergo et per unumquemque illorum exinaniuit\nsemet ipsum formam serui accipiens, ac per hoc nihil nouum\nnec praecipuum in Christo factum est, nihil singulare,\nnihil mirabile nec conceptio ipsius habuit nec natiuitas nec\nmors.\nEt tamen, ut ad superiora redeamus, cum haec ita sint\nomnia sicut diximus, quomodo Iesus Christus, quem tu hominem\ntantummodo esse asseris, etiam antequam ei uirgine nasceretur,\nsemper fuisse legitur et a prophetis atque apostolis\ndeus etiam ante saecula praedicatur, dicente Paulo: unus dominus\nIesus Christus, per quem omnia, sed et alibi:\nquoniam in Christo, inquit, creata sunt omnia in caelis\net in terra, uisibilia et inuisibilia? symbolus quoque et\nhumana pariter et diuina auctoritate contextus credo, inquit,\nin deum patrem et in dominum Iesum Christum filium\neius, et post alia: deum uerum de deo uero, per quem\net saecula conpaginata sunt et omnia facta, et item:\n\n\n\n\n\n\nqui propter nos uenit et natus est ex Maria uirgine,\net crucifixus est, et sepultus est.\nQuomodo ergo, cum ipsa confessione nostra ante uirginis\npartum atque conceptum dominicus homo omnino non\nfuerit, Christus tamen, qui a te solitarius homo dicitur, deus\nscriptis sacris sine exordio praedicatur, et tanta hominis ac dei\nunitas legitur, ut et homo deo semper antea coaeternus et\npostea homini deus conpassus esse uideatur, cum utique nec\nininitiabilis homo nec passibilis deus esse credendus sit?\nillud\nest utique quod iam superioribus scriptis testati sumus, quod\nunitus homini, id est suo corpori deus nullam fieri patitur\ninter hominem ac deum humana opinione distantiam nec admitti\nomnino uoluit, ut alius a quoquam filius hominis, alius\ndei filius crederetur, sed ita omnibus scriptis sacris dominicum\nhominem conectit deo atque concorporat, ut nec in tempore\nadmodum hominem quis a deo nec in passione possit deum\nab homine discernere.\nsi enim ad tempus respicis, inuenies\nsemper filium hominis cum dei filio, si ad passionem, inuenies\nsemper cum filio hominis dei filium: ita scilicet unitum et indiuiduum\nsibi Christum filium hominis ac dei filium, ut, quantum\nad uocem scripturae pertinet, nec homo separari a deo\ntempore nec ab homine deus omnino ualeat passione.\nhine\nenim illud est: nemo ascendit in caelum nisi qui de caelo\ndescendit, filius hominis qui est in caelo: ubi cum dei\nfilius loqueretur in terris, filium esse hominis testabatur in\ncaelis et eundem filium hominis, quem ascensurum dicebat\nin caelum, descendisse quoque antea testabatur e caelo. uel\nillud: si uideritis filium hominis ascendentem ubi erat\nprius: cum eum qui ex homine natus est nominet, in supernis\n\n\n\n\n\n\ntamen semper fuisse testatur. sed et apostolus, si ad tempus\nrespicitur, per Christum omnia facta praedicat: unus enim inquit\ndominus Iesus Christus, per quem omnia: si autem\nad passionem, maiestatis dominum crucifixum esse designat:\nsi enim, inquit, cognouissent, numquam dominum maiestatis\ncrucifixissent.\net ideo etiam symbolus, unigenitam\net primogenitum dominum legum Christum, deum uerum ex\ndeo uero, homousion patri et creatorem omnium docens, natum\nex Maria uirgine et crucifixum postea et sepultum esse testatur,\nita concorporans scilicet dei et hominis filium et uniens hominem\nac deum, ut nec in tempore fieri ulla ualeat nec in pas- :\nsione diuisio, cum idem utique dominus Iesus Christus et per\naeternitatem temporis deus et per tolerantiam passionis homo\nesse doceatur: ac sic, licet nec homo ininitiabilis nec deus passibilis\ndici debeat, in uno tamen domino Iesu Christo et homo\nante perpetuus et deus mortuus praedicatur.\nuides ergo quod\nChristus omnia est et nomen illius significatio est utriusque\nnaturae, quia et homo et deus natus ita in se cuncta conplectitur,\nut in eius nomine nihil deesse noscatur. non ergo\nante partum uirginis eadem in praeterito aeternitas hominis\nquae dei: sed quia in utero uirginis unitus est deus homini,\nfactum est ut in Christo omnino non possit alterum sine altero\nnominari.\nQuidquid ergo de domino Iesu dixeris, totum dicis.\net in dei enim filio filium hominis et in hominis filio dei filium\nnuncupabis, tropo scilicet synecdoches, quo et a parte totum\nintellegitur et a toto portio nominatur, docentibus id utique\netiam scripturis sacris, in quibus dominus saepe hoc tropo\nutens, dum de aliis sic docet, sic etiam uoluit intellegi de se\n\n\n\n\n\n\n\n\n\n\nipso. neque enim in diuinis uoluminibus aliter uel dies interdum\nuel res uel homines uel tempora designantur: sicut illud,\nquod quadringentis Israhelem seruiturum annis in Aegypto deus\npraedicit dicens ad Abraham: sciens scito quia peregrinum\nerit semen tuum in terra non sua, et seruituti\neos subicient et affligent eos annis quadringentis,\ncum, si omne tempus ex quo deus locutus est consideretur,\nplus sint quam quadringenti, si autem illud tantum quo ser- I\nuierunt, minus.\nquod scilicet tempus nisi hoc tropo intellegitur,\nmentitur forsitan, quod absit a Christianis sensibus, dei sermo:\nsed dum utique a tempore diuinae uocis et totum uitae tempus\nannos plus quam quadringentos et seruitus minus multo quadringentos\nhabet, fit ut uel a toto pars uel a parte totum ualeat\nintellegi. non dissimilis quoque etiam de diebus interdum ac\nnoctibus significatio est, ubi, cum in utroque tempore unus\ndies intellegatur, in parte unius temporis tempus utrumque\nmonstratur. hoc siquidem modo etiam illud quod de tempore\ndominicae passionis obscurum uidpt.ur aperitur.\ncum enim snb\nexemplo Ionae prophetae futurum filium hominis dominus in\ncorde terrae tribus diebus et tribus noctibus esse praedixerit,\net post sextam sabbati qua crucifixus est non nisi una tantum\napud inferos die et duabus noctibus fuerit, quomodo diuini\nsermonis ueritas inuenitur? tropo scilicet synecdochico, id est\nut et ad diem qua crucifixus est nox praeterita, et ad noctem\nqua resurrexit dies futura referatur: ac sic additis et nocte\nquae praecessit diei suae et die qui subsecutus est nocti suae i\nnihil deesse integro tempori noscitur, quod a sui parte suppletur.\nscatent his rationum exemplis scripturae sacrae, sed\n\n\n\n\n\n\n\n\nlongum est uniuersa memorare.\nsic enim dicente psalmo: quid est homo, quod memor es eius? a parte totum intellegitur, dum uno homine nuncupato plenitudo humani generis demonstratur, sic etiam illud, ubi Achab peccauit, peccasse\n\nplebs dicitur, dum uniuersitate appellata a toto portio designatur. Iohannes quoque praecursor domini post me, inquit, uenit uir qui ante me factus est, quia prior me erat, quomodo igitur post se uenturum indicat quem ante se fuisse designat? si enim de homine hoc qui postea natus est intellegitur,\n\nquomodo ante ipsum fuit? si de uerbo, quomodo post me uir uenit, nisi quod in uno domino Iesu Christo et posteritas hominis et uerbi antiquitas demonstratur?\nac sic fit ut unus idemque dominus et ante illum fuerit et post illum uenerit, quia et secundum carnem est Iohanne posterior et secundum\n\n\n\ndiuinitatem omnibus prior, et ideo ille uirum tantummodo nominans et hominem demonstrauit et uerbum, quia, cum dominus Iesus Christus filius dei et homine consummatus fuerit et uerbo, unum de eo dicens omnia demonstrauit. et quid plura? dies me, ut reor, deficiet, si omnia quae de hoc\n\ndici possunt colligere aut enarrare temptauero: et satis haec quae nunc diximus in hac negotii parte dumtaxat et ad symboli sunt expositionem et ad causae officium et ad libri modum.\nQuod euenire his solet qui, cum pelagus iam euasertut,\n25 aut praetentas portubus syrtes aut uiciua litoribus saxa\n\n\n\n\n\n\n\n\n\n\nformidant, hoc. mihi admodum accidit, ut reseruatis ad ultimum\nquibusdam haereticorum calumniis, cum iam ad exacti laboris\nterminum uenerim, eum ipsum finem incipiam metuere ad\nquem desiderauerim peruenire. sed, ut propheta ait: dominus\nmihi adiutor est, non timebo quid faciat mihi homo.\nnon timeamus praetentas haereticorum insidiantium foueas et\nobsaeptas spinis passim h horrentibus uias, quae cum asperent\nmagis itinera quam claudant, de emundatione nobis est potius\nlabor quam de inpossibilitate formido, quia, cum nobis agentibus\nrectum iter infirmiter se obiciant et horreant ambulantibus\nmagis quam obsint, plus habet officium et opus nostrum\nin purgatione quod agat quam ex difficultate quod timeat\nigitur ad monstruosum ijlud letiferi serpentis caput mittentee\nmanum et pertractare omnia admodum colligata ingentibus\nspiris tortuosi corporis membra cupientes te, quem semper\nprecati sumus, etiam atque etiam, domine Iesu, precamur, ut\ndes nobis uerbum in apertione oris ad destructionem\nmunitionum, cogitationes destruentes et omnem altitudinem\nextollentem se aduersus scientiam dei, ut\ncaptiuemus omnem intellectum in oboedientia tua,\nquia ille uere liber fit.\nqui coepent tibi esse captiuus. adostoI\nergo tuo officio, tuo operi, tuis pro te supra mensuram uirium\ncontendentibus. da hiantia noui serpentis ora et tumentia le talibus\nuenenis colla conterere, qui facis supra serpentes et scorpiones\ninlaesos credentium pedes ingredi ac super aspidem et\nbasiliscum ambulare et conculcare leonem et draconem, tribuisque\nper intrepidam innocentiae constantis audaciam, ut\n\n\n\n\n\n\ndelectetur infans ab ubere super foramen aspidis, et in\ncauerna reguli qui ablactatus fuerit manum suam\nmittat.\nda rgo et nobis in cauernas huius inmanissimi ac\nscelestissimi reguli innocuas manus mittere, et si in foraminibus\niam quibusdam, id est in sensuum humanorum latebris\naut cubile habuit aut oua posuit aut squamosi tractus semitam\ndereliquit, aufer ah uniuersis perniciosissimi anguis huius sordidum\net ferale contagium, extrahe illatas perfidiae inmunditias\net obsessas redolenti caeno animas uentilabro sacrae purgationis\nemunda, ut speluncae latronum domus orationum sint, et in\nquibus nunc ut scriptum est diuersoriis hericii et onocentauri\net pilosi et diuersorum prodigiorum monstra uersantur, in his\nsancti spiritus tui dona, id est fidei ac religionis decora resplendeant.\nac sicut eiectis quondam idolorum cultibus exterminatisque\nsimulacris fecisti ex fanis daemonum templa\n!uirtutum, inserens in cauernas serpentium et scorpionum fulgentes\nluminis tui radios, et ex cubilibus errorum ac turpitudinum\ndomos ornamentorum ac pulchritudinum reddidisti,\nita in omnibus, quorum oculos caligo haereticae peruersitatis\nobsedit, lucem misericordiae tuae ac ueritatis infunde, ut incarnationis\ntuae magnum ac salutiferum sacramentum reserato\ntandem ac puro lumine contuentes ita te ex sacrosancto illo\ninmaculatae uirginis utero editum in mundo uerum hominem\nesse intellegant, ut uerum tamen deum semper fuisse cognoscant.\nAc priusquam de his rebus loqui incipio quas necdum\nlibris superioribus praelibaui, aequum arbitror ut ea nitar\n\n\n\n\n\n\nexsoluere quae iam ante promisi, ut expleta. penitus sponsione\nliberius de intactis dicere ordiar cum de pollicitis satisfecero.\nait ergo ad destruendam sacrae natiuitatis fidem sibilans in\ndei ecclesia nouus coluber: nemo anteriorem se parit.\nprimum\nergo te non solum quid dicas, sed etiam unde dicas\nnescire arbitror. si enim scires aut intellegeres unde diceres,\nnequaquam unigeniti dei natiuitatem mortalis opiniunculae ratione\ncenseres neque ei qui extra conceptum humanae originis natus\nest humanis definitiunculis praeiudicare temptares aut terrenas\nimpossibilitates omnipotentiae diuinitatis obiceres, si deo inpossibile\nnihil esse cognosses. nemo ergo inquis anteriorem\nse parit. dic mihi, quaeso, de quibus te loqui causis, de quorum\nanimantium aestimas definire naturis? hominibus te an\nferis, auibus an pecudibus legem putas ponere? ista enim sunt\net alia huiuscemodi de quibus haec dici possunt.\nnemo enim\nex his anteriorem se gignere praeualet, quia quae orta iam\nfuerint redire in id rursum nequeunt ut noua creatione generentur:\net ideo nemo anteriorem se parere, quia nec anteriorem\ngignere potest, quia non uenit causa pariendi nisi ex\npossibilitate generandi. tu ergo id in na.tiuitate omnipotentis\ndei quod in ortu terrenorum animalium considerandum putas,\net ei naturam humanae condicionis obicis qui est auctor ipse\nnaturae? uides ergo, ut supra dixi, nescire te unde aut de quo\ndicas, qui facturam factori conparas et ad aestimandam dei\nomnipotentiam earum rerum exemplo uteris, quae ipsae utique\nnon essent, nisi id ipsum ex deo essent quod sunt. deus ergo\nut uoluit, quando uoluit et ex qua uoluit aduenit.\nnec tempus\nei nec persona nec consuetudo hominum nec exempla rerum\npraeiudicarunt, quia obsistere ei lex non potuit creaturarum\n\n\n\n\nqui est creator ipse cunctorum, et posse ei quod uoluit promptum\nfuit, quia potestas affuit uoluntati. uis scire aliquatenus\nquanta sit omnipotentia dei? ego id deum etiam de creaturis\nsuis facere posse credo quod tu eum de se ipso facere potuisse\nnon credis. omnia enim animantia quae posteriora se pariunt,\nsi modo id deus iubeat, anteriora multo parere se facilius possunt.\nnam et cibi ipsi et pocula, si ea diuinitatis uoluntas sit,\nin conceptus quosdam et progenies uerti possunt.\naquae denique\nipsae, quibus ab exordio rerum manantibus aeque admodum\nomnia animantia utuntur, corporari, si id deus iubeat, in uisceribus\net gigni possunt. quis enim sacris operibus modum\nstatuit aut diuinam potentiam circumscripsit, aut quis, ut\nscriptum est, dicet ei: quid fecisti? si negas omnia deum\nposse, nega anteriorem nasci ex Maria deo nascente potuisse.\nsi autem impossibile deo nihil est, cur ei impossibilitatem in\nsuo ipso aduentu obicis cui impossibile in omnibus nihil esse\ncognoscis?\nSecunda autem peruersitatis tuae uel calumnia blasphematrix\nuel blasphemia calumniatrix est qua ais: homousios\nparienti debet esse natiuitas, non dissimilis superiori:\nuerbis enim magis quam re et genere diuersa est. cum enim\nde natiuitate agitur dei, idem dicis, potentiorem ex Maria non\npotuisse nasci, quod superius, anteriorem non potuisse generari.\net ideo uel id quod supra dictum est etiam de hoc\nresponsum puta, uel id quod nunc dicendum est etiam de\nillo responderi existima.\nais ergo: homousios parienti\n\n\n\n\n\n\ndebet esse natiuitas. si ad t.errenas creationes respicis, uel\nmaxime ita euenit: sin autem ad ortum dei, quid in natiuitate\neius naturae exempla consideras, quia constitutiones constitutori\nsunt obnoxiae, non constitutionibus constitutor? uis autem plenius\nscire quam non solum impiae, sed etiam ineptae sint hae\ncalumniae tuae et non uidentis penitus dei omnipotentiam\ncantilenae? dic mihi, quaeso, tu, qui non nisi ex paribus paria\nnasci putas, unde inexplicabilis illa quondam in heremo coturnicum\ninnumerositas ad pastum Israheliticae plebis repente\nnata sit. non enim eas ante in aliquo loco a genetricibus suis\neditas, sed subito aduentu legimus illatas.\ncibus denique ipse\nille caelestis unde per quadraginta annos in Hebraeorum castra\ndefluxit? numquid mannam manna generauit? sed haec de\nuetustis rerum miraculis. quid de nouis? paucis panibus ac\npisciculis innumeras populorum sequentium turbas dominus\nIesus Christus in heremo non semel pauit. satietatis ratio in\nCibis non fuit. quae esurientes causa inuisibilis et arcana\nsaturauit, praesertim cum plus multo superfuerit satietati quam\nappositum fuerat esuritioni?\nqua ratione hoc totam, qua causa\nactum est, ut, cum satietatem edentes caperent, etiam aug- mentis ineffabilibus cibus ipse ditesceret? natum in Galilaea\nuinum de aquis legimus. dic mihi: quomodo disparem a sui\nqualitate substantiam dispar natura generauit, praesertim cum,\nid quod dominicae natiuitati maxime conuenit, nobilioris ad-\nmodum rei ortus ei mteriore processerit t dic mihi ergo\n\n\n\n\n\n\nquomodo ei illa aquae simplicitate egregior uini et admirabilis\nsapor natus sit? quomodo aliud sit haustum, aliud infusum?\nnumquid cisterna illa uel puteus hanc naturam habuit, ut\naquas ei se sumptas in optima uina mutaret? aut numquid\nuasorum id qualitas aut ministrorum egit industria? nihil utique\nipsorum. et quomodo facti ratio cogitatione cordis non conprehenditur,\ncum facti tamen ueritas conscientiae firmitate seruetur?\ncaeco super oculos in euangelio lutum positum est et\noculi abluto eo nati sunt.\nnumquid aut aqua hanc naturam\nhabuit ut oculos pareret, aut lutum ut lucem crearet? nihil\nutique horum, praesertim cum aqua caeco nihil conferat, lutum\nautem uidentibus etiam obesse possit. et quomodo res nocendi\nuim in se habens officium remedii ac salutis exhibuit, et quae\nobesse sanis solet, quasi ministra tunc sanitatis fuit? dicis\nitaque dei hoc tribuisse uirtutem, dei praestitisse medicinam,\net omnia haec quae diximus omnipotentiam penitus effecisse\ndiuinam, qui potens sit utique et ex insolitis noua condere\net ex contrariis salubria constituere et ea, quae in impossibilitatibus\natque inefficientiis sita sint, in rerum possibilitates\neffectusque mutare.\nIdem ergo de ortu ipsius domini quod de rebus omnibus\nconfitere. crede deum natum ut uoluit, quem non negas potuisse\nquod uoluit: nisi forte uirtutem, quae ei ad alia omnia\naffuit, ad se ipsum aestimas defuisse, et ipsi ad natiuitatem\nsuam omnipotentia sua defuit, quae ab eo procedens uniuersa\npenetrauit. tu mihi in natiuitate domini obicias: nemo anteriorem\nse parit, et in partu quo omnipotens deus natus\nest dicas: homousios parienti debet esse natiuitas?\nquasi uero cum quolibet hominum humanis legibus agas, cui\n\n\n\n\n\n\nimpossibilitatem suam obicias, quem terrena infirmitate concludas.\ncommunem oniuium dicis condicionem esse nascendi,\neandem legem esse generandi, non potuisse penitus in uniuersitate\ngeneris humani uni tantum homini contingere quod\nuetuerit deus omnibus prouenire. non intellegis de quo dicas,\nnon uides de quo loquaris: quia auctor utique omnium condicionum\ncunctarum lex naturarum est, per quem est et quidquid\nhomo potest et quidquid non potest, quia ipse utriusque\nrei penitus modum statuit, et usque quo accederet facultas et\nquo ulterius non progrederetur infirmitas.\nquam lusane ergo\ntu ei impossibilitatem humanam obicis, cui possibilitas ipsa\ndebetur. si personam domini terrenis infirmitatibus aestimes\net omnipotentiam dei humanis rationibus metiaris, nihil utique\nquod secundum corporeas ipsius passiones deo congruum uideatur\ninuenies. si enim ueri simile uideri potest ut Maria\nanteriorem se deum parere non quiuerit, quomodo ueri simile\nerit quod crucifixus ab hominibus deus fuerit? et tamen idem\nqui crucifixus est deus ipse praedixit: si affiget homo deum\nsuum, quia uos affigitis mer si ideo uatus ex uirgme\ndominus non putabitur, quia anterior parienti fuerit qui nascebatur,\nquomodo deus sanguinem habuisse credatur? et tamen\nad presbyteros Ephesiorum dicitur: regite ecclesiam dei,\nquam adquisiuit sanguine suo. postremo quomodo auctor\nuitae priuatus ulta existimabitur? et tamen Petrus auctorem,\ninquit, uitae interfecistis. nemo in terris situs esse in caelo\npotest. et quomodo dominus ipse dicit: filius hominis qui\nest in caelo? si denique ideo natum ex uirgine deum non\nputas, quia homousios parienti debet esse\\' natiuitas,\n\n\n\n\n\n\nquomodo res dissimiles ex dissimilibus crediturus es substitisse\nnaturis?\nergo apud te nec coturnices subito uentuB intulit nee\nmanna. decidit nec uinum ex aqua prodiit nec multa hominum\nmilia exiguo cibo pasta sunt nec post lutum caeco lumen apparuit.\nquodsi haec omnia incredibilia utique et contra rationem\nuidentur nisi a deo facta credantur, cur in natiuitate\neius denegas quod in operibus confiteris? aut numquid praestare\nortui suo aduentuique non potuit, quod humanis remediis atque\nutilitatibus non negauit?\nLongum est de hac re et prope fabulosum amplius dicere.\nsed tamen ad confutandam ineptiam atque insaniam tuam, qua\nais quod homousios parienti natiuitas esse debet, id\nest quod dissimilem se quaelibet parere non possit, etiam\nterrenarum rerum exempla proferam, quo ex dissimilibus nasci\nmulta conuincam: non quod in tali re comparatio ulla aut\nfieri possit aut esse debeat, sed ut non dubites in sacro ortu\nexistere id potuisse quod etiam in terrenis his et caducis uideas\nprouenire. apes, sicut minima admodum, ita prudentissima ac\n[sollertissima animalia, ex diuersissimis edi legimus atque exire\nnaturis.\ncum enim sint miri ingenii animantia et non solum\nsensu, sed etiam prudentia abundent, excerptis quibusdam herbarum\nfloribus procreantur. quod maius exemplum adhibendum\naut assumendum putas? ex inanimis animalia, ex insensibilibus\nsensibilia nascuntur. qui opifex illic, qui fabricator est, qui formator\ncorporum, qui inspirator animarum? sonum denique\nipsum, quo inter se quasi loquuntur, quis dedit?\nconcmnitatem\n\\' pedum, ingenium orium elegantiamque pinnarum quis finxit\n\n\n\n\n\n\natque composuit? ingenium, iram, prouisionem, motum, placiditatem,\nconcordiam, dissensionem, bella, pacem, ordinationem,\ndispositionem, officia, principatus, omnia denique quae sunt illis\nquasi cum Humano genere communia, cuius doctrina aut cuius\nmunere, quo imbuente atque instituente sumpserunt? numquid\nhoc a paterno semine indeptae sunt aut in genitali utero atque\nin materna carne didicerunt?\nnec uterum utique norunt nec\nsemen sciunt: depasti tantummodo flores in aluearia congeruntur,\nex quibus inaestimabili opificio apes exeunt. nihil\nillic genetricum uiscera prolibus conferunt neque apes ex\napibus eduntur: operariae tantum sunt, non procreatrices. ex\nherbarum flosculis animantia prodeunt: quid simile herbis et\nanimantibus? quis fabricator igitur rerum istarum sit, credo,\nintellegis. i nunc et ambige, an potuerit natiuitati suae dominus\nid tribuere quod uides eum etiam facturis minimis praestitisse.\nsuperfluum forte sit post haec et alia addi aliquid: sed tamen\netiam non necessaria ad exemplum addantur ad cumulum.\nlucustis repente subtexi aera, impleri terras uidemus. prode\nearum semina, prode ortus, prode generatrices. inde enim, at\nuides, exeunt, unde nascuntur. praescribe his rebus omnibus,\nquod homousios parienti esse natiuitas sua debet, et tam inuenieris\nin praescriptionibus his ridiculus, quam nunc es in\nneganda domini natiuitate furiosus. et quid post haec? numquid\nprogredi nos debere ultra uel tu ipse existimas? adhuc\naddimus tamen aliquid. ex ouis uolucrum, quas in Aegypto\nhibes uocant, basiliscos serpentes gigni indubitabile est. quid\ncognatum et consentaneum aui atque serpenti? cur homousios\nparienti natiuitas sua non est?\net tamen haec omnia nec\n\n\n\n\n\n\ngignentes agunt nec nascentes sciunt, sed fiunt latentibus causis\net inexplicabili quadam atque multiplici gignentis lege naturae.\net tu eius natiuitati terrenarum opinionum praescriptiunculas\nobicias, qui nec earum quidem natiuitatum rationem reddere\npotes, quae nutu ipsius ac praeceptione nascuntur, cuius arbitrium\ntotum agit, cuius imperium totum efficit, cui nihil contra\nire, nihil obsistere potuit et ad totum quod possibilitate agendum\nerat uelle suffecit.\nSed tempus tandem est ut reliquas etiam occultiores\net insidiosiores blasphemias tuas, quia, quod maluissemus, iam\nignorare non possumus, saltim ne ignorantes capiant detegamus.\nposuisti in quodam pestifero tractatu tuo dicens: quoniam\ndiuinae naturae imago est homo, hanc autem\nproiecit diabolus in corruptionem, doluit sic pro imagine\nsua deus, sicut pro statua sua imperator, et corruptam\nreparat imaginem: et sine semine formauit\nde uirgine naturam secundum illum qui sine semine\nnatus est Adam, et per hominem humanam naturam suscitat:\nquoniam enim per hominem mors, ideo et per\nhominem resurrectio mortuorum.\nueneficorum quorundam,\nut aiunt, haec consuetudo est, ut in poculis quae conficiunt\nuenenis mella permisceant, ut dulcibus nocitura celentur, et\ndum quis mellis dulcedine capitur ueneni peste perimatur. ita\nergo et tu dicens: diuinae naturae imago est homo, hanc\nautem proiecit diabolus in corruptionem, doluit sic\npro imagine sua deus, sicut pro statua sua imperator,\noras quodammodo poculi pestilentis dulcedine quadam et quasi\nmelle circumlinis, ut haurientes ingestum poculum homines,\ndum illecebrosa degustant, perniciosa non sentiant.\ndei nomen\n\n\n\n\nobicis ut religionis nomine mentiaris, sancta praemittis ut peruersa\nsuadeas et confitendo deum id efficias, ut eum ipsum\nneges quem confiteris. quis enim non uidet quo eas, quid\nmoliaris? dicis quippe: doluit sic pro imagine sua deus,\nsicut pro statua sua imperator, et corruptam reparat\nimaginem: et sine semine formauit de uirgine naturam\nsecundum illum qui sine semine nascitur Adam,\net per hominem humanam naturam suscitat: quoniam\nenim per hominem mors, ideo et per hominem resurrectio\nmortuorum.\nhoc ergo tanto studio, hoc tanto actu\npraelocutionibus blandis fallax insidiator egisti, ut deum in\npraecedentibus nominans ad hominem in consequentibus peruenires,\net eum ipsum solitarii hominis contumelia post afficeres\ncui subdolae humilitatis officio honorem dei antea detulisti-\n. dicis ergo quod imaginem dei, quam diabolus proiecerit\nin corruptionem, pietas diuina repararit: corruptam enim\ninquis reparat imaginem.\niam hoc quam subdole quod ais\ncorruptam reparat imaginem, scilicet ut persuadeas nihil\nplus fuisse in eo in quo imago reparabatur, quam in ea ipsa\nimagine fuerit cui reparatio praestabatur. ac per hoc idem\ntantummodo uis esse dominum quod Adam, nihil plus imaginis\nreparatorem quam ipsam imaginem corruentem. denique\nquid agas, quid moliaris, sequentibus probas dicens: sine\nsemine formauit naturam secundum illum qui sine\nsemine nascitur Adam, et per hominem humanam\nnaturam suscitat.\nsimuem ln ommous et parem Adae\ndominum Iesum fuisse asseris: illum utique sine semine et\nhunc sine semine, illum hominem solum et hunc hominem\nsolitarium. ac per hoc uides te diligenter cauisse ac prospexisse,\nne dominus Iesus Christus aut maior in aliquo Adae\naut forte melior putaretur; cum ita eos sibi mensuris paribus\n\n\n\n\nconparaueris, ut derogaturum te quodammodo Adae aliquid\ncrederes, si ei deum quippiam praetulisses.\nQuoniam enim inquis per hominem mors, ideo\net per hominem resurrectio mortuorum. etiamne apostolico\ntestimonio peruersitatem tuam ac scelus probare niteris\net contagione impietatis tuae uas electionis infamas, uidelicet\nut, quia. a te auctor salutis tuae non intellegitur, idcirco etiam\nI apostolus deum negasse uideatur?\net tamen, si apostolicie testi-\nI montis uti placebat, cur uno eius contentus cuncta siluisti et,\nhoc non subdidisti statim: Paulus apostolus non ab hominibus\nneque per hominem, sed per Iesum Christum,\naut illud: sapientiam loquimur inter perfectos, et post\nalia: quam nemo, inquit, prin.cipum saeculi huius cognouit.\nsi enim cognouissent, numquam dominum\nmaiestatis crucifixissent, uel illud: quoniam in ipso\nhabitat omnis plenitudo diuinitatis corporaliter, et:\nUDUS dominus Iesus Christus, per quem omnia?\nan in\n; parte apostolum probans et in parte reprobans in eo tantum\nrecipis in quo pro dispensatione hominem Christum nominat,\nin eo repudias in quo deum? Paulus enim hominem Iesum\nnon negat, sed deum tamen eundem hominem confitetur et ita\nhumano generi per hominem resurrectionem uenisse praedicat,\nut in homine tamen ipso deum resurrexisse confirmet. uide\nenim, an eum qui resurrexit deum praedicet, qui eum qui\ncrucifixus est deum maiestatis esse testatur.\nSed tamen ne dominum Iesum quasi unum de plebe\nredderes, dedisti ei aliquid dignitatis, tribuens ei honorem ut\nsancto homini, non diuinitatem ut uero homini ae uero deo.\nquid enim dicis? formauit deus dominicam\n\n\n\n\n\n\nincarnationem: theodochon formam honoremus cum deo sicut\nunam formam deitatis, sicut diuinae uoluntatis inseparabilem\nstatuam, sicut imaginem latentis dei.\nsuperius imaginem dei Adam esse dixisti, hic Christum imaginem\ndicis: illum statuam et hunc statuam.\nsed gratiae uidelicet\ntibi pro honore dei agendae sunt, quod theodochon formam\nhonorandam cum deo esse concedis. in quo non tam honor\nest quam iniuria: neque enim in hoc ipso tribuis domino Iesu\nChristo honorem diuinitatis, sed negas. subtili quippe impietatis\narte honorandum cum deo dicis, ne deum esse fatearis, et hoc\nipso, quo uideris cum fallaciter coniunxisse, disiungis. nam\ncum utique eum non ut deum colendum, sed quasi cum deo\nhonorandum esse blasphemes, ideo ei tribuis diuinae uicinitatis\nconiunctionem, ut deitatis auferas ueritatem.\nimpiissime et\ncallidissime hostis dei, peragere uis scelus negantis sub nomine\nconfitentis. honoremus, inquis, sicut diuinae uoluntatis\ninseparabilem statuam, sicut imaginem latentis dei.\nprofecit uidelicet apud nos per beneficia sua honor creatoris\nac redemptoris nostri domini Iesu Christi. si ideo ab eo de\naeterno interitu redempti sumus, ut redemptorem nostrum\nstatuam diceremus, digno uidelicet obsequio, digno cultu respondere\nbenignitati ac pietati illius nitimur, si maiestatem,\nquam ille propter nos humiliare non rennuit, nos etiam auferre\nconemur.\nSed excusas uidelicet illatam domino contumeliam\nsubditi honoris officio, dicens: tamquam imaginem latentis\ndei. in hoc quod imaginem dicis humanae eum comparas\ncondicioni, in hoc quod latentis dei certissimae derogas dignitati.\ndeus enim inquit Dauid manifeste ueniet, deus\nnoster, et non silebit. et uenit utique et non siluit, qui,\n\n\n\n\n\n\npriusquam ipse quippiam post ortum suum diceret, aduentum\nsuum et terrenis pariter et diuinis testibus declarauit, dum\nstella indicat, dum magi adorant, dum angeli annuntiant. quid\nquaeris amplius? adhuc uox illius silebat in terris et honor\nillius iam clamabat in caelo.\nlatuisse ergo in eo ac latere tu\ndeum dicis? at non hoc prophetae, non patriarchae, non denique\nlex uniuersa praedixit. non dicebant enim latitaturum,\nqui uenturum omnibus praedicebant, erras, infelix caecitas,\ncausas blasphemandi quaerens et non inueniens. tu eum latuisse\netiam post aduentum suum dicis: ego eum nec prius\nquidem latuisse comprobo quam ueniret. numquid enim patriarcham\nillum eximium, cui uocabulum uisio dei praesentis imposuit,\nqui ex subplantatoris nomine in Israhelis nomen ascendit,\nnumquid sacramentum nascituri ex uirgine dei latuit? qui cum\nmysterium futurae incarnationis ei concertatione luctantis secum\nhominis agnouisset, uidi, inquit, deum facie ad faciem,\net salua facta est anima mea. quid, quaeso, uiderat,\nut uidisse se deum crederet?\nnumquid inter fulgura se ei et\ntonitrua deus protulit aut reserato intrinsecus caelo coruscans\nse ei facies diuinitatis ostendit? nihil utique eorum, sed e di-\nuerso magis uidit hominem et agnouit deum. o uere dignus\nindepto nomine et qui interioribus magis quam exterioribus\noculis uocabuli a deo dati meruit dignitatem. luctantem secum\nhumanam speciem uidebat et uidere se deum protestabatur.\nsciebat utique, quod illa hominis species dei ueritas erat, quia,\nin qua tunc erat specie deus uisus, in ea erat speciei ipsius\npostea ueritate uenturus.\nquamquam quid miremur, si tantus\npatriarcha indubitanter credidit quod ei ipse per se deus tam\n\n\n\n\n\n\n\n\n\n\neuidenter ostendit, dicente ipso: uidi deum facie ad faciem, ^\net salua facta est anima mea? quid ei tantum deus praesentis\ndiuinitatis ostenderat, ut demonstratam sibi faciem dei\ndiceret? homo enim ei, ut uidebatur, tantummodo apparuerat,\nquem etiam in concertatione superauerat sed hoc utique per\npraecurrentia rerum indicia deus agebat, ut nemo esset qui\ndeum natum ex homine non crederet, cum in humana specie\ndeum iam patriarcha ante uidisset.\nSed quid ego in uno exemplo tamdiu commoror, quasi\nmulta desint? numquid enim latere homines iam tum poterat\nin carne uenturus deus, cum de eo quasi ad omne humanum (\ngenus palam propheta diceret: ecce deus uester, et alibi: ,\nhic est deus noster, et illud: deus fortis, pater futuri I\nsaeculi, princeps pacis: et regni eius non erit finis? \\'\nsed et cum iam uenisset, numquid latebat eos quod uenerat,\nqui uenisse eum palam confitebantur?\nnumquid ignorabat dei\naduentum Petrus dicens: tu es Christus filius dei niui?j\nnumquid Martha quid loqueretur aut quem crederet nesciebat,\nutique, inquiens, domine, ego credidi quia tu es Christus\nfilius dei uiui, qui in hunc mundum uiui?\nomnes denique, qui ab eo uel morborum remedia uel membrorum\nrestitutiones uel mortuorum uitam petebant, ab hominis\nid infirmitate an a dei omnipotentia postulabant? i\nDiabolus denique ipse cum eum omni illecebrarum am-\\'\nbitu, omni nequitiae suae arte temptaret, quid aut nesciens\nsuspicabatur init quid temptans scire cupiebat? aut quid tantopere\neum mouerat. quod deum in hominis humilitate quaerebat?\nnumquid documentis prioribus id didicerat aut umquam\n\n\n\n\n\n\nuere in humano corpore deum uenisse cognouerat?\nnon utique:\nsed magnis signorum indiciis, magnis rerum experimentis et\nueritatis ipsius uocibus ad suspicionem et inquisitionem rei\nhuius conpellebatur, utpote et qui semel iam ab Iohanne audierat:\necce agnus dei, ecce qui tollit peccatum mundi,\net iterum ab eodem: ego a te debeo baptizari, et tu\nuenis ad me? descendens quoque de caelo et stans supra\ncaput domini columba euidentem se ac manifestam declarati\ndei indicem dederat.\nuox quoque eum non per aenigmata nec\nper figuras a deo missa permouerat dicens: tu es filius meus\ndilectus: in te conplacui. et ideo, licet hominem extrinsecus\nin Iesu uideret, filium dei inuestigabat dicens: si filius\ndei es, dic ut lapides isti panes fiant. numquid diabolo\ncontemplatio hominis suspicionem diuinitatis eripuit, ut per\nhoc, quod hominem uidebat, crederet deum esse non posse?\nnon utique: sed quid ait? si filius dei es, dic ut lapides\nisti panes fiant. non ambigebat utique esse posse quod an\nesset perscrutabatur: de ueritate ei erat sollicitudo, non de\nimpossibilitate securitas.\nAtqui sciebat utique dominum Iesum Christum ex\nMaria natum esse, sciebat pannis obuolutum in praesepio\npositum, pauperem eius inter humana exordia paruitatem fuisse\net egenam etiam legitimis incunabulorum ministeriis infantiam:\nnon dubitabat quoque eum ueram carnem habere, uere hominem\nnatum esse. et cur ei hoc ad securitatem parum uisum est?\ncur eum, quem uere hominem esse nouerat, deum posse esse\ncredebat? disce ergo, infelix furor, disce, insana et crudelis\nimpietas, disce tandem uel a diabolo minoris esse perfidiae..\nille dixit: si filius dei es, tu dicis: filius dei non 88. quod\n\n\n\n\n\n\n\n\nille interrogauit, tu negas. nemo adhuc inuentus est praeter\nte qui diabolicam impietatem fuerit supergressus. quod ille in\ndomino confessus est esse posse, tu non credis esse potuisse.\nSed cessauit postea forsitan et conquieuit cassatisque\ntemptationibus suis deposuit suspicionem, quia non inueniebat\neffectum? mansit quin immo in eo semper et usque ad ipsam\ndomini crucem suspicio in eo per formidines proprias cumulata\nperuenit. quid plura? ne tunc quidem opinari de eo filium\ndei desiit, postquam tantum in eum persecutoribus suis licere\ncognouit.\nsed callidus utique hostis inter ipsas quoque corporeas\npassiones signa diuinitatis aspiciens, etiamsi esse eum\nmalebat hominem, suspicari tamen conpellebatur deum, quia,\nlicet hoc mallet credere quod uolebat, cogebatur tamen ad id\ncertis rerum indiciis quod timebat. nec mirum. quamuis enim\neum et consputatum et flagellatum et contumeliis affectum et\nin crucem actum uideret, cernebat tamen inter ipsas iniuriarum\nindignitates diuinas exabundare uirtutes, dum uelum templi\nscinditur, dum sol refugit, dum dies obscuratur, dum passionis\nuirtutem omnia sentiunt et cuncta etiam quae deum nesciunt\nopus diuinitatis agnoscunt.\net ideo hoc uidens diabolus ac\ntremens omni modo peruenire ad dei agnitionem etiam in ipsa\nhominis consummatione temptauit., dicens per eos qui crucifixerant:\nsi filius dei est, descendat nunc de cruce, et\ncredimus ei. sensit utique dominum deum nostrum passione\ncorporis redemptionem humanae salutis operari, simulque per\neam et se destrui ac subiugari et nos redimi atque saluari,\net ideo hostis generis humani omni modo et omni dolo cassari\nea uoluit quae agi pro omnium redemptione cognouit.\nsi filius\n\n\n\n\n\n\ndei, inquit, est, descendat nunc de cruce, et credimus\nei, scilicet ut motus uerborum contumelia dominus desereret\nsacramentum, dum ulcisceretur iniuriam. uides ergo dominum\netiam in cruce positum filium dei appellari, uides eos hoc quod\nnominant suspicari. disce itaque, ut superius dixi, uel a persecutoribus\nipsis uel a diabolo filium dei credere. quis umquam\naequauit daemoniacam infidelitatem? quis supergressus\nest? ille eum filium dei esse suspicatus est etiam cum mortem\npertulit, tu negas etiam cum resurrexit: ille eum deum suspicatus\nest cui se occuluit, tu negas cui probauit.\nUteris ergo aduersus deum scripturis sacris et suos\nI ipsos in ipsum testes agere conaris. sed quomodo? uere, ut\nnon solum dei, sed etiam testimoniorum ipsorum praeuaricator\nsis. nec mirum utique si, quia id quod uis non potes, id facis\nsolum quod potes: quia uertere in deum testimonia sacra non\nuales, quod uales, ipsa peruertis. dicis enim: ergo et Paulus\nmentitur de Christo dicens: sine matre, sine genealogia.\ninterrogo te de quo hoc uelis dixisse Paulum?\nde filio\net uerbo dei an de Christo, quem tu a filio dei separas et\nhominem tantum esse blasphemas? si de Christo, utique quem\nhominem solitarium dicis, quomodo nasci homo sine matre,\nsine genealogia maternae originis potuit? sin autem de dei\nuerbo ac dei filio, quid facimus quod idem apostolus, ut tu,\nsacrilege, aestimas, testis tuus, eodem loco atque eodem testimonio\neum, quem tu sine matre asseris, etiam sine patre esse\ntestatur dicens: sine patre, sine matre, sine genealogia?\nergo superest ut apostoli testimonio utens, quia filium dei sine\nmatre asseris, etiam sine patre esse blasphemes.\nuides ergo\nperuersitatis ac nequitiae tuae studio in quod te impietatis\n\n\n\n\n\n\npraeruptum ieceris, ut, quod nemo adhuc a saeculis nisi in-\nsanus fortasse dixit, dum filium dei matrem non habuisse\ndicis, etiam patrem ipsius denegares. et hoc tamen nescio\nimpietate maiore an ineptia, quia quid stultius, quid ineptius\nquam filii nomen ponere et patris nomen uelle reticere? sed\ndicis: non reticeo nec nego. et quis ergo te furor conpulit\ntestimonium illud ponere, ubi, dum matrem eum non habuisse\ndicis, etiam patrem eius negasse uidearis?\nnam cum in eodem\ntestimonio sicut sine matre, ita etiam sine patre esse dicatur,\nnecesse est ut, si sine matre ibi intellegi potest, eodem modo,\nquo sine matre esse ibi intellegitur, etiam sine patre esse\ncredatur. sed hoc praerupta illa ad negandum deum insania\nnon intellexit, quae, cum id truncum poneret quod integrum\nscriptum esset, non uidit reserata sacri uoluminis serie redargui\nimpudens atque apertum posse mendacium.\no stulta\nblasphemiae amentia, quae, dum ipsa non uidet quid sequi\ndebeat, etiam illud non sapuit quid legi possit: quasi uero,\nquia auferebat sibi intellegentiam, auferre posset omnibus lectionem,\naut ideo perdituri omnes ad legendum oculos capitis\nsui essent, quia ipse iam mentis oculos perdidisset. audi ergo,\nhaeretice, quod furatus es: audi plena et integra, quae debilia\nac truncata posuisti. apostolus duplicem dei natiuitatem insinuare\nomnibus cupiens, ut et in deitate natum dominum et\nin carne monstraret, ait: sine patre, sine matre.\nalterum\nenim proprium est diuinitatis natiuitati, alterum carnis, et sicut in deitate est sine matre, ita in corpore est sine patre\ngeneratus. ac sic, cum nec sine patre nec sine matre sit, et!\nsine patre tamen et sine matre credendus est, quia, si dum\nex patre nascitur respicis, sine matre est, si dum ei matre,\nsine patre. ac sic in singulis natiuitatibus alterum habens\n\n\n\n\nalterum in utraque non habuit, quia nec diuinitatis natiuitas\nmatre eguit et ad natiuitatem corporis sibi ipse suffecit. sine\npatre ergo inquit apostolus, sine matre, sine genealogia.\nQuomodo sine genealogia dominum fuisse dicit, cum\neuangelium Matthaei a genealogia coeperit saluatoris dicens:\nliber generationis Iesu Christi, filii Dauid, filii Abraham?\nergo et iuxta euangelistam habet genealogiam et iuxta\napostolum non habet, quia iuxta euangelium ex matre habet,\niuxta apostolum ex patre non habet. et ideo bene apostolus\ndicens sine patre, sine matre, sine genealogia ubi eum\nsine matre genitum esse posuit, ibi etiam sine genealogia esse\nmemorauit. ac per hoc in utraque domini natiuitate et euangelica\nsibi et apostolica simul scripta conueniunt, quia et\niuxta euangelistam habet genealogiam sine patre incarnatus,\net iuxta apostolum non habet sine matre dominus in deitate\ngeneratus, Esaia dicente: generationem autem eius quis\nenarrabit?\nCur ergo, haeretice, non hoc modo quae legeras integra\net incorrupta posuisti? uides itaque apostolum hac ratione,\nqua natum dominum sine patre posuit, hac etiam sine matre\nposuisse, ut et qua ratione intellegeretur esse sine patre, hac\nnosceretur esse sine matre, et sicut non posset utique sine\npatre credi, ita sine matre quoque non posset intellegi.\ncur\nergo, haeretice, non hoc modo quae in apostolo legeras incolumia\net inuiolata posuisti, sed partem ingeris, partem subtrahis,\net ut astruere falsitatem per scelus possis, ueritatis\nuerba furais? uideo a quo ductus. illius enim habere\n\n\n\n\n\n\ncredendus es institutionem cuius sequeris exemplum. sic enim\ndiabolus in euangelio temptans dominum si filius, inquit,\ndei es, mitte te deorsum. scriptum est enim: quia\nangelis suis mandabit de te, ut custodiant te in omnibus\nuiis tuis. et cum hoc dixisset, cohaerentia et subiecta\nsubtraxit, id est: super aspidem et basiliscum ambo.\nlabis et c-onculcabis leonem et draconem. callide utique\nsuperiora posuit, inferiora subtraxit: illud enim posuit at\ncircumscriberet, hoc reticuit ne se ipse damnaret. sciebat\nenim se aspidem et basiliscum, se leonem et draconem prophetica\nuoce signari. ita ergo et tu partem obiciens, partem\nsubtrahens illud scilicet ponis ut circumuenias, hoc subtrahis,\nne, si totum utique posueris, circumscriptionem tuam ipse\ncondemnes. sed tempus tandem est ad ulteriora transire.\nnimis enim diu in singulis commorantes, dum affectu copiosae\nresponsionis ducimur, modum libri etiam longioris excedimus.\nAis ergo in alia disputatione, immo in alia blasphemia\ntua: et spiritum de diuina natura separauit,\nqui humanitatem eius creauit. ait enim quia, quod\nex Maria natum est, de spiritu sancto est. qui et\niustitia repleuit quod creatum est. ait enim: apparuit\nin carne, iustificatus est in spiritu. item qui eum\nfecit et daemoniis metuendum. ego enim, ait, in spiritu\ndei eicio daemones. qui et carnem eius fecit\ntemplum: uidi enim spiritum descendentem quasi\ncolumbam et manentem super eum. item qui ei donauit\neleuationem in caelum. ait enim: dans mandatum\napostolis, quos elegit, per spiritum sanctum\neleuatus est. hunc denique qui tantam gloriam Christo\n\n\n\n\n\n\ndonauit ......\nomnis ergo in his blasphemia tua haec est,\nut nihil Christus per se habuerit, sed nec ipse, ut tu ais,\nsolitarius homo aliquid a uerbo, id est a filio dei ceperit, sed\ntotum in eo donum spiritus fuerit. si ergo omne id, quod tu\nad spiritum refers, esse ipsius demonstrabimus, quid reliquum\nest nisi ut, quem tu ideo hominem uis intellegi, quia ut ais\ntotum habuerit alienum, nos ideo probemus deum, quia habuerit\ntotum suum? et quidem hoc non disputationibus tantum aut\nargumentis, sed uoce ipsius diuinitatis probabimus, quia nulla\nde deo rectius quam diuina testantur: et quia nulla se melius\nquam ipsa maiestas dei nouit, nullis de deo dignius creditur\nquam his, in quibus deus ipse est testis suus.\nprimum ergo\nquod ais quia humanitatem eius spiritus sanctus crearit, possemus\nid nos simpliciter intellegere, si agnosceremus te id non\ninfideliter protulisse. neque enim nos conceptam ex spiritu\nsancto domini carnem negamus, sed ita tamen conceptum\ncorpus cooperante spiritu dicimus, ut creatum tamen sibi a\nfilio dei hominem suum esse dicamus, dicente ipso in scriptis\nsacris spiritu sancto atque testante: sapientia aedificauit\nsibi domum.\nuides ergo quod ld, quod conceptum est a\nspiritu sancto, aedificatum a filio dei atque perfectum est:\nnon quia aliud opus filii dei, aliud spiritus sancti sit, sed quia\nper unitatem diuinitatis ac maiestatis et operatio spiritus aedificatio\nfilii dei sit et aedificatio filii dei cooperatio spiritus\nsancti. et ideo non solum spiritus sanctus in uirginem superuenisse,\nsed etiam uirtus altissimi obumbrasse uirginem legitur,\nut, quia sapientia ipsa plenitudo diuinitatis est, sapientia\nsibi domum aedificante omnem diuinitatis plenitudinem nemo\n\n\n\n\n\n\nambigat affuisse.\nsed infelii blasphemandi amentia dum separare\nChristum a filio dei nititur, non uidet se ipsam a se diuinitatis\npenitus separare naturam: nisi forte credit quod ideo aedificata\nei a sancto spiritu domus sit, quia idoneus ac potens ad aedificatum\nsibi domum ipse non fuerit. sed hoc quam insanum\nest tam ridiculum, ut, qui nutu suo omnem caelestium ac\nterrestrium uniuersitatem creasse creditur, aedificare sibi corpus\nnon potuisse credatur, praesertim cum uirtus sancti spiritus\nuirtus eius sit et ita unita sibi atque inseparabilis diuinitas\nsit trinitatis atque maiestas, ut nihil omnino in una deitatis\npersona possit intellegi quod a plenitudine diuinitatis ualeat\nseparari.\nergo hoc posito et intellecto, quod iuxta fidem scripturae\nsacrae spiritu sancto superueniente et uirtute altissimi\nobumbrante sapientia sibi domum aedificauerit, reliquae calumniarum\nblasphemiae nihil sunt. neque enim dubium est quod\nipse per se atque in se uniuersa fecerit, in cuius nomine ac\nfide etiam credentium fides nulla non potuit: neque enim ille\nauxilio alterius eguit, cum ne illi quidem eguerint, qui in uirtute\nipsius crediderunt.\natque ideo et illud, quod ais quia\nspiritu iustificatus sit, et quod metuendum eum daemonibus spiritus sanctus fecerit, et quod caro eius a spiritu facta sit\ntemplum, et quod a spiritu sit eleuatus in caelum, sacrilega\net furiosa sunt omnia: non quia in his omnibus quae ipse\nfecit unitas et cooperatio spiritus defuisse credenda sit, utpote\ncum numquam deitas a se desit et in operibus saluatoris\nsemper uirtus fuerit trinitatis, sed quia tu domino Iesu Christo\nquasi inopi et inbecillo opitulatum uis spiritum sanctum, qui\nea utique illi tribuerit quae praestare sibi ipse non quiuerit.\ndisce itaque ex sacris testimoniis deum credere et falsitatem\n\n\n\n\nueritati non admiscere, quia res non recipit et ratio perhorrescit,\nut diuinis testimoniis daemonici spiritus intellegentia\nmisceatur.\nIam primum enim hoc, quod ais quia iustitia repleuerit\nquod creatum est, et hoc apostolico uis testimonio\nconprobare quo dicit: apparuit in carne, iustificatus est\nin spiritu, utrumque insano sensu et furioso spiritu loqueris,\nquia et hoc, quod a spiritu uis eum repletum esse iustitia,\nideo ponis, ut ostendas eius uacuitatem cui praestitam esse\nasseras iustitiae adimpletionem, et hoc, quod super hac re apostolico\ntestimonio uteris, diuini testimonii ordinem rationemque\nfuraris.\nnon enim ita ab apostolo positum est ut tu id truncum\nuitiatumque posuisti. quid enim apostolus ait? et manifeste\nmagnum est pietatis sacramentum, quod manifestatum\nest in carne, iustificatum est in spiritu. uides ergo\nquod mysterium pietatis uel sacramentum iustificatum apostolus\npraedicauit. non enim tam inmemor ipse dictorum\nsuorum ac doctrinae erat, ut eum iustitia eguisse diceret quem\nipse semper iustitiam praedicarat dicens: qui factus est\nnobis iustitia et sanctificatio et redemptio. alibi quoque\nsed abluti, inquit, estis, sed iustificati estis, sed\nsanctificati estis in nomine domini nostri Iesu Christi.\nquam longe ergo ab eo est ut adimpletione iustitiae indiguerit\nqui iustitia uniuersa conpleuit, et ut maiestas eius usam\nnon habuerit cuius etiam nomen cuncta iustificet. uides ergo\nuel quam inepta blasphemia tua uel quam insana sit, quia id\nauferre domino deo nostro niteris, quod ita ab eo in omnes\ncredentes large semper effunditur, ut numquam in ipso tamen\niugi largitate minuatur.\nDicis quoque quod spiritus eum fecerit daemonibus\nmetuendum. ad quod quidem respuendum ac refutandum\netiamsi ipsa dicti execrabilitas satis sufficit, tamen adhibemus\nexempla. dic mihi, quaeso, tu, qui hoc quod eum daemones\nmetuerint non suum dicis, sed alienum, nec potestatis hoc uis\nfuisse, sed muneris, quomodo etiam nomen eius potestatem\nhabuit qua ipse, ut tu ais, indigens fuit? quomodo in nomine\neius daemones eiecti, debiles curati, mortui suscitati sunt?\nPetrus enim apostolus claudo illi, qui sedebat ad speciosam\nportam templi, in nomine, inquit, Iesu Christi surge et\nambula.\net iterum in cinitate Ioppe ad eum, qui ab annis\nocto paralyticus iacebat in lectulo, Aeneas, sanat te, inquit,\nIesus Christus: surge et sterne tibi. Paulus quoque\npraecipio, inquit, tibi, ad spiritum Pythonis, in nomine\nIesu Christi exi ab ea: et exiit ab ea daemonium. sed quam longe haec inbecillitas a domino nostro fuerit, hinc\nintellege, quod ego ne illos quidem imbecillos fuisse dico quos\nille per nomen suum potentes fecerit, siquidem nulli umquam\napostolorum post domini resurrectionem uel daemonem uel\nullam infirmitatem obstitisse cognouimus.\nquomodo ergo metuendum\neum spiritus reddidit qui alios fecit esse metuendos,\naut in se ipso infirmus fuit cuius fides etiam per alios super\nuniuersa regnauit? postremo hi qui potestatem a deo acceperunt\nnumquam potestate ipsa ut sua usi sunt, sed potestatem ipsam\nad eum a quo acceperant retulerunt, quia nec potestas ipsa\nuim ullam umquam habere potuit nisi per nomen ipsius qui\ndedit. ideoque et apostoli et omnes ministri dei nihil in suo\numquam, sed in Christi nomine atque inuocatione fecerunt,\n\n\n\n\n\n\nquia potestas ipsa inde accipiebat uirtutem unde habebat exordium,\net dari per ministros nequaquam poterat nisi ab auctore\nuenisset.\ntu ergo, qui idem uis dominum fuisse quod\nunum ex seruis suis (quia, sicut apostoli nihil utique habuerant\nnisi a domino suo accepissent, ita tu nihil uis dominum ipsum\nhabuisse nisi quod a spiritu acceperit, ac per hoc et ipsum\nquod habuit non ut dominum uis habuisse sed ut seruum accepisse.),\ndic mihi ergo quomodo ille potestate ipsa ut sua, non\nut accepta utebatur? quid enim de eo legimus? surge, inquit\nparalytico, tolle grabatum tuum et uade in domum\ntuam. et iterum supplicanti pro filio patri uade, inquit,\nfilius tuus uiuit. et illud ubi unicus matris ad sepulchrum\ndeferebatur, adulescens, inquit, tibi dico, surge.\nnumquid\nergo, ut mos eorum erat qui potestatem a deo accipiebant,\npotestatem quoque ille dari sibi ad efficiendum inuocatione\ndiuini nominis postulabat? cur non, sicut apostoli in nomine\nipsius, ita quoque ipse in nomine spiritus operabatur? denique\nquid de ipso euangelium protestatur? erat, inquit, docens\neos sicut potestatem habens, non sicut scribae eorum\net Pharisaei. aut superbum et arrogantem forsitan uis fuisse,\nqui potestatem, quam a deo ut ais accepisset, suae potentiae\ndeputaret? sed quid facimus quod potestas numquam est obsecuta\nfamulis nisi per nomen auctoris nec habere efficientiam\npotuit, si aliquid sibi ex ea faciens deputauit.\nSed quid tamdiu euidentibus quidem, sed tamen minoribus\nargumentis contra furentem blasphemiam agimus? audiamus\nipsum ad discipulos loquentem deum: infirmos\ncurate, mortuos suscitate, leprosos mundate,\n\n\n\n\n\n\ndaemones eicite. et iterum in nomine, inquit, meo daemonia--,\nmonia eicietis. numquid ad potestatem exercendam alterius\nnomine eguit qui ipsum nomen suum potestatem esse fecit?\nsed quid adhuc additur? ecce, inquit, dedi uobis potestatem\ncalcandi super serpentes et scorpiones et\nsuper omnem uirtutem inimici. ipse certe mitem, ut uere\nerat, et humilem corde se esse dicit.\net quomodo pro summa\nutique potestate in nomine suo operari alios praecepit, si ipse\nin nomine operabatur alieno, aut aliis dabat quasi suum, quod\nipse, ut tu uis, non habuerat, nisi accepisset alienum? dic\nmihi autem: qui sanctorum potestatem a deo accipientes sic\noperati sunt? aut numquid non insanus Petrus creditus fuerat\naut furiosus Iohannes aut amens Paulus, si quibuscumque aut\naegris dixissent \\'in nomine nostro surgite\\' aut claudis \\'in nomine\nnostro ambulate\\' aut mortuis \\'in nomine nostro uiuite\\' aut illud\nad aliquos \\'damus uobis potestatem calcandi super serpentes\net scorpiones et super omnem potestatem inimici?\\' intellege\nergo ex hoc ipso insaniam tuam, quia, sicut haec uerba insana\nsunt si sint humanae praesumptionis, ita tu insanissimus\nqui diuinae haec non intellegis potestatis. ex duobus enim alterum\nconfitearis necesse est, aut posse hominem diuinam\npotestatem et habere et dare, aut certe, si nullus omnino\nhominum id potest, deum fuisse qui potuit. nemo enim diuinam\nuirtutem potest tribuere in munificentia, nisi qui habuerit\nin natura.\nSequitur autem in blasphemia tua quod caro eius\ntemplum a spiritu facta sit, ideo quia Iohannes dixerit: uidi\nenim spiritum descendentem de caelo et manentem\nsuper eum. quia furiosam assertionem tuam etiam diuinis\ntestimoniis confirmare conaris, uideamus quam ob causam hoc\nquod tu ais testimonium sacrum dixerit uidi enim inquit\n\n\n\n\n\n\nspiritum descendentem sicut columbam et manentem\nsuper eum.\ndiscerne hic, si potes, quis maior sit, quis honoratiorP\nis qui descendebat an is ad quem descendebatur ? is\nqui deferebat honorem an is cui honor deferebatur? ubi hic\nin testimonio sonat quod carnem eius templum spiritus fecerit,\naut in quo honorem dei minuit, si ad demonstrandum humano\ngeneri deum deus ipse descendit, cum utique non minor intellegi\ndebeat is cuius indicata sit dignitas, quam is qui index\nfuerit dignitatis?\nsed absit ullam credere aut fieri m diumitate\ndistantiam, quia eadem una deitas et aequalis potestas opinionem\npenitus impiae inaequalitatis excludit. et ideo in hoc\nnegotio, cum et patris persona et filii et spiritus sancti sit, et\ncum filius dei sit ad quem descenditur, spiritus qui descendit,\npater qui testimonium dicit, nullus plus habuit honoris, nullus\nquicquam accepit iniuriae, sed aequaliter ad plenitudinem deitatis\ntotum redundat, quia quaeuis in trinitate persona honorem\nin se totius continet trinitatis.\net ideo dici hinc amplius non\nnecesse est nisi ad manifestandam tantum impietatis tuae\ncausam atque originem, quia spinae utique ac tribuli ei radicibus\nemergentes qualitate sui stirpem suam produnt et ex eo\nipso quod sunt indicant unde nascantur. ita ergo et tu, Pelagianae\nhaereseos spinosa suboles, idem ostendis in germine\nquod pater tuus habuisse traditur in radice. ille enim, ut\nLeporius discipulus suus dixit, dominum nostrum asserebat\nChristum factum esse per baptismum, tu in baptismo templum\ndei dicis factum esse per spiritum. non quidem ad plenum\neadem uerba sunt, sed ad plenum una peruersitas.\nAddis autem etiam hoc praedictis impietatibus tuis\nquod eleuationem domino in caelum spiritus condonarit, ostendens\nscilicet sacrilego sensu tuo, quod tam inbecillum ac tam\n\n\n\n\negenum dominum legum Christum fuisse credis, quod, nisi\neum spiritus eleuasset in caelum, adhuc hodie forsitan futurum\naestimares in terra. ad probationem autem dicti etiam testimonium\nsacrum adhibens ait, inquis, enim: dans mandata\napostolis, quos elegit, per spiritum sanctum eleuatus\nest.\nquid te appellem, quid te aestimem, qui corrumpendo\ndiuinas litteras id agis, ne testimonia sacra habeant uim testimoniorum?\nnonum audaciae genus, quae id efficere argumentis\nnequitiae suae nititur, ut falsitatem ueritas confirmare uideatur.\nnon enim ita in apostolicis actibus dictum est, ut tu ais. quid.\nenim scriptura dicit? quae coepit Iesus facere et docere\nusque in diem qua praecipiens apostolis, per spiritum\nsanctum quos elegit, assumptus est.\nquOd. utique hyperbaton\nest et ita intellegendum: quae coepit Iesus facere\net docere usque in diem qua assumptus est, praecipiens\napostolis, quos elegit per spiritum sanctum,\nut responderi tibi forsitan amplius quam testimonio ipso in\nhac parte non habeat, quia sufficere utique ad plenum ueritati\ndebet integritas testimonii, si falsitati poterat satis esse corruptio.\nsed tamen tu, qui putas dominum Iesum Christum\nnon potuisse caelum ascendere nisi eleuatus esset a spiritu,\ndic mihi quomodo ipse ait: nemo ascendit in caelum nisi\nqui de caelo descendit, filius hominis qui est in\ncaelo?\nagnosce ergo quam ridicule et stulte putes non potnisse\neum caelum ascendere, qui, cum descendisset in terris, numquam\nafuisse dicatur e caelo, et an possibile ei fuerit linquenti\ninferos caelum ascendere, cui promptum fuerit etiam in terris\n\n\n\n\n\n\nsito semper in caelestibus permanere. quid autem illud quod\nipse ait: ascendo ad patrem meum? numquid in ascensione\nhac intercessuram opem indicauit alterius, qui in hoc ipso\nquod ascensurum se esse dixit uirtutem propriae potestatis\nostendit? Dauid quoque de ipsa domini ascensione ascendit,\ninquit, deus in iubilatione, dominus in uoce tubae:\neuidenter maiestatem ascendentis per potestatem ascensionis\nexplicuit.\nSed uideamus tamen qua tandem praecedentes blasphemias\ntuas adiectione concludas: qui tantam, inquis, gloriam\nChristo donauit. gloriam nominas ut contumeliam\nfacias. nam in eo quod donatum dominum gloria asseris, dum\naccepisse dicis, indiguisse blasphemas. hoc enim agit impius\nsensus tuus, ut largitas munerantis indigentiam accipientis\nostendat. et — o infelicem impietatem tuam — et ubi illud\nest quod de ascendente in caelum domino Iesu Christo ipsa\nolim diuinitas praenuntiauit, tollite, inquiens, portas, principes,\nuestras, et introibit rei gloriae?\ncumque ipse\nsibi, ut solet sermo diuinus, quasi sub inquirentis nomine respondisset:\nquis est iste rex gloriae? statim subdidit:\ndominus fortis et potens, dominus potens in proelio,\nsub proelii utique gesti nomine uictoriam domini triumphantis\nostendens. deinde cum ad conplendam rei expositionem textum\nsupra dicti sermonis iterasset, hac maiestatem domini caelum\nintroeuntis conclusione monstrauit dicens: dominus uirtutum,\nipse est rei gloriae. scilicet ne susceptio corporis honorem\nsummae inminueret diuinitatis, eundem hic dominum uirtutum\net regem caelestis gloriae esse docuit, quem superius uictorem\ninferni proelii indicauit.\ni nunc et donatam domino gloriam\n\n\n\n\n\n\n\n\n\n\nesse dicito, cum et propheta eum regem gloriae esse dixerit I\net ipse de se ita testificatus sit: cum uenerit filius hominis\nin gloria sua. repugna, si potes, et contradicito, ut, 1\ncum ille se habere testetur gloriam suam, tu accepisse eum\ndicas alienam: quamuis nos ita dicamus eum gloriam habere\npropriam, ut non negemus tamen hanc ipsam gloriae proprie-.\ntatem ei cum spiritu ac patre esse communem, quia, quid- i\nquid deus possidet, deitatis est, et regnum gloriae ita est filio i\ndei proprium, quod non est tamen a totius deitatis proprietate\ndiuisum.\nSed tempus tandem est finem libro, immo uniuersoÂ°\noperi inponere, si pauca tamen sanctorum uirorum atque inlustrium\nsacerdotum dicta subdidero, ut id, quod auctoritate\ntestimoniorum sacrorum ia.m approbauimus, etiam fide praesentis\ntemporis roboremus.\nHilarius, uir uirtutum omnium\natque ornamentorum et sicut uita, ita etiam eloquentia insignis,\nqui et magister ecclesiarum et sacerdos non per sua tantum\nmerita, sed etiam per profectus creuit aliorum et inter procellas\npersecutionum ita immobilis perstitit, ut per inuictae fidei\nfortitudinem etiam confessoris ceperit dignitatem, in libro fidei\nprimo deum uerum ex deo uero dominum Iesum Christum et\nante saecula natum et postea hominem genitum esse testatur.\nitem in secundo libro: unus unigenitus deus in corpusculi\nhumani formam sanctae uirginis utero insertus\naccrescit. qui omnia continet et intra quem cuncta sunt, humani partus lege profertur. item in eodem\nlibro: angelus testis est, deus nobiscum est, ille qui\nnascitur. item in libro decimo: nati quoque in hominem\nex partu uirginis dei sacramentum docuimus. item in\neodem: namque cum in homine deus natus sit, non\n\n\n\n\n\n\nidcirco natus est, ne deus non maneret. item eiusdem in\nprooemio expositionis euangelii secundum Matthaeum: erat\nnamque primum necessarium nobis, ut unigenitus\ndeus nostri causa homo natus cognosceretur. item in\nconsequentibus : ad id quod deus erat-, homo, id quod\ntum non erat, gigneretur. item in eodem: tertium deinceps\nillud congruum fuit, ut, quia deus homo genitus\nin mundo, et cetera.\nhaec quidem pauca sunt de satis\nmultis, sed tamen uides etiam ex his quae diximus, quod\npalam et euidenter natum ex Maria deum praedicat. et ubi\nillud tuum: non potuit creatura parere creatorem, et:\nquod natum est ex carne, caro est? longum est de singulis\npersonis conuenientia dicere: enumeratio magis quam\nexsecutio dictorum agenda est, quia sibi ad exsecutionem sui\nipsa sufficiunt.\nAmbrosius, eximius dei sacerdos, qui a manu domini\nnon recedens in dei semper digito quasi gemma rutilauit, in\nlibro qui est ad uirgines ita memorat: fraternus meus candidus\net rubeus, candidus quia patris splendor est,\nrubens quia partus est uirginis. memento tamen in\neo antiquiora diuinitatis insignia quam corporis sacramenta.\nnon enim coepit ex uirgine, sed qui erat,\nuenit in uirginem.\nitem ipsius in natale domini: uidete\nmiraculum matris dominicae: uirgo concepit, uirgo\npeperit, uirgo cum parturiit, uirgo grauida, uirgo\npost partum, sicut in Ezechiele dicitur: et porta erat\n\n\n\n\n\n\n\n\nclausa et non est aperta, quia dominus transiuit per\neam. gloriosa uirginitas et praeclara fecunditas. dominus\nmundi nascitur, et nullus est gemitus parientis:\nuacuatur uterus, infans excipitur, nec tamen\nuirginitas uiolatur. fas erat ut deo nascente meritum\ncresceret castitatis, nec per eius egressum uiolarentur\nintegra, qui uenerat sanare corrupta. item in\nexpositione euangelii secundum Lucam: quod ea potissimum\nlecta est ut deum pareret, quae erat desponsata uiro.\nnatum certe ex uirgine deum praedicat, matrem Mariam dei\nnominat. et ubi illa est prodigiosa atque execrabilis uox tua\nqua ais: quomodo mater potest esse alieni a natura\nsua? si autem mater ab ipsis uocatur, humanitas est\nquod natum est, non deus. ecce eximius fidei magister et\nhominem dicit eam esse quae genuit et deum docet esse qui\nnatus est, et tamen hoc non infidelitatis causam, sed fidei\nesse miraculum.\nHieronymus, catholicorum magister, cuius scripta\nper uniuersum mundum quasi diuinae lampades rutilant, in\nlibro ad Eustochium dei, inquit, filius pro nostra salute.\nhominis factus est filius. decem mensibus in utero\nut nascatur expectat, et ille, cuius pugillo mundus\nincluditur, praesepis continetur angustiis. item ipsius\nin commento Esaiae: dominus enim uirtutum, qui est\nrex gloriae, ipse descendit in uterum uirginalem et\ningressus est et egressus orientalem portam, quae\nsemper clausa est, de qua Gabrihel dicit ad uirginem:\nspiritus sanctus superueniet in te et uirtus altissimi\n\n\n\n\n\n\nobumbrabit tibi. propterea, quod nascetur ex te sanctum,\nuocabitur filius dei, et in Prouerbiis: sapientia\naedificauit sibi domum.\ncompara noc, si placet, aoctnnae\ntuae, immo blasphemiae qua ais: deus enim mensum creator\nest et non mensum p-artus. ecce enim Hieronymus,\nuir sicut maximae scientiae, ita probatissimae purissimaeque\ndoctrinae, isdem prope uerbis, quibus tu dei filium mensum\npartum negas, ille partum mensum esse testatur. decem enim\ninquit mensibus in utero ut nascatur expectat. sed\nparua tibi forsitan uiri huius uideatur auctoritas: idem omnes\natque isdem uerbis putato dicere, quia, quicumque dei filium\npartum esse uirginis non negat, partum esse mensum confitetur.\nRufinus quoque, Christianae philosophiae uir, haud\ncontemnenda ecclesiasticorum doctorum portio, ita in expositione\nsymboli de domini natiuitate testatur: filius enim, inquit,\ndei nascitur ex uirgine, non principaliter soli carni\nsociatus, sed anima inter carnem deumque mediante\ngeneratus. numquid obscure deum ex homine natum testificatus\nest? Augustinus Hipponae Regiensis oppidi sacerdos\nut autem homines, inquit, nascerentur ex deo, primum\nex ipsis natus est deus: Christus enim deus. et Christus\nnatus ex hominibus non quaesiuit nisi matrem\nin terra, quia iam patrem habebat in caelo, natus ex\ndeo per quem efficimur, et natus ex femina per quem\nreficeremur.\nitem illic: et uerbum caro factum est et\nhabitauit in nobis. quid ergo miraris, quia homines\nex deo nascuntur? attende ipsum deum natum ex\n\n\n\n\n\n\nhominibus. item eiusdem in epistula ad Uolusianum: sed!\net ipse Moyses et ceteri prophetae ueracissime dominum\nIesum prophetauerunt et ei gloriam magnam,\ndederunt. hunc non tamquam parem sibi nec in eadem\nmiraculorum potentia superiorem, sed plene,\ndominum deum omnium et hominem propter homines\nfactum uenturum pronuntiauerunt. qui propterea et\nipse talia facere uoluit, ne esset absurdum, quae per\nillos fecerat, si ipse non faceret. sed tamen et aliquid\nproprium facere debuit, nasci de uirgine, a mortuis\nresurgere, in caelum ascendere. hoc deo qui parum\nputat, quid plus expectet ignoro.\nSed forte, quia hi quos enumerauimus uiri in di-JI\nuersis mundi partibus fuerunt, minus probabiles tibi auctoritate\nuideantur: ridiculum id quidem, quia loco fides non imminuitur,\net quid sit quis, non ubi sit, considerandum, praesertim cum\nreligio omnes uniat et hi qui in fide una sunt in corpore\\'\nquoque uno esse noscantur. sed tamen aliquos tibi, quos non\ndespicias, etiam de orientalibus proferemus.\nGregorius, splendidissimum\nscientiae ac doctrinae iubar, qui, cum olim iam uita\nfunctus sit, etiam nunc tamen auctoritate ac fide uiuit, et cum\nolim iam corpore absit ab ecclesiis, uoce tamen ac magisterio°\nnon recedit, cum ergo, inquit, processisset ex uirgine\ndeus in ea quam adsumpserat humana natura, unum I\ne duobus sibi inuicem contrariis existens, carne ac spiritu,\naliud in deum adsumitur, aliud in deitatis I\n\n\n\n\n\n\ngratiam praestat. o noua et inaudita permixtio, o mira\net inexquisita conpago. qui erat, fit, et creator creatur,\net qui inmensus est, capitur, mediante anima deo et\ncarni, et ille qui omnes diuites facit pauper efficitur.\nitem rursus de epiphania: sed quid fit?\nquid de uobis\nagitur uel pro nobis? noua quaedam et inaudita efficitur\npermutatio naturarum, et deus homo fit. item\nillio: et dei filius coepit esse etiam hominis filius, non\nconuersus ex eo quod erat, inconuertibilis namque\nest, sed adsumens quod non erat, misericors enim\nest, ut capi posset qui capi non poterat.\nuides quam\npraeclare atque magnifice ita maiestatem deitatis praedicat, ut\ndignationem incarnationis insinuet, sciens utique admirabilis\nfidei doctor, ei his omnibus, quae nobis in mundum ueniens\ndeus tribuit , beneficiorum esse cumulum, non honoris inminutonem,\nquia, quidquid homini deus praestitit, augere eius in\nnobis debet affectum, non inminuere dignitatem.\nAthanasius, Alexandrinae urbis sacerdos, eximium\nconstantiae ac uirtutis exemplum, quem haereticae persecutionis\nprocella non conterruit sed probauit quique similem semper\nsplendenti speculo uitam habens prius paene indeptus est martyrii\nmeritum quam confessoris caperet dignitatem, uideamus\nquid de domino Iesu Christo uel de domini matre senserit.\nhaec ergo, inquit, intentio est et character sanctae\n\n\n\n\n\n\nscripturae, quod saepe diximus, duplicem esse in\neadem saluatoris significationem, quod et semper deus\nfuit et. est filius, uerbum et lumen et sapientia patris,\net quod postea propter nos carnem sumpsit ei Maria\nuirgine theotoco et homo factus est. item post alia:\nmulti ergo sancti fuerunt et mundi a peccato: Hieremias\nuero ab utero sanctificatus est et Iohannes,\ncum esset in utero, exultauit in gaudio uoce Mariae\ntheotoci.\ndeum ntique, dei filium, qui, ut uerbis ipsius fidem \\'\nuniuersorum loquar, uerbum est et lumen et sapientia\npatris, propter nos carnem sumpsisse dicit, et ideo theotocon\nuirginem Mariam, quia sit dei mater, appellat.\nIohannes, Constantinopolitanorum antistitum decus,\ncuius sanctitas absque ulla gentiliciae persecutionis procella ad\nmartyrii merita peruenit, quid de filii dei incarnatione senserit\nac praedicarit ausculta. et illum, inquit, quem, si nuda\ndeitate uenisset, non caelum, non terra, non maria,\nnon ulla creatura sustinere potuisset, inlaesa uirginis\nuiscera portauerunt.\nhuius ergo fidem atque doctrinam, si L\naliorum ignorabas, sequi ac tenere debueras, cuius utique amore\nac desiderio te antistitem sibi plebs religiosa delegit, quia,\ncum de Antiochena ecclesia te sibi sumeret sacerdotem, ex\nqua illum ante praelegerat, recepturam se in te credidit, quidquid\nin illo habere desisset. nonne, quaeso, hi omnes quasi\nprophetico olim spiritu ad confutandas blasphemias tuas cuncta\ndixerunt? tu enim dominum saluatoremque nostrum Christum\nesse clamitas non deum, illi autem Christum dominum uerum\ndeum: tu Mariam Christotocon, non theotocon esse blasphemas, illi\n\n\n\n\n\n\nita Christotocon non negant.\nut theotocon esse cognoscant, non\nres tantum blasphemiis tuis sunt oppositae, sed et uerba rerum,\nut aperte intellegamus olim aduersus blasphemias tuas munimen\na deo inexpugnabile praeparatum, quod uenturam quandoque\nuim haereticae impugnationis parato iam muro frangeret ueritatis.,\net tu, o impiissime atque inpudentissime praeclarae urbis\ncontaminator et catholicae ac sanctae plebis grauis et exitiosa\ncontagio, stare in ecclesia. dei ac loqui audes, et blasphemiis ac\nfuriosis uocibus tuis sacerdotes semper inlaesae fidei et catholicae\nconfessionis infamas, dicens magistrorum priorum uitio plebem\nConstantinopolitanae urbis errare?\ntu ergo emendator priorum\nantistitum, condemnator ueterum sacerdotum, tu Gregorio excellentior,\ntu Nectario probatior, tu Iohanne praestantior omnibusque\naliis orientalium urbium sacerdotibus, qui, etsi non\neiusdem nominis cuius hi quos nominaui, eiusdem tamen fidei\nfuerunt? quod quidem, quantum ad hanc causam pertinet, sufficit,\nquia, cum de fide agitur, omnes in eo idem sunt quod\noptimi, in quo consortes sunt optimorum.\nUnde ego quoque ipse, humilis atque obscurus nomine\nsicut merito, licet mihi inter eximios Constantinopolitanae urbis\nantistites locum magistri usurpare non possim, studium tamen\ndiscipuli affectumque praesumo. adoptatus enim a beatissimae\nmemoriae Iohanne episcopo in ministerium sacrum atque oblatus\ndeo, etsi corpore absum, affectu illic sum, et illi dilectissimo\nmihi ac uenerandissimo dei populo, etsi nunc praesentia\nnon admisceor, tamen mente coniungor.\nct hinc est quod con-\ncondolens ei atque conpatiens in uocem nunc quasi communis\ntristitiae ac doloris erupi, et, quod unum potui, per opusculorum\nnostrorum flebilem querimoniam quasi pro membrorum atque\nartuum meorum infirmitate clamaui. etenim si iuxta apostolum\ndolente quidem minore corporis parte condolet maior atque\nconpatitur, quanto magis dolente maiore minorem conpati\n\n\n\n\n\n\noportet. inhumanissimum quippe est ut in uno atque eodem cor-1\npore maiorum infirmitatem minora non sentiant, cum minorum\nmaiora patiantur.\nunde obsecro ac deprecor omnes uos, qui\nintra Constantinopolitanae urbis ambitum siti et per affectum\npatriae ciues mei et per unitatem fidei fratres estis, ut separetis\nuos ab illo, ut scriptum est, lupo rapaci, qui deuorat dei\npopulum sicut cibum pa.nis. ne tetigeritis neque gustaueritis\nquicquam illius, quia sunt omnia in interitum.\nexite de medio eius ac separamini, et inmundum ne\ntetigeritis.\nmementote magistrorum ueterum sacerdotumque\nuestrorum, Gregorii per orbem nobilis, Nectarii sanctimonia insignis,\nIohannis fide ac puritate mirabilis, Iohannis, inquam,\nIohannis illius, qui uere ad similitudinem Iohannis euangelistae\net discipulus Iesu et apostolus quasi super pectus domini semper\naffectumque discubuit. illius, inquam, mementote, illum sequimini,\nillius puritatem, illius fidem, illius doctrinam ac sancti-II\nmoniam cogitate. illius mementote semper doctoris uestri ac\nnutritoris, in cuius quasi gremio quodammodo amplexuque\ncreuistis, qui communis mihi ac uobis magister fuit, cuius\ndiscipuli atque institutio sumus.\nillius scripta legite, illius informationem\ntenete, illius fidem ac meritum amplexamini. quod\netsi adsequi grande est ac difficile, sequi tamen pulchrum atque\nsublime, quoniam summarum rerum non adeptio tantum, sed\netiam imitatio ipsa laudanda est, quia numquam fere aliquis\neius rei portione ad plenum caret, ad quam scandere ac peruenire\ncontendit.\nille ergo nobis in sensu semper et quasi in\nconspectu sit, ille in animo atque in cogitatione uersetur, ille\ndenique ipse uobis etiam haec quae a me sunt scripta commendet,\nquia haec quae ego scripsi ille me docuit. ac per hoc\n\n\n\n\n\n\n\nnon tam mea haec quam illius esse credite, quia riuus ex\nfonte constat, et quidquid putatur esse discipuli, totum ad honorem\nreferri conuenit magistri. te autem praeter omnia ac super\nomnia, deus pater domini nostri Iesu Christi, aeque uoce ac\nmente supplici obsecro, ut haec, quae ex largitate tui muneris\nscripsimus, tu dono tui amoris insinues.\net quia, ut ipse nos\ndominus deus noster unigenitus tuus docuit, ita dilexisti hunc\nmundum, ut pro salute mundi unigenitum tuum mitteres, dones\nhoc plebi tuae quam redemisti, ut de incarnatione unigeniti\nfilii tui et tuum donum et affectum illius sapiat, et hoc, quod\npro nobis unigenitus tuus dominus deus noster et natus et\npassus est et resurrexit, ita omnes et intellegant et ament, ut\ndignatio sacrae maiestatis profectus sit nostri amoris, nec in\nanimis uniuersorum humilitas illius imminutionem habeat honoris,\nsed augmentum semper pariat caritatis, ac beneficia sacrae\nmisericordiae ita omnes pie ac sapienter intellegamus, ut tanto\nplus debere nouerimus nos deo nostro, quanto humilior propter\nnos factus est a se deus.\n"};

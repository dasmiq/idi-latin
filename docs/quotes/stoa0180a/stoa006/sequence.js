var sequence = {"name":"Lucifer, Bishop of Cagliari. Moriendum esse pro dei filio","data":"Decuerat quidem, Constanti imperator, nihil iam tecum\nde diuinis retractare scripturis, cum eo uidelicet quem ueritatis\ncompererimus interpolatorem, tecum quem de illis ei\nactibus tuis te conprehenderimus esse, qui idcirco dicantur;\n. sibi sapientes, quod enim sint insipientiae iter tenentes; decuerat,\nut diximus, post tanta illa quae ingessimus iam praebere\nsilentium, maxime cum scriptum meminerimus: noli\nrespondere inprudenti ad inprudentiam eius, ne similis fias\nilli, et iterum: in aures inprudentis noli quicquam dicere, ne, quando audierit, inrideat sensatos sermones tuos. sed\nquia adhuc de armorum tuorum potestate et uana imperii\ntui dominatione temet collegi plaudere, quod enim possis quos\nratione debueras in id quod censueras constituere uiolare, in\nhis omnibus quibus te putas magnum esse te miserum contemnique\nomnem carnificinae tuae rabiem a semis dei uolui\nisto praesertim libro notum sacrilegio funestatae facere menti\ntuae. te enim cum temporali caduco fragili corruptibili regno\ntuo transiturum et ad aeternam poenam, nisi tibi dum est\nlocus prouideris, peruenturum, Christianos uero ad aeternam\nuenturos requiem, incorruptibile regnum consecuturos fixum\nmanifestumque habere te uolumus. an defendere temptabis,\nquod enim per hanc haeresem tuam conprehensurus sis regnum\ncaelorum, tu qui cum conpestilentibus tuis Arrianis\ntimens, ne a nobis Christianis reuictus manus dare aliquando\n\n\n\n\n\n\nclamante ueritate ipsa cogereris, disceptatione reiecta ad.uirtutem\nconfugiendum censueris fragilium armorum tuorum?\ntamquam posses annis fragilibus inmortalia dona consecuturos\nsuperare inimicus diuinae religionis, religiosos seruos\nChristi praecursor antichristi, milites dei eos quos ad aeternas\ndiuinitatis suae perfruendas amicitias unicus est filius dei\ninuitare dignatus dicens: beati estis, cum uos odio habuerint\nhomines et maledicentes persequentur, et exprobrabunt et ãicent\naduersum uos omne malum. gaudete et exsultate, quoniam\nmerces uestra multa est in caelo; sic enim persecuti\nsunt et prophetas qui erant ante uos. nos tu in omnibus inpotens\nde gradu putasti pellere, hos prosternere quos uideas\nidcirco esse paratos pro unico dei interfici filio, quod enim\nelegerint non uobiscum negatoribus torqueri apud inferos, sed\ncaeleste consequi regnum; hos per inanem regni tui auctoritatem\ncensueras temet superaturum qui dei templa esse ipsa\nconfessione fidei suae clarescunt ut enim uos Arriani negando\nfilium dei domos esse inmundi spiritus uocibus prophetarum\napostolorum atque sacrorum euangeliorum designamini,\nita qui filium dei confitemur templa dei esse ostendimus\nnos. milites dei tuae carnificinae succumbere potuisse crudelis\natque sacrilega mens tua suggestionibus fauens cohaereticorum\ntuorum praesumpserat, nos quos templa sua dicit esse\ndeus sic: quoniam inhabitabo in illis et inter eos ambulabo,\net ero illorum deus et ipsi erunt mihi populus. hos te uincere\npotuisse iudicaueras quos apostolus hortatur tollere deum\net portare in corporibus suis, hos te annis futilibus regni tui\nsubigere potuisse fueras quidem arbitratus; sed perspicis, in\ntuo palatio intra uelum licet stans tulisti responsum a me\nad conseruandam salutem omnes dei seruos calcata friuola\nauctoritate tua mente uoluntate studio uirtute uoce consentire.\nAduertis quomodo caduca dominatio tua quanto contra\nnos saeuire dignatur, quod tanto ea iudicetur esse infirmis\ncontemptibilis inanis debilis et abiecta; furore etenim et scelere\nconcitata manus tua ad perimendos nos quotiens praeualuit.\ntotiens nos creuisse et magis atque magis uictores extitisse\nmeminimus. mactasti quam plurimos in Alexandria, laniasti\ncertos toto in orbe, disperdidisti resistentes tibi uariis in locis;\nsed hi omnes, quod tu audire minime uis, martyres sunt;\nillos omnes beatissimos tuo mactatos gladio in paradiso esse\n(uti)que credimus. crede mihi quod a te statuerimus interfici.\nquia et melius esse uiderimus in omnia aeua deum habere\namatorem quam tecum Iudas Scariothae atque Iudaeorum\nimitatore puniri. hinc est denique, Constanti, quod frendores\ncolubri per te inlatos non timentes subire parati sumus omne\nexitium. numquam nos consiliorum nostrorum paenitere potest.\nsi per te mactati qui adhuc tuis crudelibus restitisse uidemur\nmanibus fuerimus. mors etenim quam nobis tu minitaris inferre\nomnibus est parata; tantam uero beatitudinem quantam sancti\nsunt martyres adepti nemo ut uidemus est consecutus, nisi\nhi qui mortem propter unicum dei filium moriundo uicerunt.\ndicatos deo homines torques interficis exterminas, et cur haec\ngeras causas odiorum reddere non uales. quia tua erras, etiam\nnobis irasceris cur ueram teneamus uiam, et cum nostra\nsalubri admonitione corrigere te possis, errores tuos insuper\ncrudelibus factis coaceruas, dicatas deo mentes euisceratis\ncorporibus extorquens eorum, qui statuerimus deo fidem usque\nad extrema uitae seruare curricula. perspicis ita haec esse\net quidem non sine maximo dolore tuo, cum non ualere te\naduertis nos ab hac quae sola est religione deflectere, ab isto\ncursu, in quo ad brauium sursum uocationis tendimus retrahere\n\n\n\n\n\n\nnon cum te ex aperto facis inimicum, non cum te simulas\namicum - uideris etenim quod sit in te qui deceperit Euam —\nnon cum uerbum tuum per quod serpis ut cancer falso fucato\nscientiae tumore. conponis, - adstruendo te omnibus flagitiis tuis\nmaculato edicto tuo rescissore, messe omnium errorum, cum\nsis ipse totius erroris fons, adfirmas te luminis portitorem,\ncum sis tenebris obsessus omnibus. nullis ergo modis posse\nnos a uia ueritatis deflecti, licet intellectu omni careas, tamen\nex parte contemni te inspiciens potes tandem uidere, Constanti\nimperator immanissime. hoc enim fidei primum esse negotium\nnouimus Christiani nec prosperis nec aduersis de gradu demoueri,\nnon a proposito semel uigore deduci. cernimus una\nhac uoce religiosa: Christianus sum, nolo esse ut tu es, Con- •\nstantius, apostata, omne crimen excludi, hac una uoce tribui\npraesidium salutis, uinculum libertatis et honoris, conspicimus\nhac confessione tribui uobis protectionis clipeum, telum contra\nper te in nos saeuientem diabolum; et tu inquis: negate uos\nChristianos. ut contra aduersans discrimen duremus stabiles\nnec saeuitiam tuam torquentis horreamus, animemur magis\nquam doleamus, ista efficit conscientia quae reminiscitur unicum\ndei filium ad protegendos uietoresque efficiendos suos\nsuae diuinitatis praebere praesentiam; hinc efficitur, ut qua\nnos credis extingui poena uiuificemur. id etenim nobis, qui\neum propter quem patimur esse nobiscum credimus, in augmentum\nuirtutis adsumimus, quod tu cruciatui sperasti prodesse,\npunitor; hinc est quod malis tuis quatientibus non\nfrangamur quantoque uarie continua crudelitate uexamur, tanto\nfirmiter roboremur. est enim nobiscum ille qui adulescentes\nHebraeos credentes in se in camino ignis tutatus est; ipse\n\n\n\n\n\n\nfirmat nostras mentes, ipse sensum regit nostrum, ipse diuino\nincendit amore suo nostra corda et ad tolerantiam sanctae\npassionis animat, unde et nemo nostrum mortem quam inferre\nminitaris cogitat sed immortalitatem nec temporariam per\nte inlatam poenam sed gloriam sempiternam. tormentis namque\nmartyras dei consecrari et ipsa passionis probatione coronari\naperiunt ita sacrae scripturae: pretiosa in conspec(tu)\ndomini mors sanctorum eius, et: si coram hominibus tormenta\npassi sunt, spes eorum inmortalitate plena est. et in paucis\nuexati in multis bene disponentur, quoniam deus temptanit\nillos et inuenit eos dignos se. tamquam aurum in fornace\nprobauit eos et quasi holocausta hostia accepit eos, *n tempore\nerit respectus illorum. iudicabunt nationes et dominabuntur\npopulis, et regnabit dominus eorum in perpetuum.\nQui igitur tantam felicitatem consecuturos se de dei\npraesumunt magnitudine, et exsultent necesse est et futura\ncogitantes gaudia praesentia tua mala calcent. unici dei filii\ndiuina uox est: qui amat animam suam in isto saeculo perdet\nillam, et qui odit animam suam propter me in uitam aeternam\nconseruabit eam. quo diuino haerentes Christiani praecepto.\nlicet in membris nostris resultans, Constanti, tua ungula recurrat\nin uulnera, stamus stabimusque inmobiles, te tortore\natque omnibus poenis tuis fortiores, hoc solum nobiscum ipsi\nreuoluentes quod ista crudelitatis tuae carnificina nobis sit\nutilis ad gloriam sempiternam. a barbaris saepe parcitur uictis\net est locus inter arma clementiae et utique apud eos qui\nferali ritu sint nitam ducentes. hoc uero inenarrabile est quod\nfit aduersum nos a te, qui tibi bene noluimus atque ut contingat\ndesiderantes sumus deumque iugiter obsecrantes non\ndesinimus; spolias, proscribis, mactas gladio, uarie punis nec\n\n\n\n\n\n\ncorpora quae laniare sanxisti sepeliri permittis, eleemosynam\nfieri prohibes, omnia metalla omniaque loca, exilia uocari\nquae putabantur digna, nostro tuae calliditati resistentium\nreplesti numero; relegando insontes, fame siti nuditate uexando\nnon desistis. his illa ingeris mala qui aeternam cupimus consequi\nbeatitudinem. et tamen, imperator crudelissime, quidquid\nsaeuitia tua nobis intulit atque inrogatura erit, aduerte\nquod mendacium sit, siquidem nec mors sanctis qui nos\npraecesserunt martyribus per te inlata mors sit nec iactura\nneque damnum, sed fidei faeneratio. semper Christiani nobis\ntyrannis in persecutione peruersa quaestione torquemur. quo\nenim genere nocentes coguntur ad confitendum, eo nos conpellimur\nmodo ad Christum unicum uerissimum filium dei\nnegandum. sed ut illi pro meritis confessi damnantur, sic nos,\nquia dei filium non negamus, coronamur quibus uictoria est\na te inlata damnatio; auferimur a te e medio quibus coram\nnon audeas blasphemare. prosternitur etenim una uoce Christi\nmilitis ille qui contra nostram confessionem religiosam in te.\nmanens loquitur, ille qui per te nostrum sitit sanguinem, ille\nqui tuam obsedit mentem; contremiscit praesentiam cultorum\ndei atque ferre non ualet, cum dissentimus a te qui dicas\nesse ex nihilo filium dei, cum contra stamus minas tuas omnemque\ncrudelitatem carnificinae tuae potentia eius iuuati protectique\ncalcamus. castigari te profecto sentis eius seruorum\nconstantia atque tolerantia qui dicit: nolite metuere eum qui\npotest occidere corpus; magis autem metuite eum qui potest\net corpus et animam perdere in gehennam. Pauli etiam beatissimi\neius apostoli ad te calcandum tyrannorum omnium\ntyrannum hortamentis animamur: sumus filii dei. si autem\nfilii dei et heredes dei, coheredes autem Christi, siquidem\nconpatimur, ut et simul glorificemur, etiterum: existimo non\n\n\n\n\n\n\n\n\n\n\nesse contignas passiones huius temporis ad futuram gloriam\nquae reuelabitur in nobis. cuius claritatis gloriam cogitantes\npressuras omnes et persecutiones non solum per te inlatas a\ndiabolo, sed et per omnes eius homines nos tolerare seruos I\nChristi conuenit, quia licet sint multae, tamen ex omnibus\nillis liberamur qui filium dei uerum esse filium credimus et.\ncum duas esse personas patrem et filium meminerimus, tamen\nunam diuinitatem patri et eius unico filio uindicemus. has\nnostras iustas inuictasque audiens allegationes, quia sustinere\\'\nueritatem ille qui tuam obsedit mentem non potest, instigat\ntuum ferinum animum, ut nos quam acerrime uexes, exquisitis\npoenarum generibus excrucies, cur nolimus iter deserere\nsalutare. hinc est quod nimia tua crudelitas nostris\ninludit corporibus, cur magni aestimemus fidem cultoresque\ndei nos esse non abnegemus. totis in nos incumbis carnificinae\ntuae uiribus, arbitratus nociturum te nobis, ignorans\nprobationis nostrae nos gaudere occasionibus, hi uidelicet qui\nfelicitatem nostram hanc existimemus maximam, si in hoc\niustitiae agone tua carnifice manu nobis contingat pro dei\niugulari filio. stabiles contra tuam religiosa mente perstamus\ninsaniam, uincente scilicet in nobis eo pro quo patimur\nquicquid sub persona nostra in iniuriam ipsius diuinae maiestatis\ntu profane iactitas sermone uacuo et inani conloquio.\nuoluntate praua; quae cuncta dura mens tua et obstinata\npectoris feritas in necem suae gignit salutis. dum a religione\ndei dissentis ducente dementia, furore rapiente, omni\ndenique te inmanitate uexante qua instigaris pariter ac fereris.\neo quem negas protegente contra tuam, belua, inmanitatem\nut aduerso solent mari moles oppositae reluctamur. feriant\nlicet per te diabolici fluctus et pulsent late uagantes mundi\nturbines, magis magisque inmobilis ut est erit uirtus nec\n\n\n\n\n\n\nundis tuarum infestationum circumspumantibus succumbemus\noperti, sed contra omnia erimus semper erecti pericula,\nsiquidem non sit Christianus animus abiectus qui sternatur et\niactetur ad uitia, sed eo usque sit generosus ac nobilis, ut\ncontra omnia temptamenta inmobilis uictorque permaneat.\nnon sumus Christiani cogitantes praesentis fragilis uitae dulcedine\nperfrui, sed sumus adipisci cupientes aeternae securitatis\net felicitatis gloriam, perpetuae beatitudinis possessionem.\nIohannis apostoli beati, ut terrena spernentes caelestia sequi\ndesideremus, hortantis religiosa uox est: et mundus transit\net concupiscentia eius;, qui autem fecerit uoluntatem dei manet\nin aeternum, quomodo et deus manet in aeternum.\nCum haec ita sint, cupio te cognoscere cum omnibus\ntuis praestigiis ac fraudibus cumque uastissima saeuitiae tuae\ncrudelitate iacere te subter pedes dei seruorum, omnem gloriam\ntuae uanae dominationis duci a nobis atque haberi pro nihilo\nnihilque te aliud esse a nobis sentiri cum omni uigore atque\nauctoritate imperii tui quam inanem aurulam. iactare nos haec\nquisquam de tuis fortassis dicat adulatoribus. non retines,\nConstanti, dixisse me iudicibus te uelo misso audiente quod,\nlicet totum militem tuum in nos decreuisses iacere regni tui\ntela, in nos exsecratores blasphemiae tuae ut in sacrilegi tui\ndecreti contemptores omnia sua conliderent arma, nec sic\ntamen quod possemus ta proposito recedere? sed tu pro tua\nilla prudentia in omni pro te moriundos bello milites tuos\ncensuisti, Christianos uero sanxisti dei oportuisse exsistere\nnegatores. et utique tui sentiunt dolorem uulnerum, dolent se\nperisse, dolent hanc amittere lucem. nos uero primo sentire\npoenarum cruciatus non possumus, in quibus Christus patitur,\nin quibus Christus aeternam salutem operatur; deinde, quia\npraesentia pro nihilo ducamus et lumine in illo perenni semper\nfuturi sumus, qui fieri potest, ut non pro Christo dei filio\nuitae aeternae tributore sacrilegio funestatis manibus tuis\n\n\n\n\n\n\n\n\nmalimus interfici, qui aliter nos deo patri placere non posse\ncernamus, nisi conuenti a te ad negandum unicum dei filium\neius per mortem etiam ipsam uerum esse illum dei filium\nconfessi fuerimus? detestabilis mens tua indigne fert, quia\ndicamus Christum dei filium dei esse uerbum, dei sapientiam,\ndei uirtutem, deum uerum de deo uero, natum de patre, id\nest de substantia patris, lumen de lumine, natum non factum.\nunius substantiae illum esse cum patre, quod graece dicunt\n6aoou<Xiov, per quem omnia sunt facta, sine quo numquam\nfuerit pater. indigne fers, Arrii uermis, cur defendamus quod\nclaritas potestas magnitudo aeternitas diuinitasque una sit\npatris et unici eius filii, non esse nouum quod nos legati adseuerabamus\nin tuo palatio et firmando non desumus, semper\nsic fuisse et esse creditum a Christianis, sicuti apud Niciam\ncontra haeresem tuam Arrianam et contra omnes errores uidetur\nesse sacra fides conscripta. si tandem oculos serpentis morsibus\nconfossos cordis tui aperias, inuenias, quod hanc habet.\nhanc defendit ecclesia fidem quam sibi traditam cognoscit per\nbeatos apostolos. omnes momento peragrare si posses gentes,\ninuenisses, stolidissime imperator, ubique Christianos sicuti\nnos credere, in hac defensione nostra perstantes pro dei filio\nut nos mori cupere. at tua nouella praedicatio et recens\nreligio, sub praetextu fidei blasphemia in perniciem salutis\ntuae per te prolata, non solum adhuc limitem Romanum peragrare\nnon ualuit et utique te satis agente, sed et. ubi ubi\nradices figere temptauerat, aruit recedentibus scilicet omnibus\ndei famulis a te atque paucis tuis quos lolium esse super\nfrumentum seminatos dominus praedixerit tecum manentibus.\nquae omnia tibi praestitit atque est praestans artifex fraudis\n\n\n\n\n\n\nac mortis, qui per te plurimos blanditiis obliquis inlicit ac\ndecipit, qui cum sit reus totius sceleris, suggerit cordi illi\ntuo amarissimo, ut nos tamquam reos alicuius criminis piinias.\nsed prospice tandem, aperi cordis oculos, in quibus tibi nihil\nluminis est, sed omnis caligo et ingentes tenebrae uersantur,\net inuenies quod mors tua fragili inlata potestate integriorem\nreparet uitam, quod haec magis nos deducat ad gloriam per\nignes, per gladios, per catenas ac feras, per quidquid denique\nrabies tua piissimi imperatoris in nostram censuerit ingerere\nnecem. tutante deo non modo non extinguimur, sed magis\natque magis uiuificamur, qui meminerimus nihil esse super\nnos praeter deum, unde erubescit animus deuotus atque mancipatus\ndeo tibi per tuam mortuo blasphemiam, cani latranti\ncontra ueritatem, uermibus Arrii scatenti succumbere. seruorum\nChristi animae quotiens uim diligenter ueram examinant\ntormentorum, considerant nullum maius esse tormentum\nquam a te aduersarii nostri seruo seruum uinci Christi. recordamur\ndominum dixisse: si quis uult post me uenire, abneget\nse sibi et tollat crucem suam et sequatur me. qui enim uoluerit\nanimam suam saluam facere perdet illam, qui autem\nperdiderit animam suam propter me inueniet eam. quid enim\nprodest homini, si totum mundum lucretur, animae uero suae\ndetrimentum patiatur? aut quam dabit homo commutationem\nanimae suae? martyrii cogit dignitas, ut uitam Christiani\nmorte condemnemus, siquidem nouum salutis genus per dei\nfilium fuerit tributum interire ne peream. nouimus hanc esse\nnobis traditam diuinitus disciplinam, ut sine ullo terrore militiae\nuim tueamur tanti nominis, quippe quos iam pridem\naeternae memoriae cupiditas abstraxerit a desiderio istius\nlucis quosque ad calcanda omnia terrena Christi societas\nsegregarit. crescit, Constanti, crudelitatis tuae pugna; sed\n\n\n\n\n\n\ncrescere aduerte et Christi militibus gloriam, nec retardamur\ndenique ab acie tormentorum metu, sed ipsis magis tuis tormentis\nad aciem prouocamur. haec ita esse negare non poteris,\nquando conspicias pari et simili calore uirtutis Christianos\ntoto in orbe ad gerendum certamen animatos, quando uideas\nmilitum Christi incorruptam fidei firmitatem quod non detestandae\ntuae blanditiae decipiant, non minae furoris toi\nterreant, non cruciatus tuae carnificinae ac tormenta crudelitatis\ndeuincant, illo uidelicet in nobis manente et nobiscum\nsemper constituto qui ad beatos apostolos dixerit: uobiscum sum omnibus diebus usque ad consummationem saeculi. est\nubique praesens, quia omnipotentis sit filius totum potens, cui\ncum patre una sit aeternitas atque potestas diuina.\nSed te quanta caligo obsederit incredulitatis quantaque\ntenebrarum et errorum nubes tuum pectus obduxerit, dici\nnon potest, qui cum te Christianum fingas, Christianum tamen\nnomen e medio auferre nitaris. inter haec daturos legentes\nueniam conspicere debes, quod pro merito impietatis tuae\nfacundia mediocris ingenii mei ad exsecrandum te describerenon\nualuerit; dedisse me etenim uidebant formam uniuersis\ndeum timentibus praebuisseque materiam tractaturis, quo te\nordine possent sine uitae aeternae radicibus positum secare.\nnec te maledicis uocibus dicas a nobis obiurgari, si quae\ndignus es a rusticis licet tamen Christianis audis. nouimus\nnon maledicendum, sed magis propter inimicos rogandum\nfilius etenim dei rerum cum sit dominus, tamen cum malediceretur,\nnon remaledicebat. ceterum, si rerum malediceret\ndominus, tantae utique maiestatis impetu uniuersa conciderent.\ndicis utique ad haec: dominus te mitem esse uoluit\nquippe antistitem suum, et tu te peruicacem me circa praebes. prophetae apostoli et chorus euangeliorum non occidendum\n\n\n\n\n\n\ndocent, tu contra deo dignaris interficere dicatos. Christiani\nad placandum quem colimus his rebus opus esse nouimus\nquibus illum delectari ac gaudere scimus. si igitur placere\ncensendum est posse deo quod facis, omnes nos oportet homicidas\nesse, sacrilegos ac blasphemos. o Constanti, quam\ningentis sis dementiae uideris; conspicitur ueterator ille subtilis,\ncircumscriptor innocentium in tua mente sedem sibi\nconlocasse, et arbitraris non te adhuc publicatum? adhuc in\nouem, cum sis lupus, perfrigescis, tu qui a sanctissimis prophetis\nbestia nominaris, a beatissimis apostolis canis ac lupus\nrapax, subornatus, cum sis operarius iniquitatis, tamquam\nminister iustitiae, et te esse hominem censes, cum nihil hominis\nnisi lineamenta ac summam figuram geras? doles te\ninmanem bestiam dici, nihil te hominis nisi liniamenta ac\nsummam gerere figuram. dic, quaeso, an possis, innocentium\ninteremptor, merito dici Christianus et non potius insanus\nhebes uecorsque hostis quippe dei religionis, in qua pietas\nhumanitas omnisque iustitia uersatur, in qua nec malum pro\nmalo discitur reddere, in qua non occidere, sed occidi propter\ndei filium docemur? tu sacrilego conatu tuo contemptam uanam\ndominationem tuam considerans tormenta admoues; sed\nest protector fidei, gubernator salutis, rector animarum, quem\nnos inpellis negare, semper nobiscum, semper adest certamini\nnostro, qui proeliatores atque adsertores diuini sui nominis\nerigat. hinc est quod semis iniustitiae tuae ac ministris, hoc\nest concarnificibus tuis torquentibus stemus fortiores, inanimamur\nut tuam ungulam artus nostri pulsati ac laniati superent.\nquomodo etenim inexpugnabilem fidem superare poterit\nsaeuiens diu plaga repetita, cum omnis miles Christi sciat\nipsum pro quo patitur secum esse praesentem gaudentemque\n\n\n\n\n\n\nde suorum tolerantia seruorum ? stamus utique famuli Christi\neius maiestate firmati, uoce libera, mente incorrupta, telis\nquidem fragilibus tuis nudi, sed illa induti arma, quae nos\nut indueremus est deprecatus beatus apostolus dicens: de\ncetero confirmamini in domino et in potentia uirtutis eius.(et: ] induite arma dei, ut possitis stare aduersus remedia\ndiaboli, quia non est uobis conluctatio aduersus carnem et\nsanguinem, sed contra potestates, contra huius mundi rectores\ntenebrarum harum, contra spiritalia nequitiae in caelestibus.\npropterea accipite arma dei, ut possitis resistere in die malo et in omnibus perfecti stare, praecincti lumbos uestros in\nueritate, induentes loricam iustitiae et calciati pedes in praeparatione\neuangelii pacis, in omnibus adsumentes scutum\nfidei, in quo possitis omnia iacula nequissimi candentia exstinguere,\net galeam salutis et gladium spiritus, quod est uerbum\ndei, per omnem orationem et obsecrationem orantes omni\ntempore in spiritu et in illum uigilantes. igitur quia taliter\narmatos, tanta potentia munitos, superare non possit tua patrisque\ntui crudelitas, ut saepe dictum est, stetimus et stamus\net, quoad usque consumas corpora nostra, staturi sumus salutari\nChristi clipeo muniti, lorica pietatis eius circumdati,\nsancto spiritu gubernati, inmobiles et magis magisque in\nomnibus auctores, pellentes omnem uocem seruitutis. certi\netenim et fidentes sumus nullis nos tuis insidiis, nulla tua\ncalliditate, nulla cauillatione, nullis tuis fraudibus posse a\nproposito uigore deduci, quandoquidem sciamus quod enim\nfinis delictorum mors sit, deinde sequitur uita quae semper\nsit, amplectamurque beati consilia apostoli eius eiusque imitatores\natque participes desideremus inueniri qui adstruit,\nquod cum uetus homo noster corrumpitur, qui intus est in-\n\n\n\n\n\n\nnouetur et si terrestris domus nostri corporis dissoluitur,\ncaelestis aedificetur et quod positi in corpore peregrinamur\na domino; cum quo apostolo in regnis caelestibus uberes\nlaudes referre non poterimus deo, nisi prius morte expugnata\nad inmortalia sumenda praemia uenerimus.\nIgitur cum per te dissipata atque penitus dissoluta\nfuerint corpora nostra, tunc nos integerrimos esse praesumamus;\ncum per te mors fuerit inlata, tunc nos magis uiuere\nposse credimus. quomodo adhuc praesumis, Constanti interea\nimperator, semper insulsissime, ea ingerere quae te extinguant,\nnos contra uiuifieent? ad extinguendos nos malo prauoque\nconsilio erigeris, actus es uelox ad effundendum dei unici\nfilii seruorum cruorem, ignorans quod sanguine nostro patefiat\ncaelum, sanguine nostro gehennae extinguatur ardor. te saecularis\nambitio, nos caelestis admonet magnitudo, qui salutem\ntimemus aeternam amittere. scimus nos pro deo mori\ndebere; ut enim te, nisi e castris diaboli ad exercitum in\ncaelestibus castris constitutum feceris transitum, in perpetuum\ndetinebit ignis apud tartarum, sic nos, si tuas minas tormentaque\ntua spernentes propter dei iugulari filium per te saeuissimam\nferam inmanemque beluam maluerimus, in caelo\nerimus gaudentes. beati enim qui persecutionem patiuntur\npropter iustitiam, quoniam ipsorum est regnum caelorum; et\nnon dixit: beati qui persecutionem faciunt. Christiani scimus\nad hoc nos Christi factos milites, ut iniusto a te indicto belli\ncampo ducem nostrum confessi, quo possimus uictoriarum\ntriumphos potiri, moriamur armati; hinc nobis quanto saeuis,\ntanto et clementior uideris, cum interficere Christianum se\nconfitentem dignaris. in hoc uero sceleratissimus iudicaris,\nquod sub specie dilectionis et consulere cupientis ad nos\nblandiaris deiciendos, tamquam utile sit nobis a te de gradu\n\n\n\n\n\n\npulsos reseruari, a deo uero damnari. nouimus quod sis metuens,\nne in omnibus his poenis tua detestabilitate inuentis\nin hac perseuerantia fidei moriamur, et tamen admoues uarios\ndurosque cruciatus. sic nos quos tam infeste persequeris\nuarie excarnificari cupis et quidem momentis omnibus; inter-\nficiendos uero non esse statuisti, tamquam mors tantummodo\nbeatos milites Christi faciat ac non etiam tormenta quanto\nfuerint grauiora tanto maiorem uirtutis gloriam pariant. etenim\n,,qui nouimus iustitiae copiosiorem esse uitam ac prolixiorem\nin isto belli campo non terga uertimus, non ad\ncastra tua dei hostis transitum facimus, sed magis inter haec\na te inlata exitia positi dei ouili, unde te raptum possidet\ndiabolus, repraesentari cupimus. et tamen eo haec dico, non\nut nobis parcas; inuenies etenim Christianos nos esse, ut iam\nquos interfecisti inuenisti in fide stabiles, in dolore patientes,\nin quaestione uictores, per illum scilicet qui confessores suos\nnon deserit, cuius nos milites agnoscentes, ut aduertis, congredimur\nfortiter, dimicamus constanter. scimus enim magnam\nesse claritatem, inmensam sublimitatem ac singularem sane...\ntitatem uitam salutis aeternae honestate passionis ornare\nmaximam esse nobilitatem potestatis tuae tormenta contemnere\nnec hon-ere, calcare te nec tuam rabiem pertimescere,\nqui in innocentes tam rabide saeuis, qui cum sis blasphemiae\net iniustitiae et totius crudelitatis doctor, tamen Christianum\nte pium prudentem atque iustum uideri posse censeas, caecus\net hebes et ueritatis ignarus. aduerte, uorator innocentium.\nquod in quo Christus uigilet uinci tuis tormentis non possit.\nfamem uincat, sitim spernat, squalorem careeris et receptaculi\npoenarii horrorem roboris sui uigore subigat, omnem\ncalcet poenam, cunctos conterat erucitatus nec mortem quam\ntu magno nisu minitaris inferre metuat. superare te existimas\nillum qui meminerit scriptum: quid retribuam domino pro\n\n\n\n\n\n\nomnibus quae retribuit mihi? calicem salutaris accipiam et\nnomen domini inuocabo. pretiosa in conspectu domini mors\nsanctorum eius, et: quis nos separabit a caritate Christi ?\ntribulatio an angustia an persecutio an fames an nuditas\nan periculum an gladius? sicut scriptum est: quia propter\nte morte adficiemur tota die, aestimati sumus ut oues occisionis,\nsed in his omnibus superamus propter eum qui dilexit nos.\nQuid nos tuum possit ab his auferre salutaribus praeceptis\nprorsus uidere non ualeo. nam et licet eos qui tuae\nprauitati consentiunt ad nos inliciendos leuando omni officio\ntuo non desinas impio, ut Epictetum et ceteros, quos ex dei\nseruis tuos esse ac patris tui satellites fecisti, tamen absit\na nobis haec amentia, ut falsum uero anteponamus aut aliqua\nnos oblata per te felicitas inliciat regni tui. inanem\ngloriam tibimet serua omnemque stolidissimi cordis tui prudentiam\ntibimet retine et comparibus tuis quibus te morum\nconiunxit similitudo; relinque nobis stultitiam nostram, cum\nnos Christum dei filium uerum esse filium confitemur, cum\neundem unius esse substantiae cum patre defendimus, cum\nnos propter eum, ne eius diuinitatem negemus, interfici cupere\nprofitemur; relinque nobis huiusmodi stultitiam. quid ut\nhanc amittamus das operam? quid inpugnandam putas posse\na te ueritatem, ignorans quod ui sua ualeat? unde etenim\ncontra fremitus atroces asperosque tuos cruciatus inuicta uirtute\npopulum dei conspicis resistentem, nisi quia haec sit\nquam defendimus apostolica atque euangelica fides? hi resistunt\ntuae crudelitati, hi tuam calcant rabiem quorum spes\naeternae immortalitatis et uita caelestis est quorumque ardor\nin cupidinem perpetuae lucis accenditur et salus de promissa\nlaetatur beatitudine. adeo namque securi ad aeternam nos\nperfruendam uitam peruenturoS scientes omnia gratanter\n\n\n\n\n\n\nperpetimur, quando non tormenta propria cogitare nos profiteamur,\nsed tua tortoris supplicia; damna corporum lucris animae\nChristiani repensamus, coronam in uulneribus conputamus,\nde tormentis et doloribus inlatis per te laetissimi in Christo\ntriumphamus.\nRecordare, Constanti, de scelerum tuorum memoria\nrecenti quam tibi in ciuitate Alexandrinorum inussisti, quantos\nper abrupta una tincta subscriptionis tuae deiecerit, quantos\ngladio demeti fecerit, quantos fame sitique exedi uel carceribus\nnecari, quantos intercepto effecerit spiritu strangulari;\net tamen his omnibus crudelitatibus in sanctos martyres quos\ntuus interfecit gladiatorius animus cum saeuieris, in nos crudelius\nsaeuis, dum retines gladium, dum das operam, ne in\nremedium uelocius exitus succurrat mortis. dilacerari toto\ncorpore urique nos patimur, probantes nihil congruere sapientium\ngrauitati atque constantiae quam nullis terroribus\nde sententia et proposito depelli, sed esse utillimum pro\ndeo cruciari, et emori non posse deo mancipatos, (per) perpetua\nuinci tormenta, sed te magis prosterni atque deduci\nad nihilum. accipe in uicesimo sexto psalmo positum: dominus\ninluminatio mea et salus mea, quem timebo? dominus\ndefensor uitae meae, a quo trepidabo ? dum adpropinquant\nsuper me nocentes, ut edant carnes meas. qui tribulant me\ninimici mei ipsi infirmati sunt et ceciderunt. si consistant\naduersum me castra, non timebit cor meum. si exsurgat aduersus\nme proelium, in hoc ego sperabo. unam petii a domino,\nhanc requiram, ut inhabitem in domo dei per omnes dies\nuitae meae. igitur, cum iustitiae uirtus in his perficiatur passionibus,\ncum, quia Christus in nobis patitur, nec sentiamus\nsupplicium, propterea quod ubi deest culpa nec poena sit,\nquomodo his te rebus uincere deo dicatos deuotosque potuisse\n\n\n\n\n\n\narbitratus es, quibus augmenta uirtutis inuicta praebeat fides?\ncredo equidem nec me ueritas fallit, quod, licet adhuc totis\ntuis eo incumbas carnificinae uiribus, ut membra diuellas .\nartusque laniatos in sanguinem nostrum saeuiens diu tortor\nexares, quod uincere tamen numquam dei possis familiam,\nnumquam exercitum superare Christi ualeas, non doloribus\nsubicere, non poenis angentibus poteris flectere. Christiani\nnullos cruciatus nullamue mortem recusamus; non tyrannicas\ntuas iussiones, non iudicum tuorum gladios tremere possumus,\nquia gladio dei armati tibi resistamus. beatus apostolus, de\ncetero, dicit Ephesiis, confortamini in domino et in potentia\nuirtutis eius. induite arma dei, ut possitis stare aduersus\nremedia diaboli, quia non est uobis conluctatio aduersus carnem\net sanguinem, sed contra potestates, contra huius mundi\nrectores tenebrarum harum, contra spiritalia nequitiae. arma\nindutos dei tu, per quem omnes in nostram necem saeuiunt\ndaemones, superare quia non potes, hortamur tandem te nobis\ntradas, ne cum istis quos describit apostolus in cuncta torquearis\naeua. sic non in tenebras carceris tui filii possint\nuinci lucis a tenebrarum filio, tamquam tenebras sentire possint\nhi in quibus inhabitare dignatur ille qui sit lucis conditor.\nperferat uirtus necesse est quod ferendum natura mortalis\nedocuit; si enim ignibus consumere nostros artus temptaueris,\nte magis in nostra corpora sentiemus exuri quam nos, qui\ncum libenter ac prompte curramus ad mortem pro fide, non\nnos amittere uitam posse, sed magis conquirere et quidem\npost fragilem aeternam praesumamus. stat semper nempe\ngladii tui acies stricta parata Christianorum neci, et tamen\nomni. plumbo crudior esse nobis uidetur iste mucro gladii tui,\nsicut et acies animae tuae. toleramus omnia in passione securi,\nuelut ingeramus supplicia quae patimur, quoniam qui\n\n\n\n\n\n\nper te in nos saeuit nostra fide prosternitur. non enim morte\nin perpetuam malignitatem inlata deleri nos posse nouimus,\n\\' qui in Christum uitae aeternae tributorem unicum uerum dei\nfilium crediderimus; sed credentes sumus et bene praesu-,\nmentes quod ad lucem uitamque perennem etiam corpora sint\nresurrectura quae tu nunc uris torques ac lanias. si enim, :\nposteaquam per te interficimur, nihil nos esse futuros seire- i\nmus, prefecto stultissimi essemus non huic uitae consulentes. \\'I\\'\nut esset quam diutina et commodis omnibus plena; quod\ncontingere nobis. poterat, si tibi magis quam dei decretis\ntemperandum censuissemus. ac nunc cum, per te si uita\npraesens auferatur, inmortalis sumatur, hanc praesentem nitam\npropter dei filium cum bonis suis contemnere sernos eius\nnecesse est, siquidem omnis huiusmodi iactura inmortalitate\npensetur.\nQuanta uirtus, quantum robur animi, qualis fuerit firmitas\nfidei eorum quos interfecisti et sit horum qui adhuc\ntuo sacrilegio resistunt, aduerte, Constanti, stetisse ant illos\nbeatos martyres quos iam dei potentia in caelestibus regni:\nesse constitutos cernimus aut hos quos adhuc interficere non\nualuisti contra te inmanem feram, qui fanda atque infanda\nnobis comminando non desinas, cum multo tolerabilius audire\nsemper desiderans fueris ac sis, aduersum te aemulos surgere\nprincipes quam Christum dei filium confitentes existere\nuictores. placuerat enim tenebris omnium errorum obsesso\ncordi tuo et profunda caligine caecato animo nos omnes per\ntuam haeresem a deo conuerte(re), primo tuos clientes efficere.\ndeinde consatellites. sed uicit te et ipsum in te, ista qui\nfuerit machinare molitus, ueritas; ualet enim ui sua. expectantes\ndenique sumus momentis omnibus super ista quae iam\nintulisti tormenta; adhuc addas constituendo saeuiores carni\nfices, ferociores ultores, qui deuotos deo milites aduersus\n\n\n\n\nedicta feralia tua resistentes, quo minas et cruciatus et tormenta\nfidei uigore per dei misericordiam calcemus, possint\nuel gladio inuadere uel crucifigere uel igni torrere uel quolibet\ninaudito genere poenarum uiscera nostra ac membra\nlaniare; ut stamus nunc usque per dominum inmobiles staturi\nsemper, si quidem non nos simus qui tuos frendores uincamus,\nsed ipse in nobis cuius auxilio regimur, cuius uirtute\nseruamur. quantus enim tu es aut qualis, qui possis spoliare\nnos his bonis quae sunt in nos conlata diuinitus? rapis nos,\n[negas,] egenos facis, damnas, uincis, uris, miseris etiam modis\nnecas, et tamen uincere Christianorum inuictam fidem non\nuales. per quod intellegere debuisti factum, quia et tu erroris\ncrudelitatisque tuae sis recepturus supplicia, et contra nos,\nquod per hanc propositam difficultatem angustissimus trames\nad inmortalitatis praemium sublimiter ducat, non poterimus\ncedere tuae crudelitati, qui nouimus quod sit martyrium dominicae\nfortitudinis singularis imitatio. laboris quidem et\ndifficultatis plena satis et ardua martyrum adeo uia est, ut\nnon quis humanis implere ualeat uiribus; sed nos qui auxilio\ndiuinae suffragationis iuuamur calcemus te semper, ut nunc\ncalcamus, necesse est. hinc est quod libitum sit nobis non\nsolum non te timere dei religionis aduersarium, sed et ultro\nprouocare. prouocaris, cum semper ut non miserearis inmisericors\nsed ut interficias expectaris. hinc est quod non possit\ncapere diuisionem felicitas nostra, quia, et cum occidimur pro\ndei filio, ipse dilectione uiuat in nobis, ipse qui est in pressura\net excitatio, in persecutionum proeliis fortitudo. quibus\netenim uelis te modis exeras aduersus dei cultores, numquam\ntamen poteris euacuare signatam uirtutem, quippe cum mundana\nnon inuitent, non terreant tormenta.\nCum haec ita sint, te dei domus persecutorem quid\naliud dicam quam miserum, qui praedonum tuorum daemonum\ninstigationibus pareas, quorum stimulis actus haec fueris\n\n\n\n\nperpetrare machinatus, per quos inhaerente cordi tuo persuasione\ntua sacrilega libenter erras. faueas stultitiae tuae tibi ingenitae.\natque utinam cum solis Arrianis conblasphemis tuis errare\nae desipere uelis! nos etiam in consortium malorum tuorum\nrapere conaris, proscribis, expolias; sed nouimus maximae\nfelicitatis genus esse propter Christum quaesitam paupertatem.\ninfers, carnifex, mortem; at nos non solum non ceruicem subducimus,\nsed et damus, ut propter dei unicum filium igulemur.\nquorsus haec retuli ? ut scires poenas tuas nullas habere\ncontra Christi seruos uires et quod expauescere non possumus\nid quod uenturum semper expectamus. indigne fers cur dicaris\nhaereticus, et audes tamen dicere non conparari posse uel\nexaequari patri filium; nos qui unam deitatem patri et filio\ndefendimus filium aequalem dicimus patri, credimus, ut credidit\nbeatus Paulus apostolus qui dicit de filio: qui cum in\nforma dei esset, non est rapinam arbitratus esse se aequalem\ndeo. quid est qui cum in forma dei esset ? nisi quod sit\nfilius, ut est deus pater, incommutabilis inconuertibilis inaestimabilis\ninenarrabilis aeternus perfectus. quid est qui\ncum in forma dei esset? nisi quod ipsam inaccessibilem lucem\nhabitet filius quam et pater, nisi quia una sit diuina sublimitas\npatris et filii. sanctus spiritus in beato manens apostolo\ncorda uestra omnia haereticorum iam tunc conspiciens\naddidit interpretationem quid sit in forma dei esse filium:\nqui cum in forma dei esset non est rapinam arbitratus esse\nse aequalem deo. apostolus beatus aequalem filium patri dicit.\nunam deitatem manifestans patris et filii; et tu audes cum\nsacrilegae audaciae tuae satellitibus atque sacrilegii tui conparticipibus\ndicere: non enim nos possumus aequare aut con-\n\n\n\n\n\n\nparare filium patri. aut cur dominum dixisse arbitraris: qui\nme uidit uidit et patrem, et: ego et pater unum sumus, nisi\nquod una sit potentia patris et filii? tu dicis, quod habeat\nfilius initium; at nos dicimus sine initio esse, siquidem omne\nquod habet initium et finem possit habere necesse est. igitur cum\ncredamus unicum dei filium aeternum esse, hoc est coaeternum\npatri et uos hostes dei negetis, nonne rectissime dementes et\nomni uecordia saginatos filios pestilentiae uos nuncupamus?\nde quibus clamat beatus apostolus, ut tunc de Iudaeis: et\nsicut non probauerunt deum habere in notitia, tradidit illos\ndeus in reprobum sensum, ut faciant ea quae non conueniant,\net ad Philippenses: coimitatores mei estote, fratres, et obseruate\neos qui sic ambulant, sicut habetis formam nostram.\nmulti enim ambulant, quod saepe dicebam uobis, nunc autem\net flens dico, inimicos crucis Christi, quorum finis est interitus,\nquorum deus uenter est, et gloria in confusione ipsorum\nqui terrena sapiunt, et ad Timotheum de te, Constanti, ac\ntibi dilectissimis conperditis tuis: spiritus autem manifeste\ndicit quia in nouissimis temporibus recedent quidam a fide\nadtendentes spiritibus seductoribus, doctrinis daemoniorum,\nin hypocrisi mendaciloquentium, cauteriatam habentium conscientiam\nsuam. uos adhuc percutit atque interficit spiritus\nsanctus ore eiusdem beati apostoli Pauli: in nouissimis diebus\naduenient tempora periculosa. erunt homines se ipsos amantes,\ncupidi, superbi, fastidiosi, blasphemi, parentibus non oboedientes,\ningrati, scelesti, sine adfectione, sine fide, detractores,\nincontinentes, inmites, sine benignitate, proditores, proterui,\ninflati, uoluptatum amatores magis quam dei, habentes speciem\npietatis, ueritatem autem ipsius negantes; et hos deuita, et\ninfra: quemadmodum autem Iannes et Mambres resisterunt\nMoysi, sic et hi resistent ueritati, homines corrupti mente et\n\n\n\n\n\n\n\n\n\n\nreprobi circa fidem, sed ultra non proficient; insipientia corum\nmanifesta erit omnibus sicut et illorum fuit, et infra: erit\ntempus cum sanam doctrinam non sustinebunt, sed ad sua\ndesideria coaceruabunt sibi magistros prurientes aures et a\nueritate quidem auditum auertent ad fabulas autem conuertentur\n.\nDeserens apostolicam fidem, conuersus ad fabulas. ut\ncancer ita sermo tuus quod serpere possit, cum praedixerit\nore apostoli spiritus sanctus, catholicos dicis erraticos et paulo\npost ipsam quam catholicam dicebas quamque nos suscipere\ncogebas dicis esse blasphemiam. item post paululum quam\nnunc adstruxeras apud Antiochenos contra Adoxium faciens\nfuisse blasphemiam, ipsam iterum nunc firmas catholicam:\nunde et Adoxium Constantinopoli esse censueris, quod enim\nipsum probaueris catholicum. scias itaque ex hoc ipso quantum\nintersit inter uerum atque falsum, quando ipse cum sis. ut\ntibi uidetur, peritus habeasque dictatorum designatum numerum,\ntamen persuadere nulli nisi eis qui carnificinam tuam I\ntimuerunt te potuisse aduertamus; nos uero, quibus ad loquen,I\ndum natura sufficit, alieni ab omni scientia ethnicalium\nlitterarum, ad omnem destruendam haeresem ualemus, quia\nres ipsa et ueritas loquantur. tu ac tui adiutores litterarum\nethnicalium plenam auxistis artem; nos sumus tantum sacra?\nscientes litteras. noster sermo est communis, contra uester\npolitus ornatus, qui etiam dici mereatur disertus; et tamen:\nsuadere dulcis per artem quaesitus sermo uester nulli potest! ,\nChristianorum nisi ei qui non sit, sed tantum dicatur, ut tu. II\nqui cum sis lupus, unus esse de ouibus ab insciis iudiceris.I\nquis tam excors est nisi ut tu qui omnem hauseris amentiam?\nquis est dei famulorum qui nolit deuotionis obsequio morte\n\n\n\n\n\n\nhonestari ? quis est qui cruorem sanguinis sui pro Christo non\nsit desiderans fundere, cum huiusmodi mors integriorem faciat\nuitam, aeternam inueniat gloriam? stamus, ut aduertis, uirtute\ndei protecti, praeceptis euangelii calciati, fixo inmobili gradu,\nne possint per te praecipiti labe rapi uestigia. stamus scutum\nfidei tenentes, ut in totum non possint per te iacta fumantia\nhostis concrescere iacula, quippe quae semper in te repercutiantur.\nmunita sunt nostra capita casside salutis, est in\nore uerbum domini, ut hostis in te conlocatus gladio elidatur\nspiritali, sternatur pariterque dissipetur. esse aduertes sanctam\nfidem quam nos abicere cogebas animae nostrae clipeum et\nfortem et inpenetrabilem et contextam loricam, quam nulla\ndiaboli possint tela per te perforare inlata. tantam perseuerantiam\ncernens Christianorum, defendendum est, inquis, et a\nme semel susceptum Arrianum dogma; dicis talia honesta\nuoluntate errans. sentis enim nihil esse in rebus humanis religione\npraestantius eamque summa ui oportere defendi; defendis\ngladio, at nos defendendam nouimus religionem non occidendo,\nsed moriendo pro deo uniuersaque mala haec quae tu ingeris\nsustinendo. tali genere defendentes religionem quae tua crudelitas\npoterit uincere? si enim quilibet militum tuorum in hac\nfragili imperii tui militia tibi mortali mortalis fidem seruauerit\nin aliquo egregio facinore, et acceptior fit et carior; si perierit\napud te inanem hominem, summam consequitur gloriam, quod\npro te duce suo morte occubuerit. quanto magis deo aeterno\nimperatori fides est seruanda a nobis eius clementiae militibus.\ncum haec nos agere susceptum cogat officium deuotionis, tu,\nquia caecus sis Christum uerum . deum ueri dei filium esse\nnon credendo, quia sis simpliciter infelix, quod aeternae mortis\ntenebras minime euaseris, uolueras et nos redire ad ueterem\ncaecitatem, ut tam non simpliciter, sed detestabiliter cum lumine\nuideremur amisisse prudentiam. nam et cum cognoscamus\n\n\n\n\n\n\n\n\nunam mortis damnationem esse tibi, quia credere nolis, et\ngeminatam malum esse nobis. si reiecta nostra credulitate ad\ninteritum redire maluerimus. quomodo nos posse tuis praesumperas\nant falsis obsequiis quae magis. dum inliciunt.\ninterficiunt aut omnibus tormentorum crudelitatis generibus\ndei caritate separari ? quis tantam sibi oblatam felicitatem\nrespuat nisi qui sit te infelicior. cum uideat confessione uocis\nunius Christianus sum aduersa succumbere, laeta prouenire.!\npatefieri regna, aeterna parari imperia? dicis: negate dei\nfilium, aut interficiet uos uirtus regni mei. quam melius est:\nab hoste Christi interfici quam a Christo! quam est optimum\na te antichristi amico mactari et a Christo uiuificari! quis\nnolit particeps ac socius patriarcharum prophetarum apostolorum\nmartyrum cunctorumque iustorum inueniri quam Iudae.\ncuius tu extitisti imitator? in carcere per Herodem compestilentem\ntuum punitus est baptista Iohannes; Iacobum saeuitia\nHerodis interfecit. in insulam relegatus apostolus Iohannes.\ncrucifixus est beatus Petrus, alligatus est beatus apostolus\nPaulus. reclusus est carceribus. flagellatus est et saepe lapidatus,\ninterfectus est postremo. sed hi cuncti illa gratissime\nsustinendo quod amici dei fuerint facti, qui aduertimus. et\nipsi crudeli manu tua mactari malumus quam tuae cedere\ncarnificinae. cur nos exosos habes, cur tanta saeuitia persequeris?\nnempe quia nos Christianos fatemur; et illi beati\nquorum fecimus mentionem pro unico sunt interfecti a contyrannis\ntuis dei filio, cur se eius seruos dixerint. dicit ore\nreligiosi Dauid sanctus spiritus ex nostri persona populi: si\nobliti sumus nomen dei nostri et si expandimus manus nostras\nad deum alienum, nonne deus requirit ista ? ipse enim nouit\nabsconsa cordis; quoniam propter te mortificamur tota dic,\n\n\n\n\n\n\naestimati sumus ut oues occisionis; et tu Constantius Arrianae\nidololatriae mancipatus interea imperator, metuite, inquis,\nfrendores recrudescentis in uestram necem insaniae meae et\nestote mecum apostatae.\nHaec audiens non uulneribus tuis mederi uis, sed\nmagis pergis caeco et inrationabili furere illorum instinctu,\nqui insinuant se menti tuae et instigant nescium furore. hi\nsunt spiritus, quibus tu, quod dei unicum filium neges, sacrificare\ndinosceris, qui quia per se nocere nobis nihil possunt —\nprotegimur enim magnitudine dei — per te nos satellitem suum\npersequuntur quos sibi inimicos esse infestissimos sentiunt\nexercentque per te amatorem suum saeuitiam quam uiolentissime\npossunt, existimantes interuentu tuo carnificis se nostram\nuiolaturos fidem. doctrina cunctarum est sacrarum\nscripturarum in dei filium credere primam et consummatam\nesse iustitiam. hinc est quod te uicto quaestionario illi daemones\nin te uincantur, quia uictoriam non nostrorum fragilium\nnobis praestet corporum uirtus, sed illius clementia. ille\nsufficit uires, ut inter omne tuae carnificinae instrumentum\nduremus inmobiles, ut non doloribus uulnerum, non ictibus\nquaestionum frangamur sed potius erigamur; hinc uerus est\ndei cultus, in quo mentes colentium se ipsas deo inmaculatas\nuictimas sistunt. et arbitraris dei esse cultorum quemquam\ntam segnem ac stolidum, ut non illum ardor tanti cupidinis\nexcitet et non armet, non instiget, non stimulet, non denique\nillis facibus amoris inflammet, quibus sunt sancti inflammati\nprophetae apostoli ac martyres? quem, inquam, nostrorum\nnon inpingat animus inter manus tuas crudeles pro Christo\ninterfici ? quem ad martyrii gloriam et culmina non tantum\nper haec quae tu ministras, sed etiam per crudeliora non\nperuenire urgeat? quippe cum facile superentur tua supplicia,\n\n\n\n\nsi ipsorum suppliciorum ante oculos proponatur gloria. nec\nenim id quod lacerat consideratur, ubi poenae merces tanta\npraestetur. mercedibus incorruptibilibus tua, Constanti, tormenta\nuincuntur et cruciatus obteritur, mors subigitur, quae\ncum inferatur, magis uita reparatur. dolerent, imperator, uulnera\nper te inflicta, si statim non dei amicos efficerent; ac\ncum tunc uere uicturos nos praesumamus, si a te propter dei\nplectamur filium, tunc nihil salutis amissuros, qui fieri potest\nut tuis inanibus cedamus frendoribus ? tuo nos potuisse\nac posse uigore subigi es arbitratus et credo adhuc frustra\narbitreris. quousque tandem abuteris dei patientia, Constanti?\nquin immo hortor, haec pellens ex tenebrosis sensibus tuis\nillas insulsa mens tua recipiat meditationes, quae te possint\nin uiam statuere, quae ducant ad dei regnum. adprehende\namoeniter quod te ducat ad conuiuium Abrahae Isaac etIacob,\ndei amicorum. tu qui ausus fueris homo totius iniustitiae\niustum te aestimare, omnibus te praeponens dei iudicio sanctae\necclesiae constitutis episcopis fidemque sanctam quam semper\ntenuit ac tenet ecclesia reprobans, fueris nisus blasphemiam\nconsacrilegi tui Arrii ore prolatam nunc per satellites tuos\nnunc edicto tuo, nunc spiritibus inmundis referso ore tuo\npraedicare, et uis te perfectum cultorem dei et omnia sancte\nagentem uocitare, cum adhuc te neque crudelior neque detestabilior\nneque in blasphemiis maior umquam quisquam\neorum regum qui tyranni nuncupantur fuisse reperiatur. quae\nita se habere in libro qui titulatur de regibus apostaticis quia\niam aperui tuae inprudentiae, nunc illud te scire uolo, quia.I\nnisi te mature conuerteris. nisi credideris, ut nos, unicum\nfilium dei semper cum patre regnasse et numquam fuisse\npatrem sine filio, unum etiam esse regnum patris et\n\n\n\n\nunicieius filii unamque deitatem possidere patrem et filium, in\naeternum te periturum, siquidem Arrius magister tuus creaturam\ndixerit dei filium et tu eiusdem ad caelum extuleris\nusque laudibus blasphemiam. nos te urgemus, rogamus, inpellimus\ndeo fieri amantissimum, et tu te iniuriam pati a nobis\nquereris. sic inanem dignitatis tuae tueris censuram, tamquam\nhaec sit te a perpetuis ereptura cruciatibus; erigis super\ndomini sacerdotes superbum caput, non aduertens scriptum:\nomnis qui se exaltat humiliabitur, et qui se humiliat exaltabitur\n. apostolus, qui cum in forma dei esset, dicit de unico\nquem in nos persequeris dei filio, non est rapinam arbitratus\nesse se aequalem deo, sed semet ipsum exinaniuit formam\nserui accipiens, in habitu inuentus ut homo; humiliauit se\nusque ad mortem, mortem autem crucis. ille qui in forma\npatris semper et fuit et est et futurus est, quippe uerus filius,\nquippe inmutabilis et inconuertibilis, quia deus sit totum potens\nfilius omnipotentis, propter nostram tamen salutem sese\nhumiliare dignatus est, ut nos iacentes atque depressos erectos\nexaltatosque efficeret; quae eius sancta humilitas te canem\nrabidum fecerit latrare contra eius diuinam maiestatem, sola\nuidens de sacris scripturis quae propter susceptam humilitatem\nscripta sunt, praeteriens ea quae aeternam narrent eius\ndiuinitatem.\\'\nQuid ad haec respondes, Constanti, cui crebro sunt\nadclamantes Arrianae dogmatis tuae episcopi episcopum te esse\nepiscoporum, morientes propter deum unicum filium credis\nan non credis regnum possessuros caelorum? si credis, cur\nad eius aeternitatem nos inpellis negandam? cur non desinis\npersequendo, non quiescis credentes in eum? cur nobis es\nsemper inquietus et semper infestus, praebens te\n\n\n\n\n\n\npersecutorem uiolentum, sub pacis uero titulo hostem subdolum? doleo I\nquod tanta tibimet adquisieris mala; lugeo te quod sis omni\nex parte positus sine spe uitae aeternae. ceterum licet tu\nnon gladiis tantum scindas nosmet, sed et dentibus tuis sis\nmandens, tamen tuam rabiem quod a deo protecti superaturi\nsumus certum tene, nec in eo nos despicere digneris.\nquod uideas corpora nostra fragilia; quod est enim potissimum,\nsapientia erecti ac muniti ualemus, habentes ornatus\nac munimenta in cordibus ac sensibus nostris. unde nunc nos\nornatos uidemus? unde munitos ac tutos esse sentimus? unde\nnos sapientes cognoscimus? nisi quia et blasphemiam tuam\nuitemus et mortalia corpora nostra tuo ensi gratanter propter\ndei filium tradamus, scientes quod, cum terrenum nostrum\ndomicilium interficere ualueris, caeleste quod habeamus quia\ninterficere non possis. idcirco etenim bona nobis malaque\nproposita esse nouimus, ut uis omnis prudentiae nostrae in\ndiscernendis bonis malisque uersaretur. quid stultius nisi te\nmetuere, deum negare? quid sapientius quam nefandum tuum\ncalcare caput et deo propter hoc placere factum? hinc est\nquod perspicis omnibus nostris uiribus nos stare paratos in\nagone iustitiae, fide integra, uirtute deuota, mente incorrupta\nad aciem stare quae per te indicta est, dei uiui milites interritos.\nfortiter etiam portatur a nobis scutum fidei, unde\net protegente deo quidquid manibus tuis diabolus iaculatur\nextinguitur, quia calciati sunt nostri euangelico magisterio et\narmati pedes calcari(bu)s. tu licet sis augustus, sed in te obteritur\nrugiens in nostram insontium necem serpens, siquidem\nmordere et subplantare per te carnificem suum non praeualeat;\npremi etenim nos per te uult deus, non utique ad hoc.\nut fidem iterque deseramus patriarcharum apostolorum ac\nmartyrum, sed ut coacti a te unicum negare filium dei mortem\netiam subire non recusemus. non sumus ut tu adeo stulti\n\n\n\n\nac peruersi, ut malimus salutaria excutere, mortalia uero\nsuscipere; non sumus praesidium caelestis medicinae fugientes.\nprospicimus, quod enim licet ferro medicus secet, cauterio\nurat, sinapis incendio ad omnem dolorem aegrum deducat,\ntamen nec secari inuri exedi morderique esse inimicum;\nquippe quod idcirco bonum sit, quia dolores inutiles auferat\nper adhibitos salutis causa dolores. uult nos deus mortem\nmorte dissoluere, tormentis temporariis aeterna cruciamenta\ndiscutere, supplicia futura perpetua tuis suppliciis euacuare;\nhi uidelicet qui, cum uitam abstuleris a nobis, praesumamus\nmagis posse conferri et quidem propter temporariam aeternam,\npropter fragilem et caducam incorruptibilem perpetuam.\nnon sufficere tibi censes confitentes se Christianos tantum\ngladio esse plectendos, nisi. omnia genera suppliciorum eorum\ninflixeris corporibus. nihil interest quo genere mortis nos\npunire digneris, dum per haec ad uitam perfruendam admittamur\naeternam, dum per haec tua mortificetur rabies, nos\ncontra uiuificemur. si enim miserum putas, quod malim quouis\ncrudeli subplicio pro dei interfici filio, ut omittam aeternam\nbeatorum martyrum gloriam, quocumque genere esse\nmoriendum scio. dabo denique tibi multos qui in lectulis\ncrudelius pereant, quos interior aliqua suppuratio inflauit et\nneruorum secum luctantium dolor contraxit. interest ex qua\ncausa, non ex quo pendeam stipite.\nQuid dicis, rex stultissime? inique in ista supplicia,\nin huiusmodi poenam mittor a te an iuste? si inique, tua\nfigentis erit crux, non mea quem fixeris; si iuste, culpa me\ncriminis mei, non poena tua torquere incipiet. ceterum quantum\nad exitum nihil interest, clauo per te an lancea moriar,\nrestrictis post terga manibus an porrectis sparsisque, utrum\npronum incuruum an rectum et editum, nihil refert utrum\nquiescentem me in lectulo occidas an ceruicem mihi stanti\n\n\n\n\n\n\nincidas gladio an securi caput auferas, ad palum me an ad\ncrucem alliges, igne torreas an uiuum humo condas, saxo\npraecipites an in maria mergas, labandagine magnis uiribus\nconatus uno uastissimo ictu longe a me meum caput excutias\nan omni subtilitate subtiliore sagitta diutissime figens in meo\ncorpore ludas, centum milia licet formas poenarum crudelitas\ntua faciat, ex his omnibus ad me sola per istam morteminlatam\na te perueniet inmortalitas. non possum nisi gaudere\ncum talia ingesseris, quandoquidem per haec supplicia sciens\nsim quod possit omne finiri supplicium. nam et illa quae\nextrinsecus sunt et accidere posse per tuam saeuitiam arbitror,\nnihil iudico ad me pertinere, alitesne an canes meum\ncorpus lanient, haereant corpori meo, ferae luminibus illis\ncrudelibus te spectante adsiliant, iacens humi unguibus dentibus\nad ossa usque redigar, cum post haec omnia deo saluus sim.\ncum enim corpus meum talibus ac (tan)tis ferinae inmanitatis\ntuae uiribus consumpseris, reficiet atque reparabit rerum con.\nditor et quidem ex corrupto in aeternam incorruptibilitatem.\ntibi uero iniustissimo persecutori nostro uenturum sine fine\nsupplicium scire debes nec te putes inpune laturum qui nomen\nunici dei filii uestigiis tuis subiciendum censueris impie nefarieque\ncalcandum. beati apostoli uox est: quod non stiti\ncondignae passiones huius temporis ad superuenturam golriam.\nquam uidelicet sumus possessuri, si per te interfici quam negare\ndei elegerimus filium. quae reuelatio ac claritas cum\nsuper omnes nos credentes fulserit, famuli eius futuri beati\nsemper in eius collocati regno; tu contra, si durandum censueris\nin tua perfidia, futurus in tenebris exterioribus, desertor\n\n\n\n\n\n\nquippe militiae atque expugnator ueritatis, uoluntatem qui\nfeceris diaboli, unde necesse sit te, nisi temet ab eius extraxeris\nlaqueis, cum ipso inexstinguibili igne torqueri, sicut\nscriptum est. haec dicimus non quidquam ex nobis; de uobis\nenim praeuaricatoribus, de uobis blasphemis unicum dei filium\nuerum illum esse filium negantibus et de omnibus in eum\ncredere detrectantibus legimus apud sanctissimum prophetam\npositum: uermis eorum non morietur et ignis eorum non exstinguetur\n. futurus semper tu, si in hac manseris amentia,\nin inextricabiles tenebras. ut enim qui dei confitemur filium\ninmortalitatis consecuti praemia perenni luce potiemur, sic te\neius negatorem necesse est ad occasum et tenebras deferri\naeternas; deduceris illam quam tenes uiam, non, ut Arriani\ntibi mentiuntur, ad caelum, sed ad (in)uisam mundi arcem,\nad laeua malorum et ad impia tartara; est enim refugae illius\ncuius omnem uoluntatem tu satellis illius implere repereris,\nest, inquam, illius serpentis qui te ab itinere uertit caelesti\nad hanc tenendam iniustitiae uiam. haec est illa lata et spatiosa\nquam narrat dominus in Euangelio dicens: quam lata et\nspatiosa est uia quae ducit ad interitum. si itaque tibi consulere\nnolueris, te esse inter illos dubitari non potest quos\nbeatus \\'Iohannes percutit dicens: iam autem securis ad radicem\narborum posita est;. si quis non fecerit bonum fructum,\nexcidetur et in ignem mittetur. tu ergo et omnes conparticipes\ntui, quoniam estis amarissimae arbores fructus portantes mortis\nquippe peccantes in deum, nisi ad caeleste feceritis iter transitum,\nexcidemini et praecipitati uenietis dicto citius in altitudinem\nprofundam, unde uisurus sine dubio tu eos quos nunc\niniuste persequeris, ut tunc ille uidit diues Lazarum in sinu\n\n\n\n\n\n\nAbrahae Isaac et Iacob amicorum dei et omnium prophetarum\napostolorum ac martyrum. non eris, Constanti, illa euasurus\nsupplicia, nisi primo in loco unicum dei filium uerum esse\ndei filium credideris, deinde, ut crebro dictum est, quod semper\ncum patre regnauerit ac sit regnans, hoc est sine initio ac\nfine confessus fueris atque te ad catholicam ecclesiam de\nnefando Arrianorum coetu transtuleris, de morte scilicet ad\nuitam, et confessus fueris ut nos confitemur catholici patrem\net filium et spiritum sanctum perfectam esse trinitatem et\nunam habere deitatem.\nSic odis Christianos et omnibus persequeris modis.\ntamquam possit maliuolentia tua eos uincere qui durum asperumque\niter ingressi, contemptui licet derisui odioque apud\nte sint, tamen in omni uita praesenti pauperes humiles ignobiles\nsubiecti iniuriis tuis esse uelint, credentes omnia quae\namara esse noscuntur propter deum perferentes se uenturos\nad eximia praemia illa quae apostolus narrat consequenda\nilla quae nec oculus uidit, nec auris audiuit, nec in m\nhominis ascendit, quae praeparauit dominus diligentibus St.\\'\nigitur, quia illa diligentibus se repraesentabit deus, diligentes\ndeum cum tibi displicemus, cum plectimur a te, deo nos\nplacere praesumimus. neque enim potest aliquam auctoritatem i\nhabere tua funesta sententia ad nos in aeternum puniendos.\ncum qui damnas damnandus sis et quidem ad hoc, ut tu perpetuas\nluas poenas. ceterum nos quos torques lanias interficis\naeterna suscipient gaudia, ingens habebit et inmensa\nfelicitas perpetuaque accipiet beatitudo. nobis igitur scias\nmagis datam diuinitus potestatem, ut te, dum damnare nos I\nputas, damnemus, dum punire nos posse praesumis, te Constantium\nsacrilegum puniamus, siquidem ille quem negas dare\nnobis episcopis suis fuit dignatus auctoritatem, ut quae ligauerimus\nin terris sint ligata et in caelis. sustinemus propter\ndeum temporalia mala, ut possimus consequi aeterna bona: .\n\n\n\n\n\n\nfugimus temporalia quae a te ueluti bona offeruntur nobis,\npropterea quod illa bona tua aeterna mala subsequantur. idcirco\npraesentia quae putas nobis nocibilia delegimus sustinere,\nut, inlustris confessio dum perseuerat in nobis, aeterna et\ninmortalia consequi mereamur bona, sicut et tu cum eis, qui\nte metuentes uoluntati tuae inueniuntur paruisse et mandata\ndeseruisse dei, quoniam quidem praesentia magis bona fuerint\neligere dignati et futura contemnere, inmortalia sis incasurus\nmala. desiderabilia enim super aurum et lapidem pretiosum\nmultum et dulciora super mel et fauum. etenim seruus tuus\ncustodit ea, in custodiendo illa retributio multa. nouimus hanc\nuitam quam magnopere auferre laboras esse breuissimam;\nnouimus et bona istius uitae et mala esse breuia, illius uero\nuitae aeternae bona quae consequi sumus desiderantes quod\nsempiterna sint; nouimus enim quod pro bonis his breuibus\nquibus tu delectaris ac frueris mala sint aeterna successura\ntibi et nobis Christianis, quos despicis quosque omnibus uirtutibus\nimperii tui laniando non desistis, quod sint pro his\nmalis breuibus bona aeterna successura. haec ita se habere\nlegisti in CXXV psalmo: magnificauit dominus facere cum\nillis, et infra: qui seminant in lacrimis in gaudio metent.\neuntes ibant et flebant, mittentes semina sua; uenientes autem\nuenient in exultatione portantes manipulos suos, et in CXXVIII:\nbeati omnes qui timent dominum, qui ambulant in uiis eius.\nlabores fructuum tuorum manducabis; beatus es et bene tibi\nerit. erit profecto in aeternum bene eis qui non negauerunt\ndei filium, qui labore sanctae confessionis suae potientur;\ncontra tibi, si in hac amentia qua uiuis nunc semper censueris\nmanendum, erit male perpetuo, illa percipiens quae\nnunc percipit Scarioth ludas. tunc te uisuri nos supplicem,\n\n\n\n\n\n\net tamen omnis lamentatio paenitentiae tuae futura inefficai.\nquoniam quidem hic aut adquiratur uita perpetua aut mors.\nhaec semper uoluere corde nostro, haec diebus ac noctibus\ncogitare scire te uolumus, tua supplicia perpetua et praemia\nac merita dei seruorum aeterna, quid neganti tibi persecutori\nnominis sui comminetur ad poenam, quid autem e contrario\nconfitentibus polliceatur ad gloriam sempiternam.\n"};

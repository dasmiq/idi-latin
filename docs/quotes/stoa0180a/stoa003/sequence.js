var sequence = {"name":"Lucifer, Bishop of Cagliari. De Regibus Apostaticis","data":"Vsitatum quia habere dignaris uerbum, quod enim nisi\net integre crederes et haec quae geris circa nos deo essent\nplacita, iam fuisses extinctus, paucorum tibi in apostasia atque\ncrudelitate aequalium regum facta desideraui reserare, quo\npossit uox illa tua sepeliri quae dicat: nisi catholica esset\nfides Arrii, hoc est mea, nisi placitum esset deo quod illam\npersequar fidem quam contra nos scripserint apud Niciam,\nnumquam profecto adhuc in imperio florerem. non illorum\nregum facio mentionem qui a dei notitia fuerunt alieni; de\nhis solis tracto qui in Iudaea noscuntur regnasse. in libro\nIudicum inuenimus Ierobabelem filium Iosiae electum a deo\net dictum ei: uade in fortitudine tua, et saluum facies Israel\nde manu Madiae. nonne ecce mitto te ? et infra: ego ero. tecum,\net percuties Madiam quomodo unum hominem. quem Madiam\nloquitur scriptura habuisse multitudinem tamquam arenam\nmaris. at ubi impleta sunt cuncta quae deus Gedeoni promisit,\nubi se exaltatum ex humili, locupletatum ex paupere,\nregem factum uidit ex plebeia conditione, quid statim facit?\nnempe dicit ad populum: date mihi unusquisque inaurem de\npraeda sua. qui cum accepisset pondus inaurium aureorum\nad mille septingentos siclos praeter bracchialia et torques et\noperimenta et purpuram, quae super reges Madiam erant, et\npraeter torques aureas, quae in collo camellorum aduersariorum,\n\n\n\n\n\n\n\n\nquid dicit fecisse Gedeonem sacra scriptura? et fecit illa\nGedeon in Ephod, et statuit illud in ciuitate sua Epkrath;\net fornicati sunt filii Israel ibi et factum est Gedeoni et domui\neius in scandalum. numquidnam distulit diebus aliquantis,\net sic hanc est operatus contra deum malignam operam?\nnumquidnam reminisci potuit, cum haec fuisset aggressus\nfacere, quod dixisset ei deus: uade, ego ero tecum? ubi est\nillud, quod secundum praeceptum dei demolierit Baal et lucos\neius exciderit et deo obtulerit sacrificium ? ubi est illud quod\ndixit ad dei nuntium sibi dicentem? dominus tecum potens\nuirtute. in me, domine, et si est dominus nobiscum, et quid\nadprehenderunt nos omnia mala haec ? et ubi sunt mirabilia\neius, quae retulerunt nobis patres nostri dicentes: non ex\nAegypto adduxit nos deus ? et nunc spreuit nos et tradidit nos\nin manu Madiae dominus. numquid repetebat tempore quo\ncontra deum facere temptauit, quod illa consecuti fuissent\nmala propter idololatriam? at ubi erepti sunt, ut uiuerent sine\naduersariorum timore, ab omnibus illis malis quibus se dicebat\ncum omni praegrauatum populo, ilico facit rem, per quam et\nipse et omnis pariter populus propter idololatriam fuisset\ntraditus in manus aduersariorum. audierat deum, quod idolis\nseruissent derelicto deo, illis cuncta illa mala accidisse;\nmeminerat prophetam locutum, et tamen ea die, qua nihil\nfacti sunt ante eos inimici eorum, censuit rex ille in uecordia,\ncui dignaris esse similis, idolis quam deo qui illa sibi praestiterat\nfuisse famulandum. et fecerunt, inquit scriptura, filii\nIsrael malignum ante dominum deum, et tradidit in manus\nMadiae annis septem, et praeualuit manus Madiae ualde super\nIsrael. et fecerunt sibi Israel ante faciem Madiae cryptas in\nmontibus et speluncas et monumenta. et factum est quando\n\n\n\n\n\n\nseminabat Israel, ascendebant Madiam et Amalech et filii\nOrientis et ascendebant super eum et committebant cum eis\net corrumpebant fines terrae, usque dum uenias Gasam, et\nnon relinquebant ad uitam huic Israel ouem nec uitulum nec\nasinum. quoniam ipsi et iumenta eorum ascendebant, et tabernacula\nsua adferebant et camelos suos ducebant et adueniebant\nsicut lucustae in multitudine, quoniam non erat numerus,\net adueniebant super terram corrumpere eam. et pauper factus\nIsrael a facie Madiae. et clamauerunt filii Israel ad dominum\net factum est eo quod clamauerint filii Israel ad dominum\npropter Madiam, misit dominus uirum prophetam ad filios\nIsrael et dixit illis: haec dicit dominus deus Israel: ego sum\nqui adduxi uos ex Aegypto et eduxi uos de domo seruitutis\net abstuli uos de manu regis Aegypti et de manu omnium\npersequentium uos, et eieci illos a facie uestra et dedi uobis\nterram eorum. et dixi uobis: ego sum dominus deus uester,\nnon timebitis deos Amorrhaeorum, in quibus uos inhabitatis\nin terra ipsorum, et non exaudistis uocis meae. quid post\nhanc increpationem domini facit Hierobabel, qui dicitur etiam\nGedeon? mox ut inimicum suum uidet deductum ad nihilum,\nmox ut uniuersi illi aduersarii qui ut arena maris fuisse\nnarrantur sunt mactati,\\' et non ingenti numero Israelitarum,\nsed in trecentis uiris, mox ut omnes reges uidit alienigenas\ninterfectos; fabricat eam rem per quam possint in deum delinquere\nfilii Israel; et tamen quadraginta annis etiam post\ntantum facinus commissum regnasse hic in Israel inuenitur.\nnon erit ergo mirandum, si et tu sacrilegus adhuc degas in\ncorpore, quando uideas Gedeonem regem quadraginta annis\nuixisse post idololatriam commissam regnoque suo potitum;\netenim quieuisse Israelitas quadraginta annis nec aduersarios\nin eos omnino permissos nec ullum eisdem fuisse dominatum\n\n\n\n\nex alienigenis, propterea quod exclamassent ad deum, scriptura\nloquitur sacra. talia circa consacrilegos tuos fecit bona deus,\nostendens se quidem totum potentem, illos tamen indignos ad\nconsequendam requiem, qui nec una die quidem post receptam\nrequiem tantorum periculorum illi, qui tantam praestiterat\nmisericordiam, seruire delegissent. cum tales fuerint Israelitae,\ntamen pro sua pietate pepercit eis etiam post haec\ngerentibus idololatriam, nec statim reddidit, sed iterum tempore\nquo ei placuit tamen reddidit; non eis inpune idololatriae\nreatus cedere potuit. ita et tibi, Constanti, erit\nrepraesentaturus, nisi tibi prouideris interea. si Israelitae\nseruientes daemonibus, derelinquentes deum, cum iam extranei\nfuissent a notitia effecti dei, tamen mox ut ascendit in corda\nillorum, quia ille sit deus totum potens qui eorum patres\neduxisset de terra Aegypti, exauditi sunt et liberati de manu\nMadiae et ab omnibus persequentibus, quid sentis arbitrari\nnos posse Christianos eripi de manibus tuis? an negas nec,\nquod sciam, es peruidens nos tantum deum colere Abrahae\nIsaac et Iacob et omnium prophetarum apostolorum et martyrum?\ncrede mihi, quia auditi sumus et audiemur, ut tu\npossis cum omni tua fragili sublimitate iacere sub omnium\neius seruorum calce; sed et quod morulae aliquae fiant, ut\nnon iam sanctae suae ecclesiae extinctis uobis Arrianis tribuat\nplenam securitatem pacis, est causa illa, quia sit dignum te\naduersario saeuiente ad omnium ueniri probationem.\nDicis: si male fecissem, si haeresim tenerem, iam in me\ndeus uindicasset. audis sacram loquentem scripturam etiam\nalienigenae diu pepercisse dominum, et tamen postea con-\n. secutos merita factorum suorum. dixit Samuhel ad Saul: misit\nme dominus, ut ungerem te super Israel in regem, et nunc\naudi uocem uerbi domini: haec dicit dominus omnipotens:\n\n\n\n\n\n\nnunc defendam quae fecit Amalec tibi, Israel, quemadmodum\nobuiauit tibi in uia quam ascendisti de Aegypto. et nunc\nuade et percuties Amalec et omnia ipsius, et non concupisces\nex illis aliquid, sed exterminabis illum et anathematisabis\nillum et omnia illius, et non parces illi et occides omnia illius\na uiro usque ad mulierem et ab infante usque ad nutrientem.\net infra: et uenit Saul usque ad ciuitatem Amalec, et accessit\net obsedit Amalec in torrente. et dixit Saul ad Cinaeum:\nuade et declina e medio, et declina ab Amalec, et noli adponere\nte cum illo, quoniam tu fecisti misericordiam cum\nfiliis Israel, cum ascenderent ex Aegypto. et declinauit Cinaeus\nde medio Amalec, et percussit Saul Amalec ab Euilat usque\nSur, quae est contra faciem Aegypti. et conprehendit Saul\nAgag regem Amalec uiuum et omnem populum eius occidit\nin ore gladii. uides quomodo, tarde licet, consecuti fuerint\nsceleris sui factum, et tu inquis: nisi bene agerem, numquam\ndiu regnarem. ipsum etiam Saul inuenimus contra domini\nmandatum quia fecerit, quod fuerit reprobatus, et tamen diu\nregnauerit post reprobationem, posteaquam dixit ad Samuhel\ndeus: paenitet me unxisse in regem Saul. et tu inquis: ego\nnisi recte fuissem credens, nisi quomodo est deo placitum\nuiuerem, numquam profecto nunc usque imperarem. et ut\nhaec penitus possis haurire quae. dicimus propter Saul, accipe\nquae contra domini fecerit mandatum: et accepit Saul et omnis\npopulus eius Agag regem et bona gregum et armentorum et\nescarum et uinearum et omnium bonorum, et noluerunt disperdere\nomnia bona, sed et omne opus pretiosum reseruauerunt\net superuacua disperdiderunt. et factum est uerbum domini\nad Samuhelem dicens: paenitet me quod constituerim regem\nSaul, quoniam auersus est a me et uerba mea non statuit.\net contristatus est Samuhel et clamauit ad deum tota nocte\n\n\n\n\n\n\net ante lucem, et Samuhel abiit in obuiam israel. et infra:\net uenit Samuhel ad Saul, et ecce Saul offerebat holocaustum\ndomino et initia praedarum quae attulit ex Amalec. et peruenit\nSamuhel ad Saul, et dixit illi Saul: benedictus es tu\ndomino, statui omnia quae locutus est dominus. et dixit Samuhel:\net quae est uox huius gregis in auribus meis et uox boum\nquam ego audio? et dixit Saul: de Amalec adtuli ea quae\np raedauit populus optima gregis et boum, ut inmolentur domino\ndeo tuo regi; reliqua autem disperdidi et exterminaui. et dixit\nSamuhel ad Saul: nonne minimus eras in conspectu dux sceptrorum\nde tribu Israel, et unxit te dominus in regem super\nIsrael, et immisit te dominus in uia et dixit tibi: uade et\ndisperde illos qui peccant in me, Amalec, et expugnabis illos\nusque dum consumes illos ? et quare non audisti uocem domini,\nsed impetiuisti ad praedam et fecisti quod malignum est coram\ndomino? et dixit Saul: quoniam audiui populum, abii in uia\nquam misit me deus, et adduxi Agag regem Amalec, et Amalec\ndisperdidi. et accepit populus praedam gregis et armenta\nprimaria illorum quae disperdidi, ut sacrificem coram domino\ndeo nostro in Galgala. et dixit Samuhel; numquid uult dominus\nholocausta et sacrificia magis quam exaudire uocem domini ?\net ecce dictoaudientia melior est quam sacrificium et oboedientia\nquam adipes arietum. quoniam peccatum abominatio est,\ndolores et gemitus ad te adduxisti. pro quibus nullius momenti\nfecisti uerbum domini, nullius momenti te faciet dominus ne\n. regnes. et dixit Saul ad Samuhel: peccaui quoniam praeteriui\nuerbum domini et uerbum tuum, quoniam timui populum, et\naudiui uocem illorum. et nunc aufers peccatum meum, reuertere\nmecum, adorabo dominum deum tuum. et dixit Samuhel\nad illum: disrumpet dominus regnum tuum ex Israel de manu\ntua hodie, et dabit illud proximo tuo meliori te. et infra: et\n\n\n\n\n\n\n\nnon adiecit Samuhel amplius uidere Saul usque ad diem mortis\nsuae, quoniam lugebat Samuhel in Saul, et dominum paenituit\nquoniam regem fecit Saul super Israel. et dixit dominus ad\nSamuhel: quousque luges tu in Saul? ecce ego expello illum\nne regnet super Israel, et imple cornu tuum oleo, et ueni,\nmittam te ad Iesse usque in Bethlehem, quoniam audiui in\nfiliis Iesse mihi in regem. cognoscere iam poteris, Constanti,\netiam reprobatos a domino, etiam ad aeternam destinatos\nmortem diu regnare post delictum graue commissum, quandoquidem\nuideas, posteaquam unctus fuerit in regem gloriosus\nfilius Iesse Dauid, tamen Saul diu regnauerit et persequendi\netiam eum, quem sibi deus in prophetam atque regem elegerat,\nhabuerit potestatem; malus bonum, iniustus iustum, deo odibilis\npersequebatur eum quem diligebat deus. cum haec ita\nsint, ne glorieris, quia post tantum facinus perpetratum sis .\nuiuens hactenus ut uixerit Saul; sed aduerte, cuiusmodi uindicta\nprocesserit circa Saul quod et circa te possit procedere,\nnisi tibimet consulas. si enim circa illum sic est indignatus\ndominus, primo cur praedam contra interdictum acceperit,\nsecundo cur eius hominem Dauid fuerit persecutus, quanto\nmagis circa te indignationis eius procedat uindicta necesse\nest, circa te, cuius adeo ingentia sunt scelera, ut etiam in\nsacrilegii uenires reatum.\nSi male, inquis, egissem, si quomodo dicit Lucifer,\nessem haereticus, iam mihi abstulisset deus regnum. accipe\netiam Salomonem superuixisse post idololatriam commissam\net intellegere dignare te quoque talem esse, qualis ille post\nidololatriam fuerit. et suscitauit dominus satan Salomoni\nAder Idumaeum et Esrom filium Anadeth in Bemathad,\nAdragas regem Saba dominum eius. et congregati sunt super\neum uiri, et erat princeps congregationis, et praeoccupauit\n\n\n\n\n\n\n•\nDamasic ciuitatem et sedit in ea et regnauit in Damasic,\net erant satanae Salomoni et Israel omnibus diebus Salomonis.\nprobauimus tibi etiam Salomonem aliquot annis regnasse post\nidololatriam, et utique iam non deo sed diabolo seruientem,\nunde et diabolicis hominibus notatur haesisse; ita et tu haerens\nes consacrilegis tuis Arrianis, qui licet adhuc in corpore sis,\nlicet in regno sis manens, tamen talis esse inueniris qualis\nfuerit Salomon, posteaquam deum dereliquerit et idola fuerit\nsecutus. talibus nos adhaerere uolueras, qualibus Salomon\nfecerit adhaerere Israelitas. ubi fuit ille amor dei, qui fuisse\nnarratur per sanctas scripturas apud Salomonem, tempore isto\nquo idola dignatus est sequi, derelinquere deum? unde hoc?\nnisi quia factus omnino fuerit homo alienus ab intellectu sobrio.\nnolo tibi plaudeas, quod, cum sis blasphemus et destructor\ndei religionis, tamen adhuc habeas regnum et sis superbiens\npost sacrilegium tuum, cum et Roboam filium Salomonis idololatriam\nfacientem uixisse inueniamus in regno uiginti annis.\ndicit enim sacra scriptura de eo: et rex Salomon dormiuit\ncum patribus suis in ciuitate Dauid; et regnauit filius eius\nRoboam pro eo in Hierusalem, et erat sedecim annorum cum\nregnaret, et uiginti annis regnauit in Hierusalem. et infra:\net fecit malignum ante conspectum domini et non abiit in uia\nDauid patris sui. ut igitur tam Salomon, ex quo idolis semet\ndignatus est mancipare, quam eius filius Roboam, qui semper\nidolis fuit seruiens, cum non ambulauerint in Dauid itineribus,\ntamen uixerint in regno et utrique regnantes ad uitae ultimum\ndiem peruenerint, quomodo tu miraris ad temet, cur post\ncommissum piaculum in eo scelere degens rex superbias, quod\nneque tibi regnum neque uita auferatur a deo? quando uideas\netiam Hieroboam domini religionem funditus uertere, ut tu,\n\n\n\n\n\n\nfuisse conatum, et tamen superuixerit annis quam plurimis et\nquidem in eo scelere manens, sicut scriptum est: et erat homo\nex monte Ephraem seruus Salomonis, et nomen ei erat Hieroboam,\net nomen matris eius erat Sariram, mulier fornicaria,\net alio loco: et factum est ut audiuit omnis Israel, quoniam\nreuersus est Hieroboas ex Aegypto, et miserunt et uocauerunt\neum in synagoga et regnificauerunt eum in Israel, et infra:\net dixit Hieroboas in corde suo: nunc reuertetur regnum Dauid.\nsi ascenderit populus hic sacrificium offerre in domo domini\nin Hierusalem, et conuertetur cor populi ad dominum suum\nRoboam regem Iuda. tunc igitur Hieroboas cogitauit et abiit.\net fecit duas uitulas aureas et dixit ad populum: sufficiat\nuobis ascendisse in Hierusalem. ecce sunt dii tui Israel qui\nreduxerunt te de terra Aegypti. et posuit unam in Bethel et\nunam dedit in Dan. et factum est hoc uerbum in peccatum,\net antecedebat populus ante faciem unius uitulae usque Dan.\net fecerunt domos in excelsum, et fecit sacerdotes partem aliquam\npopuli, qui non erant ex filiis Leui. et fecit Hieroboas\ndiem festum in mense octauo in quinta decima mensis secundum\ndiem festum Iuda, et ascendit in sacrario quod fecit in\nBethel, ut sacrificaret ante uitulas quas fecit, et constituit in\nBethel sacerdotes excelsorum quos fecit. et ascendit in sacrarium\nquod fecit in quinto decimo die mense octauo in die festo quem\nfinxit a corde suo, et fecit diem festum filiis Israel.\nNolo ergo glorieris quod, cum idololatriam sis gerens,\ntamen uiuas regni possidens gloriam, quando uideas hunc\nHieroboam uitulas fecisse aureas, populum Israelitarum conuertisse\nad idololatriam et tamen non solum non statim ut\ndeliquerat extinctum, sed et diu uiuere permissum. numquid\nnon potuerat deus eosdem reges idololatres remouere? sed\nostensum est quam sitis ingrati deo uos, qui cum tantum\\'\nexaltemini, tamen ipsum qui uos exaltat non solum\n\n\n\n\n\n\nobliuiscamini, sed et adhuc eundem in semis eius persequamini,\nreligionem eius tollere cupientes e medio. quod ita esse ei\nistius regis cognosce facto Hieroboae, qui cum fuerit filius\nancillae, cum se meminisset ortum de meretrice, cum regnum\nacceperit domini sui Salomonis in obprobrium eiusdem Salomonis,\ncur de(re)linquens deum ad idola semet uerterit, cum,\ninquam, sciuerit sibi regnum datum a deo Hieroboas, propterea\nquod Salomon dominus eius idola fuisset secutus, tamen haec\nomnia ducens pro nihilo cogitauit idola facere, et ipsis cum\nomni populo qui deo seruiebat esse mancipatus quam deo\nuiuo, qui illum ex mulieris meretricis filio fecerat regnum\nhabere Salomonis domini sui. ne itaque mireris quod uobis\n. ingratis in ipsum delinquentibus parcat, sed illud hortor uideas,\nquod, tarde licet, si in hac tua manseris nequitia, sis percepturus\nea quae omnes in sacrilegio perceperunt praedecessores\ntui. hortamur ut temet tantis a malis eripere digneris.\net es habens <exempla> insuper, non tu primus facis. uidemus\netiam istum Hieroboam commonitionem domini duxisse pro\nnihilo. et factum est, inquit, in tempore illo, et Hieroboas exiit\nde Hierusalem, et inuenit eum Achias Silonites prophetes in\nuia, et Achias opertus erat uestimento nouo, et ambo erant\nin campo. et adprehendit Achias uestimentum suum nouum\nquod super se habebat et dirupit illud duodecim scissuris\net dixit ad Hieroboam: accipe tibi decem scissuras, quoniam\nhaec dicit dominus deus Israel: ecce ego disrumpo regnum\nde manu Salomonis, et dabo tibi decem sceptra; et duo sceptra\nerunt illi propter seruum meum Dauid et propter Hierusalem\nciuitatem, quam elegi ex omnibus tribubus Israel, pro quibus\ndereliquit me Salomon, et fecit Astarte idolo inmundo Sydoniorum\net Cama idolo Moab et regi eorum religioni filiorum\n\n\n\n\n\n\nAmmon, et non abiit in uias meas, ut faceret quod rectum\nest coram me, sicut fecit Dauid pater eius. et non accipiam\nregnum totum de manu eius in diebus uitae eius propter Dauid\nseruum meum quem elegi, quoniam contra faciam illi per\nomnes dies uitae eius. et accipiam regnum de manu fili eius,\net dabo tibi sceptra decem, filio autem eius dabo duo sceptra,\nut sit positio seruo meo Dauid omnibus diebus coram me in\nHierusalem ciuitate, quam elegi mihi, ut ponerem nomen meum\nibi. et accipiam te et regnabis in quibus concupiscit anima\ntua, et tu eris rex in Israel. et erit si custodieris omnia quaecumque\npraecepero tibi et ieris in uias meas et feceris quod\nrectum est in conspectu meo et custodieris praecepta mea\net mandata meas sicut fecit Dauid seruus meus, et ero tecum\net aedificabo tibi domum fidelem, sicut aedificaui Dauid. cum\naudierit haec a deo homo ortus qui fuerit ex meretrice, homo\nqui se meminerat natum de genere seruili, numquid, posteaquam\nimpleta sunt omnia quae promiserat dominus, illi qui\nsibi tanta promiserat est obsecundatus? et non statim ut exaltatum\nse uidit, contra ipsum auspicatus est? non statim,\nquomodo fuisset deus derelictus ab omnibus cultoribus suis,\nopera est data per Hieroboam?\nDicitur tibi a nobis, quod nisi te correxeris, nisi in uiis\ndeo placitis esse coeperis, sis nouo periturus exemplo; et tu\nin tua manens es iniquitate, in tuo es perseuerans sacrilegio.\nnon nouum, siquidem isti Hieroboae regi et deus per hominem suum\nilla quae iam dicta sunt perferri fecerit et cum ingenti\ndetinetur filius eius infirmitate, miserit ad dei domesticum et\naudierit futura, et tamen cum ea quae sibi fuerant etiam\nmala promissa uideret impleri, ille magis atque magis contra\ndeum fecerit, dei uoluerit destrui domum. et homo, inquit,\nerat ex Silo et nomen ei Achiab, et hic erat sexaginta an-\n\n\n\n\n\n\nnorum et uerbum domini erat cum illo. et dixit Hieroboam\nad uxorem suam: surge et accipe in manu tua homini dei\npanes et collyrides filiis eius et uuas et uas mellis. et surrexit\nmulier et fecit sicut dixit ei uir eius. et Achiab homo senex\nerat ualde et oculi eius caliginabantur uidere. et surrexit\nmulier ex Baria et abiit. et factum est, cum intrasset ipsa\nin ciuitate ad Achiab Selonitem, et dixit Achiab puero suo:\nexi nunc in obuiam Annae uxori Hieroboam et dices ei : intra\net noli stare, quoniam haec dicit dominus: dura ego mitto\nin te. et intrauit Anna ad hominem dei, et dixit ei Achiab:\nut quid mihi adtulisti panes et uuam et collyrides et uas\nmellis? haec dicit dominus: ecce tu ibis a me, et erit cum\nintraueris portam ciuitatis Arira, et puellae tuae exient in\nobuiam et dicent tibi: puer mortuus est. quoniam haec dicit\ndominus: ecce ego disperdo huius Hieroboam mingentem ad\nparietem; et erunt mortui eius Hieroboam in ciuitatem et\ncomedent eos canes, et mortui erunt ei in agro et comedent\neos uolucres caeli. non est, inquam, nonum, si tu in hac pertinacia\nsis perstans, cum cognoscas istum Hieroboam his omnibus\nnon deterritum rebus; statim etenim, ut fuerat dictum ab\nhomine dei, ut ingressa est mulier ciuitatem, filius eorum\nmortuus est; et tamen non conspexit Hieroboas quid ei deus,\npropterea quod eum dereliquisset et populum secum perire\nfecisset, fuisset repraesentaturus, nec timuit ex morte filii sui,\nquod et cetera illum possint subsequi, sed in sua senuit uersutia;\nusque adeo etenim inpos mentis fuerat factus Hieroboas,\nex quo recesserat ab eo qui regnum tradiderat illi, ut cum\ndixisset: uade ad dei hominem et disce an moriturus sit filius\nnoster, et didicerit per dei hominem, quod non solum filius\neorum esset moriturus, sed et in cuncto eius regno imminerent\npericula, ille tamen, ut semel statuerat, diabolo seruire maluit.\n\n\n\n\n\n\nad hominem dei sciscitandum mittit de futuris, et eum ad\ncuius hominem mittit despuit et facit in contumeliam maiestatis\neius uitulas et has adorare secum facit populum. haec\negit, et tamen non ilico est extinctus, sed diu in regno superfuit.\net tu dicis: si fuissem haereticus, si, ut dicunt Lucifer,\nPancratius et Hilarius, dei inpugnarem religionem, iam in\nme fuisset uindicatum. accipe adhuc quid huic contigerit\nHieroboam regi, et tamen quomodo nec sic conuertatur ad\ndeum, sed magis in suo perseuerans mortuus fuerit scelere,\nin suo defecerit sacrilegio: et fecit Hieroboam diem festum\nin mense octauo in die festo quinto decimo mensis secundum\ndiem festum Iuda, et ascendit in sacrificium quod fecit in\nBethel, ut sacrificarent uitulis quas fecit, et constituit in Bethel\nsacerdotes excelsorum quos fecit, et ascendit in sacrarium quod\nfecit in quinto decimo die mense octauo in die festo quem finxit\na corde suo, et fecit diem festum filiis Israel et ascendit in\nsacrarium ut sacrificaret. et ecce homo dei ex Iuda aduenit\nin uerbo domini in Bethel, et Hieroboam stabat super aram\nsuam sacrificare; et propheta inuocauit ad aram in uerbo\ndomini dicens:s o sacrarium, sacrarium, haec dicit dominus:\necce filius nascetur in domo Dauid, et Iosias erit nomen illi,\net sacrificabit in te sacerdotes excelsorum qui sacrificant in\nte, et ossa hominum conburet in te. et dabit in illa die prodigium\nquod locutus est dominus: ecce sacrarium disrumpetur\net effundetur pinguedo quae est in eo. et factum est, ut audiuit\nuerba hominis dei inuocantis in aram quae in Bethd erat,\net extendit manum suam ad aram dicens: adprehendite eum.\net arida facta est manus regis quam extendit in eum, et non\npotuit reducere eam ad se. et sacrificium ruptum est, et effusa\nest pinguedo eius a sacrario secundum prodigium quod dixit.\nhomo dei in uerbo domini. et respondit rex et dixit homini\ndei: roga faciem domini dei tui, ut reuertatur manus mea\n\n\n\n\n\n\nad me. et rogauit homo dei faciem domini, et reuersa est\nmanus regis ad eum, et facta est quemadmodum primum.\ninpleta cum uiderit et prodigia quae fuerant ore hominis\nprolata dei et brachium impium porrectum ad dei hominis\nnecem repente aridum factum pro metu, illico etiam per dei\ncultoris precem factum incolume, numquid idololatriam quam\nipse constituerat dissipauit? numquid diem festum quem ipse\nfinxerat ex corde suo tandem tollit e medio? minime; sed\nin ea pertinacia praesumptionis suae inuenitur mortis suscepisse\ndiem. non ergo mirari poterimus, si, quod deus auertat\na te, in haeresi tua censueris mortis diem suscipere, quandoquidem\netiam signis ac prodigiis non potuerint priores consacrilegi\ntui reuocari ad solum deum colendum. dicit enim\nde Hieroboam sancta scriptura: et post hoc non est reuersus\nHieroboas a malitia sua, sed reuersus est et fecit ex parte\npopuli sacerdotes excelsorum. qui enim uolebat adleuabat\nmanum suam, et fiebat sacerdos in excelsis. et factum est hoc\nuerbum in peccatum in domum Hieroboam et in interitum\net in exterminium a facie terrae.\nQuae ne dicantur etiam de te, quaeso temet eripias a\nnefando Arrianorum coetu, quaeso sis Christianus ut ante\neras ex Arriano, nec nobis indigneris quod actus tuos et\nHieroboae aequemus; sed magis obsecro conspicias has omnes\ninstructiones potius quam increpationes nuncupandas sospitatis\ntuae me bono ingerere. conpararis etenim a nobis Hieroboae.\nnostris temporibus quia sic cunctos a deo fueris conatus uertere,\nsicut ille populum fuerit conatus Israel facere apostatam\nex dei cultore. nolo adhuc hinc tibi aliquid spei promittas,\nquod enim male sis faciens et tamen regnes, cum uideas et\nHieroboam diu regnasse in scelere suo, sed et filium Salomonis\ntotidem et idololatriam gerentem in eodem defunctum scelere,\n\n\n\n\n\n\n\nitem eius filium Abiud, de quo scriptum inuenio: et abiit in\npeccatis patris sui, quae fecit in conspectu eius, et non erat\ncor eius consummatum cum domino deo suo, sicut erat cor\nDauid patris eius, et tamen cum seruirent idolis, fuerint in\nregno et mortui sint in ea dignitate, et tradiderint filiis suis\nauctoritatem regni. ne itaque etiam in eo plaudeas, quod enim\npater uester uobis tradiderit regnum, dicens: nisi pater meus\nbene fecisset conferre se ad Arrianos, um eius fiMi regnaremus.\nnolo dicas: si haereticus essem, numquam tantum imperarem,\nnumquam me permitteret deus adhuc in regno esse, quando\nuideas uiginti quatuor annis regnasse Basiam filium Achiae\nsuper Israel, de quo scriptum inuenisti in Regnorum libro\nterti??? : et, fecit malignum coram domino et abiit in uiam\nHieroboam filii Nabath; eb in pescatis eius quemadmodum\npeccauit in Israel. qui Basis re-x debuerat utique metuere\nne fuisset percussus ut Hieroboas, si a uiis recessisset domini.\nsed ita. estis qui a deo declinatis, ut cum uobis fuerit libitum\nin iniuriam, dei suscipere officium idololatriae, non possetis\nnec illorum qui iam iudicati fuerint terreri exemplo, conuerti\nad deum. scriptum est etiam de Iambre. rege: et fecit malignum\nin conspectu domini, et maligne fecit super- omnes qui\nfuerunt ante eum et abiit in omnem uiam Hieroboam filii\nNabath in peccatis eius ; et tamen hic quii dicitur super omnes\npeccasse, qui ante illum fuerant reges, non statim ut dereliquit\ndeum exstinctus est nec per aliquam grauem ualitudinem\nest uexatus, ut grauiori poena fuisset nisus interemptus qui\ngrauius describitur deliquisse.aides, Constanti, tametsi contingat\ntibi in summa felicitat» in hac temporaria uersari uita,\ntamen magis te timere debere, quod dei reserueris iudicio ;\net licet etiam quii statim extinguuntur; quibus hic aliqua.\ndiuinitus inrogatur poenarum, post descensum semper torque-.\n\n\n\n\n\n\n\n\n\n\nantur, tamen tu si in summa uiuens felicitate fueris hinc\nraptus, aduerte qualiter in te uindicta sit processura, qui in\ntanto inueniaris scelere. ne hinc itaque quicquam tibi adscripseris\nfelicitatis, quod cum sis negans filium unicum dei,\nquod cum eius familiam persequaris, tamen adhuc spiritus\ntuus in corpore illo carnifice sit manens, quando consideres\netiam filium Asab annis triginta quinque, cum fuerit ut tu\nsacrilegus, regnasse apud ludaeos; de quo scriptum esse\nlegisti: abiit in uias Asab patris sui, et non declinauit ab\nillis, ut faceret quod rectum erat in conspectu domini, sed\nab excelsis non abstinuerunt et sacrificabant in excelsis et\nincendebant. ecce etiam hic describitur rex in pace dormisse.\ncum itaque fuerit triginta quinque annis idololatriam gerens,\nne tibi adscribas ad gloriam et dicas: idcirco non aliqua\nuulneror plaga, idcirco non iam extinctus sum, sed adhuc\nųiuo regnum imperii Romani possidens, quia sim bene credens;\nquia Arrii recta sit fides, quia fecerim bene remouere\nepiscopos et alios tales instituerim quales concupierit Arrius.\nnoli, inquam, hinc tibi gloriari, quod cum haec sis faciens,\ntamen superbias, quando uideas istam regem. triginta quinque\nannis tenuisse regnum, in pace fuisse exemptum. si igitur\npotuit illis, quia ita exempti sint, inpune idololatriae crimen\ncedere, poterit et tibi, Constanti. conuerte te itaque ad.\ndominum, ne talis inueniaris qualis est inuentus Achab,\nde quo scriptum inuenio: et fecit Achab malignum in conspectu\ndomini, et maligne fecit super omnes qui fuerunt ante\neum. et non fuit illi satis ut ambularet in peccatis Hieroboam\nfilii Nabatk, sed et accepit uxorem Iesabel filiam Basan et\nHela regis Sidoniorum. et abiit et seruiuit Baali et adorauit\neum et statuit sacrarium Baali in domo religionum suarum,\nquam aedificauit in Samaria; et fecit Achab lucum, ut faceret\n\n\n\n\n\n\nexacerbationem, ut exacerbaret deum et animam suam disperderet,\net malignum fecit super omnes reges Israel qui\nfuerunt ante eum. noli adhuc te sinere esse apud Arrianos,\nsed fac transitum ad nos Christianos, quibus sunt ita cunctae\nhaereses ut est Baal. sic uos nunc nobis estis haeretici, ut\nillis illorum temporum dei cultoribus fuerint illi qui idolis\nimmolabant; per hanc haeresim tuam mihi crede quod talis\nsis nostris temporibus, qualis fuerit et Achab.\nNe tibi itaque placeas, quod non statim tibi reddiderit\ndeus, quando uideas huic Achab et uxori eius Iezabel, qui\netiam prophetas occiderint domini, qui in tanto scelere fuisse\ninueniantur uersati, ut nullum in terra Israel dei se hominem\nconfitentem permiserint demorari, pepercitum fuerit diutissime.\nnoli hoc intueri quod, cum sis malefaciens, superbias tamen\nin sceleribus tuis; sed illud, obsecro te, uideas quod, nisi te\nconuerteris, ut illis sero licet reddita sunt merita operum\nsuorum, ita et tibi posse repraesentari. ne dixeris: diu hinc\nin regno sum, hinc potens sum, quod enim bonam fidem\nteneam, quod faciam recte persequendo eos qui credunt, quomodo\nsese continet illa fides descripta apud Niciam.: haec,\ninquam, ne dixeris, sed illa precor te uideas, quod enim ad\nhoc sis post tanta funera tua superbiens, ut aut audiens nos\ndei sacerdotes temet conuertas ad deum aut certe percipias\ndigna factorum tuorum tunc, quando dicere non ualebis inscium\nte errasse. haec ita esse aduerte exemplo admonitus Achab\net prophetarum domini interfectoris et omnium daemonum\ncultoris. hunc tam sceleratum intellege ideo post tanta scelera\nfuisse in regno diu reseruatum, ut tandem se si uelit conuerteret,\ncui non solum non repraesentantur malorum factorum\nsuorum merita, sed et in angustiisjiuuatur ad hoc sine dubio,\nut possit conicere non se per Baal et reliquos daemones, quos\nethnici deos nuncupant, uindicatum, sed per deum Israel,\ncuius prophetam secum uideret loquentem atque sibi declarantem,\nquonam modo deus fuisset inimicos Israelitarum ad\nnihilum redacturus. obsederat enim filius Ader rex Samariam\n\n\n\n\n\n\ncum aliis triginta duobus regibus, iaotitans adeo tamquam\nnihil se habere Israelitas, ut unum se hominem omnem multitudinem\nIsraelitarum superaturum. hunc alienigenam fecit nihil\nante Israel deus. cui uieit deus regi? nempe Achab, ei qui\neum dereliquerat, qui Baali et omnibus daemoniis seruire\nIsrael fecerat, cui propterea auxiliatus est, nempe ut crederet\nquia sit deus solus iste cuius erat populus Israel et non alius\npraeter ipsum, qui ei uicerat, ut uideret Achab, quia fuisset\naequum tandem corrigeret errores suos. mox ut aedificare\naduersarius coepit obsidionem ad ciuitatem Israelitarum, et\necce, inquit scriptura sacra, prophetes unus accessit ad regem\nIsrael et dixit : haec dicit dominus, si audisti sonum magnum\nistum? ecce ego hodie tradam eum in manus tuas, et scies\nquoniam ego sum dominus. et dixit rex: in quo?et dixit\nprophetes: in pueris principum regionum, et dixit rex : quis\ncommittet pugnam? et dixit prophetes: tu. et infra: et exierunt\npueri de ciuitate principum regionum et exercitus qui\npost illos, et percussit unusquisque quem inuenit secus se, et\nfugerunt Syri, et persecutus est Israel. quomodo dicis, Constanti\n: si non bene seruirem deo, si non recte credens fuissem,\nnumquam regnum Romanorum in mea uidissem potestate\nconlocatum aut sic diu fuissem uiuensin regno? quando\nuideas Achab regi Israel more gentilium uiuenti et populum\ndei, sicuti et tu auertis, uertenti a deo dictum ab eo, in quem\ndelinquebat, cuius praecepta docebat pro nihilo: trado. eum\nin manus tuas, ut scias quoniam ego sum deus. qu igitur\nilium eripuit a filio Iaderis Syriae regis, sic etiam te ab\nomnibus perimere cupientibus eripuit atque eripit, ad hoc\nutique, ut possis cognoscere quia ipse sit deus patriarcharum\nac martyrum, ad hoc ut conicere possis non pro meritis fidei\n\n\n\n\n\n\ntuae ac uitae tibi uictoriam tributam, quando sis Achab m\nomnibus regi similis, sed sic tibi contra merita tua exhibitam\nmisericordiam ab eo, quem dereliquisti, ut fuerit Achab exhibita.\nsi enim dixeris propterea te uincere aduersarios tuos,\nquia bene sis credens, potuit et Achab dixisse idolerum cultor\net prophetarum sanctorum interemptor. ad hoc ergo te reser.\nuatum, ut errores corrigeres tuos, non uides? ilico ut occupasti\nItaliam, ecclesiam eius temptasti uertere; dixisti deum\npatrem non esse uerum -deum patrem, unicum negans eius\nfilium, adfirmans non esse illum uerum filium. adstruxisti\netiam sanctum paracletum spiritum fabricatum esse ex nihilo,\ndefendere temptasti, quod unicus dei filius fuerit quando non\nfuerit; apostolicam atque euangelicam traditionem quo potuisses\ntollere e medio, operam totis tuis dedisti uiribus, episcopos\ndei iudicio ordinatos tua amon-eri fecisti auctoritate*\nhaereticos locis eorundem constituendos duxisti; qui possint\ntuam praedicare haeresem; manu militari pugnasti contra\necclesiam in Alexandria, quam plurimos episcoporum relegasti\nin exiliis, in metallis, coniecisti in carcerem, certum etiam\nnumerum interfecisti ex omnibus dei cultoribus. cum haec\negeris, tamen dicis: nisi bene essem faciens et integre essem\ncredens, numquam adhuc me deus regnare permitteret, tamquam\nidcirco et circa Achab ac ceteros coidololatres tuos\nfuerit deus patiens, quia fuerint rectam tenentes uiam. tu\nergo, quia sit peccatis tuis patiens pro sua infatigabili pietate\nsicuti fuerit et Achab regi, arbitraris non te delinquere, sed\npro meritis tuis tibi parci, quem Achab etiam in hoc imitaris\nquod enim sis eos diligens qui tibi mala suadeant, eos uero\nperdens qui tibi salutis tuae causa quae sunt uera dicant.\nut enim ad Achab quadringenti illi pseudoprophetae quod\npossent illum omnia felicia consequi loquebantur, contra uero\ndei dicebat propheta Michaeas, quod essent illum cuncta consecutura\nmala, et ille magis diligebat eos pseudoprophetas\n\n\n\n\nquam uerum domini prophetam, ita et tu amas cohaereticos\ntuos Arrianos, ipsorum dictis obtemperas, nos omnes domini\nsacerdotes execraris, primo omnium, cur dei filium uerum dei\nfilium confiteamur, secundo cur non tibi adulemur, cur te in\npericulo esse asseueramus et dicamus, nisi te conuerteris ad\ndeum, quod sis in aeternam poenam uenturus.\nEt ut credere possis dei semper odio habitos homines\nab hominibus apostaticis, amatos uero inimicos dei religionis,\nhoc est diaboli cultores, accipe quos amauerit Achab et quem\nodio habuerit. et dixit Iosafat rex Iuda ad regem Israel:\ninterrogate nunc hodie dominum. et conuocauit rex Israel\nomnes prophetas quasi quadringentos uiros, et dixit illis rex\nAchab : si ibo in Remma ad Galaath in pugnam aut cessabo ?\net dixerunt : ascende. et infra: et dixit Iosafat ad regem\nIsrael: non est hic prophetes domini, et interrogabimus dominum?\net dixit Achab rex Israel ad Iosafat regem: unus\nest per quem interrogemus dominum, sed ego odi illum, quoniam\nnon loquitur de me bona. item, posteaquam dixisset\npropheta domini ad illum Michaeas ne ascenderet, quoniam\nsi ascendisset, non esset reuersurus: dixit rex Israel ad Iosafat\nregem Iuda: nonne dixi ad te, quoniam prophetat mihi hic\nnon bona, sed magis mala ? uidebantur mala et excordi ei\nquem iam obsederat diabolus, mala ea quae a dei dicebantur\nseruo et illa bona iudicabantur quae a seruis dicebantur diaboli.\nnec mirandum itaque, si illos audiebat Achab, quos ut audiret\nfaciebat diabolus, mancipia uidelicet sua, et si illos audire\nnollet, quos deus suos esse seruos et ipsa tolerantia passionum\net ipsa constantia adseuerationis manifestabat illis. pseudoprophetae\nditati honoratique dimissi sunt a rege, Michaeas\nuero propheta domini recluditur in carcerem, et dicitur: manducet\npanem doloris donec redeam; et tamen iuxta serui dei\n\n\n\n\n\n\ndictum reuersus minime est. ita et ipse agis, Constanti; diligis\neos qui trahunt temet secum ad mortem perpetuam, qui ad\nomnem interitum tuam ducunt animam, odio habere dignaris\ncontra eos qui te sunt optantes dei fieri amicum. ne tibi\nglorieris quod, cum tanta sis faciens, tamen regni gloria pollens\nhanc adhuc possideas fragilem uitam, quando et Hieroboam\nfilius Ioas quod regnauerit in Israel quadraginta et unum\nannis in Samaria narrent sacrae litterae, et quidem derelicto\ndeo seruiens idolis et quidem non recedens de Achab regis\nIsrael malitiis atque Hieroboam sacrificiis. male, inquis, si\nfecissem, iam me deus amouisset de regno, quasi non filius\nAmasiae propterea quod non recesserit a superuacuis, inpletus\nlepra quidem fuerit, sed tamen quinquaginta duo annis regnauerit\nin Hierusalem. sed tu in eo potior Oziae regis, quia tu\nnon elefantiam habeas, quae cum temet omnes consumere\npossit artus, sed illam quae animam ualeat penitus maculare.\ndole tibi nobiscum et mitte lacrimas pro te; conspice quomodo\nmaculet corpus haec <quae> uidetur elefantia, quomodo\nconsumat membra leprae uirus. intellege quod sic Arriana\nhaeresis, elefantia uestra, interna illa omnia tua maculet; aduerte,\nquod enim sic efficiat hominem tuum interiorem sicuti\net haec, quae conprehenderit hos quos uideas elefantiam\ninfusos. ne dixeris: nisi bene agerem, numquam tanto tempore\nimperarem, numquam adhuc uiuere fuissem permissus,\nquando et Manassem cernas filium Ezechiae regis regem Iudae \\'\nsedecim annorum suscepisse regnum et quinquaginta septem\nannis regnasse; de quo quae sint scripta cum audieris, inuenies\nprofecto eiusdem te imitatorem esse, et non incipies\nmirari quod, malefaciens cum sis, tamen adhuc parcatur tibi,\ncernens Manassem, cuius tu in crudelitate et.sacrilegio non\nminor es, quod tanta agentem regnum tenuerit quinquaginta\n\n\n\n\nseptem annis. et dermiuit, inquit scriptura.Escchias cum\npatribus suis, et sepultus est in ciuitate dexid, et regnauit\nManasses filius eius pro eo. eum esset rex sedecim annorum\nManasses cum regnaret, et quinquaginta septem annis regnauit\nin Hierusalem, et nomem erat matris eius Ebsibas. et fecit\nquod malignum est ante conspectum domini secundum abominationes\ngentium, quos eiecit dominus a faeie filiorum Israel.\net aedificauit excelsa quae destruxerat Escchias pater ipsius,\nd aedificauit sacrarium Baal et fecit lucos sicut fecit Achab\nrex Israel, et adorauit omnem militiam caeli et seruiuit illis.\net aedificauit sacrarium in ducbus aedibus domus domini et\ninduxit filios suos in ignem et augurabatur et fecit pythones\net diuinos multos, ut faceret quod malignum est im oculis\nanimae suae, ut exacerbaret dominum deum. et fecit sculptilia\nlucorum quae fecit in domo, quam dixit dominus ad dauid\net ad Salomonem filium eius: in domo ista et i. Hierusalem,\nquam elegi et omnibus tribubus Israel, ponere nomen meum\ni. acternum, et non adponam pedem in Israd monere a terra\nquam dedi, sed si audierint me per omnia. quae mandaui eis,\net secundum legem, quam mandauit eis puer meus Moyses.\net non audierunt. et quoniam ualide aspernatus est Manasses\net seduxit eos Manasses, ut facerent quod malignum est super\nomnes gentes quas abstulit dominus a facie Israel. et locutus\nest dominus in manu puerorum suorum prophetarum quae\nfecit Manasses rex Iuda simulacra, secundum omnia quae\nfecit Amorrhaeus qui erat ante faciem eius, et peccare feeit\nIuda in idolis suis; propter hoc haec dicit dominus deus\nIsrael: ecce ego adduco mala in Hierusalem et in Iuda;\nomnes qui audierint haec tinnibunt aures eorum utraeque.\net extendam im Hierusalem mensuram Samariae et pondus\ndomus Achab et deleam Hierusalem quemadmodum deletur\n\n\n\n\n\n\nbuxum de poste ante faciem eius. et dabo eos in manus ini*\nmicorum ipsius, et erunt in direptionem et conbustionem\nomnibus inimicis eorum, quoniam proiecti sunt de post me,\net erant de post me et erant exacerbantes me, ex qua die\nexierunt patres eorum de terra Aegypti usque in hunc diem.\net cetera uerborum Manasse et omnia quae fecit, quemadmodum\npeccare fecit Israel, nonne haec scripta sunt in libro uerborum\ndierum regum Iuda et quemadmodum sanguinem innocentium\nfudit multum ualde, usque dum impleret Hierusalem super os,\nextra peccatum, quae peccare fecit Iuda, ut faceret quod\nmalignum est in conspectu domini dei ? et dormiuit Manasses\ncum patribus suis, et regnauit filius eius pro eo, cum esset\nannorum uiginti duo Amos.\nQuid dicis, Constanti, ad haec ? credo iam desinere\nte dicere: si non bene agerem, non essem tanto tempore\nregnans, quando uideas et alterum istum Manassem talia\nagentem quinquaginta septem annis regnasse; et quia diximus\nte alterum esse Manassem, omnia ipsius te habere conspice.\nille in dei domo idololatriam constituit, totidem ipse fecisti\nin templo et aedibus domini; ille idola fecit adorari, usurpauit\nsibi quod domini dicebatur, ut deinceps dici possit\nidolorum; omnia haec et tu fecisti, quia Arrianam haeresem\nintroduxisti in ecclesiam et qui blasphemiam tuam tamquam\nfidem catholicam statuisti suscipiendam, illam uero apud\nNiciam scriptam, quam nos scimus apostolicam euangelicamque,\ndespuendam mandaris. ut tu nunc haec fieri concupisti,\nita et Manasses omnibus idolis seruiendum esse mandauit,\nrecedendum uero a deo. non ergo erit mirandum si tibi\nuindicasti aedes, quas colligere sumus soliti dei populum, et\nte idololatrem dixisti esse catholicum, quando uideas et\nManassem fecisse istud quod tu nunc feceris; sic denique et\ntibi parcet dominus uiam tenenti Manasse, quomodo illi pe*\npercerit et quousque pepercerit, ut scriptum sit dormisse illum\n\n\n\n\ncum patribus suis et sepultum in Hierusalem et suscepisse\nloco illius regnum filium eius. numquid legis in bello illum\ninterisse (a)ut aliqua ualitudine praegrauatum ? minime; sed\nquid sentis? credo, pro tua illa prudentia dicis inpune omnia\nilla cessisse Manasse regi. talis es tu, ut ita sentias de\nManasse, quod enim, quia quinquaginta septem annis regnans\nfilio tradidit regnum et ipse in pace defecerit, potuerint inpune\nei cessisse tanta admissa. noli tibi ipse misereri ut\ntemet ad deum uertas, noli corrigere nefarios actus tuos, et\ninuenies te torqueri cum Manasse, quem Manasses in eo uideris\ntu praecedere, quod enim ille tantum intra terminos Hierusalem\nsanguinem iustorum fuderit, tu autem toto fudisti ac\nfundis in regno Romano. sed, inquis, ille filios suos ante\nsimulacra deorum suorum concremauit uel consecrauit; et tibi\nsi fuissent, fecisses sine dubio eosdem Arrianam suscipere\nblasphemiam. an ignoras quia, sicut tunc placebant diabolo\nhi qui filios suos comburebant, quoniam quidem una esset\nillis mens derelinquendi creatorem et seruire creaturae, ita\nnunc nihil exigat diabolus a te, nisi ut neges unicum filium\ndei? hoc est illi acceptissimum sacrificium, ut sis credens\nquomodo et Arrius crediderit; plus est illi nostris temporibus\nhoc, ut dei neges filium, quam si temet in honore omnium\ndaemonum ignibus uolueris concremari. uidet enim ab omnibus\nidolorum culturam despectam, quod uana fuerit inuentio; nunc\nest cupiens per uos suos famulos haereticos decipere nos dei\nseruos. quomodo, inquis, decipere? quomodo et te iam deceperit,\nita et nos uult decipi. cum sis Arrianus, ad hoc te\nfingis Christianum, donec ueneno haeresis tuae possis inermes\nsauciare, quo possint deinceps non esse Christiani, quod nos\nsumus, sed quod uos estis Arriani. haec est sagina officiorum\ntuorum, quae per te exhibetur daemoniis. qui etenim nisi\ndiabolus et eius filii dicere possunt de unico dei filio: filius\nest et non est uerus filius; deus est et non est uerus deus?\n\n\n\n\nergo tu cum dicis, Christianus sum sed non credo deum uerum\nhabere filium, non credo unam potentiam patris et filii, cum\ndicis filium creaturam, factum illum ex nihilo, cum dicis fuisse,\nquando non fuerit, melius tu sacrificas diabolo quam tunc\nManasses, quando filios suos aut per ignem omnibus consecrabat\ndaemoniis aut cum concremabat.\nDoleo tibi, imperator, <cur> cum tantae sis insipientiae\net cum sis tanta faciens mala, digneris tamen dicere: si non\nbene facerem, non adhuc in regno essem; iam me deus extinxisset\n. non conspicis istum Manassem in sacrilegio et in.\ncrudelitate tibi comparandum, quod quinquaginta septem annis,\nut saepe dixi, regnum tenuerit in Iudaea? hic utique qui\nfecerit derelinquere populum deum et seruirė idolis, hic utique\nqui in templo domini et in aedibus dei simulacra collocauerit,\nqui domum dei, qui sacrarium eius maiestatis\nidolorum fecerit sacrarium. sic et te patitur deus, sic sustinet\nquoad usque et familiam probet suam et dignos coronet et\nindignos tecum, nisi te correxeris, ad aeternam puniat poenam.\nceterum crede quod possit sic et tunc Manassem et nunc te,\nin uno atomo exstinguere oculorum, sed parcit, non quia non\npossit, sed quia dignum sit et eius coronari cultores contra\nuestram manentes crudelitatem immobiles et uos inimicos\neius clementiae, si tales ut estis durare censueritis, ad poenam\ndamnet sempiternam. tu ut dicas: si non bene agerem,\nnumquam adhuc imperarem, faciunt illi qui te errantem non\nsolum corrigi nolunt, sed ut et pereas inpellunt. non mirum;\nscriptum est enim et te et illos tales futuros: laudatur peccator\nin desideriis animae suae, et qui iniqua gerit benedicetur.\nexacerbauit dominum peccator, secundum multitudinem irae.\nsuae non inquiret; non est deus in conspectu eius, inquinat.ae\nsunt uiae eius in omni tempore; auferuntur iudicia eius a.\n\n\n\n\n\n\nfacie eius. cum igitur tu dicis: bene facimus tollere episcopos\nillos qui confitentur se tenere fidem apud Niciam scriptam\net constituere eos qui confiteantur, sicuti confitebatur Arrius;\net illi dicant: recte utique tu es paccator ille qui laudaris\niniuste pro desideriis animae tuae; et tu es iniquus, qui, cum\nsis derelictus pro blasphemiis tuis a deo, tamen cum adulatoribus\ntuis quodcumque delinquis non reprehendatur, sed\nmagis dicatur bene te agere. cum dicis: bene feci ad Alexandriam\nmittere militem ad auferendum Athanasium, et illi\nrectissime dicunt: tu cui conparandus eris, nisi illi qui per\npsalmographum notatur a spiritu sancto, quod enim, cum\ngerat iniqua, cum sit pessimus et execrabilis, tamen cupiens\nsit laudari ? dicis: nisi bene agerem, non adhuc mihi pepercisset\ndeus; et inuenio dictam ad deum; propterea quod hos\nqui exerrarint partibus corripis, et eos qui peccant admonens\nadloqueris, ut derelicta mal ilia credant in te, domine. et illos\nenim antiquos inhabitatores terrae tuae odiens, quoniam odibilia\ntibi opera faciebant per medicamina et sacramenta iniusta,\net filiorum necatores sine misericordia uoluisti perdere\nper manus parentum nostrorum, ut dignam percipiat peregrinationem\nfiliorum dei quae tibi omnium carior est terra.\nsed et his tamquam hominibus pepercisti et misisti antecessores\nexercitus uespas, ut illos partibus exterminarent. numquid\ninpotens eras inpugnare, impios iustis subicere aut bestiis\nsaeuissimis aut uerbo duro simul perdere ? sed portibus iudicans\ndabas locum paenitentiae, non ignorans quoniam nequam est\nnatio eorum et naturalis malitia illorum et quoniam non\npoterat mutari cogitatio illorum in perpetuo; semen enim erat\nmaledictum ab initio nec timens aliquem ueniam dabas peccatis\neorum. quis enim dicet tibi: quid fecisti? aut quis stabit\ncontra iudicium tuum ?\nSimiliter et tibi parcitur, Constanti, ut agas paenitentiam\naat eorum intereas examplo, qui cum. sciti fuissent a deo, quod\nnon esaent acturi paenitentiam, quod non fuissent semet conuersuri\nad deum, propterea (quod aem$n> fuerit ab initio\nmalignum, tamen pepercerit eis et non statim ut deliquerunt\neos puniuerit. ae igitur dicas: si non bene agerem, numquam\nprofecto mihi deus pepercisset, quando uideas consceleratis tuis\ndiu paenitentiae locum exhibitum, ut tandem malerum factorum\nsuorum uiderent causas et satis pro delicto fecissent deo.\neris ergo et tu, si minime conuersus fueris ad deum, unus\nex illo maledicto genere, de quo ad deum dicitur: nota ignorans\nquoniam est nequam natio illorum et naturalis malitia eorum\nd quoniam non potuerit mutari cogitatio eorum in perpetuo;\nsemen enim erat maledictum ab initio. quam igitur te gloriosum\nesse uidebis, quando cum talibus esse coeperis, cum inter\ntales te uidebis iudicatum, cum inter tales inuentus missus\nfueris in flammas inextinguibiles? tu utique prior omnibus et\nmaior etiam illic futurus in illis poenis; neque enim quisquam\nin nequitiis tibi conpar inueniri poterit, nisi solus, diabolus,\nut te aliquis in illis poenis possit conspici melior. audes dicere:\nsi non bene uiuerem, si non mea essent recta opera, si non\nfides mea, hoc est Arriana, fuisset catholica, si non recte\negissem tollere illos episcopos qui fidem praedicant descriptam\na trecentis apud Niciam et eo amplius, numquam diu regnarem,\nnumquam m eo usque fulgerem in regno, ut, et pauco\nlicet tempore, tamen solus intra limitem Romanum imperassem.\nå ita est, ut dicis. cur dicit iustissimus dei cultor lob ad eos,\nqui eius iustitiam falsis allegationibus lacessebant? audite me\nquoniam dolores uulneris mei cogunt me loqui: ut quid impii\nuiuunt et domus illorum non dissipatae sunt et timor ab illis\nlonge est ? uacca illorum numquam abortauit, semper tulit\n\n\n\n\n\n\nuentrem suum; ipsi uero permanent tamquam oues in perpetuo\net filii eorum accepto organo ludunt cum delectamento,\nut uitam degerant in bonis, cum dicat dominus: recedite a me,\niniqui, uias illorum nolo nosse, quoniam lucerna impiorum\nextinguetur et gemitu dolebunt in uita sua. erunt tamquam\npalea, quae a uento rapitur, aut tamquam puluis, qui a\ntempestate uoluitur; uideant autem oculi illorum mortem. cum\nhaec sciam dominum de illis dixisse, scitote quia nemo uestrum\npotest me conpescere ut taceam, cur haec gloriosissimus dicit\nIob? nisi quia sciret quam plurimos quidem male agere et\ntamen certis non statim reddi, sed seruari eos ad hoc, ut aut\nse corrigant aut certe post obitum sentiant delictorum suorum\npoenas, sentiant quid fuerit non quaesisse deum, non ei seruisse,\ndum facultas erat, credendo in eum solum famulandoque\nei eum promereri. iam credo conuictus tanti uiri testimonio\ndesinas dicere te iuste fecisse, quod amoueris domini\nsacerdotes et ordinaueris etiam Arrianae fidei homines et\niusseris fidem praedicari Arriani dogmatis, quod proscripseris\net deportaueris et tormenta admoueris atque interfeceris\ncredentes in unicum dei filium; desines, inquam, dicere propterea\nte uiuere et sic in regno florere, quod illa egeris ac sis\ngerens, quando audias dicentem iustum uirum Iob, quem deus\nsine querela dixerit sibi seruisse, quem uerum suum cultorem\nnarrauerit, quod enim, cum sint impie quam plurimi agentes,\ntamen in hac uita uiuant quam iucundissime. adhuc dignare\naccipere quae infra dicat de uobis impiis et cognosce quomodo,\ncum male agatis, interim uobis parcatur et temet deo repraesenta\nper paenitentiam. nesciebam quoniam tales tenebrae\nuenturae essent ante faciem meam. quare ergo, domine, non\npotui una hora latere; impii autem transeunt in finibus alienis,\net greges ouium cum pastoribus rapuerunt et pecora orpha-\n\n\n\n\n\n\nnorum adflixerunt et bouem uiduae pignerauerunt. agrum non\nsuum ante tempus demessi sunt, et coegerunt homines in uineis\nsuis gratis operari. et multos despoliauerunt et esurientibus\npanem abstulerunt, et in faucibus multis obsederunt, et non\nintellexerunt uiam iustitiae. maledicatur pars illorum in terris.\nquae est enim spes impiis hominibus aut quem aditum\npossunt habere apud dominum? sed et si corroborauerint, ad\negentiam uenient, et qui remanserint ex illis mala morte\nmorientur, et uiduis illorum nemo miserebitur, et si collexerint\naurum aut argentum tamquam lutum, haec omnia iusti possidebunt\n. ne itaque iam digneris iniuste tibi blandiri, imperator,\nquia enim sis talis, qualem adseuerauimus, et arbitreris te\nhomicidam ac sacrilegum propterea diutissime degere in hac\nuita, quod enim tua opera sint deo accepta. talia sunt opera\ntua, qualia et illorum, in quos inuehitur ore Isaiae spiritus\nsanctus dicens: sic dicit dominus qui liberauit te, sanctus\nIsrael: ego sum deus, ostendi tibi uiam in qua ambules; et\nsi audisses mandata mea, facta fuisset ut fluuius pax tua et\niustitia ut fluctus maris, et factum esset sicut arena maris\nsemen tuum et nati uentris tui.\nSed, inquis, haec ad Iudaeos dicta sunt, nempe ad eos\nquorum te fecisti imitatorem. et nunc, ut est crebro dictum,\nmuta malignas uias tuas, crede ut credit sancta ecclesia, et\nin omnibus tibi propitiabitur. dicit enim ipse: reuertimini ad\nme ex toto corde uestro simulque et ieiunio et fletu et planctu\net discindite corda uestra et non uestimenta. reuertere toto\ncorde ad deum, adquiesce his salubribus remediis ad criminis\ntui intellegentiam conspiciendam, aperi cordis oculos, ingemisce\ntoto corde tam te grauiter deliquisse colligens; tunc tui miserebitur\nille qui dicit: cum conuersus ingemueris, tunc saluus\neris et scies ubi fueris. reminiscere deo dicatum dixisse prophetam:\nnolo mortem morientis, dicit dominus, quantum ut\n\n\n\n\n\n\nreuertatur et uiuat. noli iam sentire quod, cum mala sint\nopera tua, ut bene te agere existimes, cur non statim pro\nfactis poenas receperis tuis, sed conspice scriptum dominum\npatientem esse. ut paenitearis. ne dixeris: peccaui, et quid\naccidit mihi triste ? est enim altissimus patiens redditor. audi\netiam paulum beatum inuitantem te ad deum, circa te placandum\naperientem tibi, quod enim idcirco sit patiens et non\nilico sint repraesentata merita operum tuorum, quia uelit te\ntandem a malis emergere per paenitentiam, per ueram satisfactionem.\nnumquid sustinentiam bonitatis eius et patientiam\ncontemnis, ignorans quoniam bonitas dei ad paenitentiam te\nadducit? tu autem secundum duritiam tuam et cor inpaenitens\nthesaurizas tibi iram in die irae et reuelationis iusti iudicii\ndei, qui reddet unicuique secundum operam eius. redi, Constanti,\nad deum, contra interni tui hostis latrocinium sume\npaenitentjae arma, fuge adulatorum, qui tibi non fuerint dig..\nnati quae (in) se habent dicere, perniciosam laudem, memento\nore Isaiae dixisse dominum: qui uos felices dicunt in errorem\nuos mittunt et semitam pedum uestrorum turbant. crede in\nunicum dei filium, accipe ueniam tuorum scelerum, repete\ndicere psalmographum: apud inferos quia confitebitur tibi?\net iterum: numquid exomologesim faciet tibi puluis? reuertere\nad deum, ingemesce pro criminibus tuis, per Hieremiam domini\ndicentis audi uocem: numquid qui cadit non resurget, aut\nqui auertitur non conuertetur? cecidisti die qua negasti dei\nfilium; resurges hora qua fueris confessus. quia te plaga\nhostilis insedit, trade te curandum medicinae, ipse tibi adhibe\nmedellam. uulnerasti temet dicens: non est uerus dei filius,\niterum temet sanaturus, si dicas ut nos dicimus et credimus\nesse illum uerum dei filium. reuertimini, dicit Iohel, ad\n\n\n\n\n\n\ndominum deum uestrum, quoniam misericors et pius et patiens\net multae miserationis et qui sententiam flectat aduersus\nmalitiam inrogatam. si hanc tibi promissam indulgentiam\nfunerum tuorum repudiandam duxeris, illic hanc consequi desideraturus,\nubi nihil eris praeter cruciamenta percepturus\npoenarum.\n"};

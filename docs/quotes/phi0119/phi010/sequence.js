var sequence = {"name":"Plautus, Titus Maccius. Menaechmi","data":"Salutem primum iam a principio propitiam\nmihi atque vobis, spectatores, nuntio.\napporto vobis Plautum, lingua non manu,\nquaeso ut benignis accipiatis auribus.\nnunc argumentum accipite atque animum advortite;\nquam potero in verba conferam paucissuma.\natque hoc poetae faciunt in comoediis:\nomnis res gestas esse Athenis autumant,\nquo Ã­llud vobis graecum videatur magis;\nego nusquam dicam nisi ubi factum dicitur.\natque adeo hoc argumentum graecissat, tamen\nnon atticissat, verum sicilicissitat.\nhuic argumento antelogium hoc fuit;\nnunc argumentum vobis demensum dabo,\nnon modio, neque trimodio, verum ipso horreo:\ntantum ad narrandum argumentum Ã¡dest benignitas.\nmercator quidam fuit Syracusis senex,\neÃ­ sunt nati filii gemini duo,\nita forma simili pueri, Ãºt mater sua\nnon internosse posset quae mammam dabat,\nneque adeo mater ipsa quae illos pepererat,\nut quidem ille dixit mihi, qui pueros viderat:\nego illÃ³s non vidi, ne quis vostrum censeat.\npostquam iam pueri septuennes sunt, pater\noneravit navem magnam multis mercibus;\nimponit geminum Ã¡lterum in navem pater,\nTarentum avexit secum ad mercatum simul,\nillum reliquit alterum Ã¡pud matrem domi.\nTarenti ludi forte erant, cum illuc venit.\nmortales multi, ut ad ludos, convenerant:\npuÃ©r aberravit inter homines a patre.\nEpidamniensis quidam ibi mercator fuit,\nis puerum tollit avehitque Epidamnium.\npater eius autem postquam puerum perdidit,\nanimum despondit, eaque is aegritudine\npaucis diebus post Tarenti emortuost.\npostquam Syracusas de ea re rediit nuntius\nad avom puerorum, puerum surruptum alterum\npatremque pueri Tarenti esse emortuom,\nimmutat nomen avos huic gemino alteri;\nita illum dilexit, qui subruptust, alterum:\nillius nomen indit illi qui domi est,\nMenaechmo, idem quod alteri nomen fuit;\net ipsus eodem est avos vocatus nomine\n(propterea illius nomen memini facilius,\nquia illÃºm clamore vidi flagitarier).\nne mox erretis, iam nunc praedico prius:\nidem est ambobus nomen geminis fratribus.\nnunc in Epidamnum pedibus redeundum est mihi,\nut hanc rem vobis examussim disputem.\nsi quis quid vestrum Epidamnum curari sibi\nvelit, audacter imperato et dicito,\nsed ita ut det unde curari id possit sibi.\nnam nisi qui argentum dederit, nugas egerit;\nqui dederit, magis maiores nugas egerit.\nverum illuc redeo unde abii, atque uno asto in loco.\nEpidamniensis ille, quem dÃºdum dixeram,\ngeminum illum puerum qui surrupuit alterum,\nei liberorum, nisi divitiae, nil erat:\nadoptat illum puerum surrupticium\nsibi filium eique uxorem dotatam dedit,\neumque heredem fecit, quom ipse obiit diem.\nnam rus ut ibat forte, ut multum pluerat,\ningressus fluvium rapidum ab urbe haud longule,\nrapidus raptori pueri subduxit pedes\nabstraxitque hominem in maximam malam crucem.\nilli divitiae evenerunt maximae.\nis illic habitat geminus surrupticius.\nnunc ille geminus, qui Syracusis habet,\nhodie in Epidamnum veniet cum servo suo\nhunc quaeritatum geminum germanum suom.\nhaec urbs Epidamnus est, dum haec agitur fabula:\nquando alia agetur, aliud fiet oppidum;\nsicut familiae quoque solent mutarier:\nmodo â€ ni caditat leno, modo adulescens, modo senex,\npauper, mendicus, rex, parasitus, hariolus\n\nIuventus nomen fecit Peniculo mihi,\nideo quia mensam, quando edo, detergeo.\nhomines captivos qui catenis vinciunt\net qui fugitivis servis indunt compedes,\nnimis stÃºlte faciunt mea quidem sententia.\nnam homini misero si ad malum accedit malum,\nmaior lubido est fugere et facere nequiter.\nnam se ex catenis eximunt aliquo modo.\ntum compediti Ã¡num lima praeterunt\naut lapide excutiunt clavom. nugae sunt eae.\nquem tu adservare recte, ne aufugiat, voles,\nesca atque potione vinciri decet.\napud mÃ©nsam plenam homini rostrum deliges;\ndum tu illi quod edit et quod potet praebeas,\nsuo arbitratu Ã¡dfatim cottidie,\nnumquam edepol fugiet, tam etsi capital fecerit,\nfacile adservabis, dÃºm eo vinclo vincies.\nita istaÃ©c nimis lenta vincla sunt escaria:\nquam magis extendas, tanto adstringunt artius.\nnam ego ad Menaechmum hÃºnc eo, quo iam diu\nsum iudicatus; ultro eo ut me vinciat.\nnam illic homo homines non alit, verum educat,\nrecreatque: nullus melius medicinam facit.\nita est adulescens; ipsus escae maxumae\ncerialis cenas dat, ita mensas exstruit,\ntantas struices concinnat patinarias:\nstandumst in lecto, si quid de summo petas.\nsed mi intervallum iam hos dies multos fuit:\ndomi domÃ­tus sum usque cum caris meis.\nnam neque edo neque emo nisi quod est carissumum.\nid quoque iam, cari qui instruontur deserunt.\nnunc ad eum inviso. sed aperitur ostium.\nMenaechmum eccum ipsum video, progreditur foras.\nNí mala, ni stúlta sies, ni índomita impósque animi,\nquód viro esse odió videas, túte tibi odio habeas.\npraéterhac sí mihi tále post húnc diem\nfáxis, faxó foris vídua visás patrem.\nnám quotiens foras íre volo, mé retines, revocás, rogitas,\nquó ego eam, quám rem agam, quíd negotí geram,\nquíd petam, quid feram, quíd foris egerim.\nportitorem domum duxi, ita omnem mihi\nrem necesse eloqui est, quidquid egi atque ago.\nnímium ego te habui délicatam; núnc adeo ut factúrus dicam.\nquando égo tibi ancillás, penum,\nlanam, aurum, vestem, purpuram bene praebeo nec quicquam eges,\nmalo cavebis si sapis, virum observare desines.\nÃ¡tque adeo, ne me nequiquam serves, ob eam industriam\nhodie ducam scortum ad cenam atque aliquo condicam foras.\nIllic homo se uxori simulat male loqui, loquitur mihi;\nnam si foris cenat, profecto me, haud uxorem, ulciscitur.\nEuax, iurgio hercle tandem uxorem abegi ab ianua.\nubi sÃºnt amatores mariti? dona quid cessant mihi\nconfÃ©rre omnes congratulantes, quia pugnavi fortiter?\nhÃ¡nc modo uxori intus pallam surrupui, ad scortum fero.\nsic hÃ³c decet, dari facete verba custodi catae.\nhoc fÃ¡cinus pulchrumst, hoc probumst, hoc lepidumst, hoc factumst fabre:\nmeÃ³ malo a mala abstuli hoc, ad damnum deferetur.\navÃ³rti praedam ab hostibus nostrum salute socium.\nHeÃºs adulescens, ecqua in istac pars inest praeda mihi?\nPerii, in insidias deveni.\nImmo in praesidium, ne time.\nQuis homo est?\nEgo sum.\nO mea Commoditas, o mea Opportunitas,\nsalve.\nSalve.\nQuid agis?\nTeneo dextera genium meum.\nNon potuisti magis per tempus mi advenire quam advenis.\nIta ego soleo: commoditatis omnis articulos scio.\nVin tu facinus luculentum inspicere?\nQuis id coxit coquos?\niam sciam, si quid titubatumst, ubi reliquias videro.\nDic mi, enumquam tu vidisti tabulam pictam in pariete,\nubi aquila Catameitum raperet aut ubi Venus Adoneum?\nSaepe. sed quid istaÃ© picturae ad me attinent?\nAge me aspice.\necquid adsimulo similiter?\nQuis istest ornatus tuos?\nDic hominem lepidissimum esse me.\nVbi essuri sumus?\nDic modo hoc quod ego te iubeo.\nDico: homo lepidissime.\nEcquid audes de tuo istuc addere?\nAtque hilarissime.\nPerge porro.\nNon pergo hercle, nisi scio qua gratia.\nlitigium tibi est cum uxore, eo mi Ã¡bs te caveo cautius.\nClam uxoremst ubi pulchre habeamus atque hunc comburamus diem.\nAge sane igitur, quando aequom oras, quam mox incendo rogum?\ndies quidem iam ad umbilicum est dimidiatus mortuos.\nTe morare, mihi quom obloquere.\nOculum ecfodito per solum\nmihi, Menaechme, si ullum verbum faxo nisi quod iusseris.\nConcede huc a foribus.\nFiat.\nEtiam concede huc.\nLicet.\nEtiam nunc concede audacter ab leonino cavo.\nEu edepol ne tu, ut ego opinor, esses agitator probus.\nQuidum?\nNe te uxor sequatur, respectas identidem.\nSed quid ais?\nEgone? id enim quod tu vis, id aio atque id nego.\nEcquid tu de odore possis, si quid forte olfeceris,\nfacere coniecturam ?\ncaptum sit collegium.\nAgedum odorare hanc quam ego habeo pallam. quid olet? apstines?\nSummum Ã³lfactare oportet vestimentum muliebre,\nnam ex istoc loco spurcatur nasum odore â€  inlucido.\nOlfacta igitur hinc, Penicule. lepide ut fastidis.\nDecet.\nQuid igitur? quid olet? responde.\nFurtum, scortum, prandium.\ntibi fuant\nelocutus, nam\nnunc ad amicam deferetur hanc meretricem Erotium.\nmihi, tibi atque illi iubebo iam adparari prandium.\nEu.\nInde usque ad diurnam stellam crastinam potabimus.\nEu,\nexpedite fabulatu'sfabulatus es\n. iam fores ferio?\nFeri.\nvel mane etiam.\nMille passum commoratu'scommoratus es\ncantharum.\nPlacide pulta.\nMetuis, credo, ne fores Samiae sient.\nMane, mane obsecro hercle: eapse eccam exit. oh, solem vides\nsatin ut occaecatust prae huius corporis candoribus?\nAnime mi, Menaechme, salve.\nQuid ego?\nExtra numerum es mihi.\nIdem istuc aliis adscriptivis fieri ad legionem solet.\nEgo istic mihi hodie adparari iussi apud te proelium.\nHodie id fiet.\nIn eo uterque proelio potabimus;\nuter ibi melior bellator erit inventus cantharo,\nâ€  tuest legio adiudicato, cum utro hanc noctem sies.\nut ego uxorem, mea voluptas, ubi te aspicio, odi male.\nInterim nequis quin eius aliquid indutus sies.\nquid hoc est?\nInduviae tuae atque uxoris exuviae, rosa.\nSuperas facile, ut superior sis mihi quam quisquam qui impetrant.\nMeretrix tantisper blanditur, dum illud quod rapiat videt;\nnam si amabas, iÃ¡m oportebat nasum abreptum mordicus.\nSustine hoc, Penicule: exuvias facere quas vovi volo.\nCedo; sed obsecro hercle, salta sic cum palla postea.\nEgo saltabo? sanus hercle non es.\nEgone an tu magis?\nsi non saltas, exue igitur.\nNimio ego hanc periculo\nsurrupui hodie. meo quidem animo ab Hippolyta subcingulum\nHercules haud aeque magno umquam abstulit periculo.\ncape tibi hanc, quando una vivis meis morigera moribus.\nHoc animo decet animatos esse amatores probos.\nQui quidem ad mendicitatem se properent detrudere.\nQuattuor minis ego emi istanc anno uxori meae.\nQuattuor minae perierunt plane, ut ratio redditur.\nScin quid volo ego te accurare?\nScio, curabo quae voles.\nIube igitur tribus nÃ³bis apud te prandium accurarier\natque aliquid scitamentorum de foro opsonarier,\nglandionidam suillam, laridum pernonidam,\naut sincipitamenta porcina aut aliquid ad eum modum,\nmadida quae mi adposita in mensa miluinam suggerant;\natque actutum.\nLicet ecastor.\nNos prodimus ad forum.\niam hic nos erimus: dum coquetur, interim potabimus.\nQuando vis veni, parata res erit.\nPropera modo.\nsequere tu.â€”\nEgo hercle vero te et servabo et te sequar,\nneque hodie ut te perdam, meream deorum divitias mihi.â€”\nEvocate intus Culindrum mihi coquom actutum foras.\nsportulam cape atque argentum. eccos tris nummos habes.\nHabeo.\nAbi atque obsonium adfer; tribus vide quod sit satis:\nneque defiat neque supersit.\nCuius modi hÃ­ homines erunt?\nEgo et Menaechmus et parasitus eius.\nIam isti sunt decem;\nnam parasitus octo hominum munus facile fungitur.\nElocuta sum convivas, ceterum cura.\nLicet.\ncocta sunt, iube ire accubitum.\nRedi cito.\nIam ego hic ero.â€”\nVoluptas nullast navitis, Messenio,\nmaior meo animo, quam quom ex alto procul\nterram conspiciunt.\nMaior, non dicam dolo,\nquam si adveniens terram videas quae fuerit tua.\nsed quaeso, quam ob rem nunc Epidamnum venimus?\nan quasi mare omnis circumimus insulas?\nFratrem quaesitum geminum germanum meum.\nNam quid modi futurum est illum quaerere?\nhic annus sextust postquam ei reÃ­ operam damus.\nHistros, Hispanos, Massiliensis, Hilurios,\nmare superum omne Graeciamque exoticam\norasque Italicas omnis, qua adgreditur mare,\nsumus círcumvecti. sí acum, credo, quaereres,\nacum invenisses, si appareret, iam diu.\nhominem inter vivos quaeritamus mortuom;\nnam invenissemus iam diu, si viveret.\nErgo istuc quaero certum qui faciat mihi,\nqui sese dicat scire eum esse emortuom:\noperam praeterea numquam sumam quaerere.\nverum aliter vivos numquam desistam exsequi.\nego illÃºm scio quam cordi sit carus meo.\nIn scirpo nodum quaeris. quin nos hinc domum\nredimus, nisi si historiam scripturi sumus?\nDictum facessas, datum edis, caveas malo.\nmolestus ne sis, non tuo hoc fiet modo.\nEm\nilloc enim vÃ©rbo esse me servom scio.\nnon potuit paucis plura plane proloqui.\nverum tamen nÃ©queo contineri quin loquar.\naudin, Menaechme? quom inspicio marsuppium,\nviaticati hercle admodum aestive sumus.\nne tu hercle, opinor, nisi domum revorteris,\nubi nihil habebis, geminum dum quaeres, gemes.\nnam ita est haec hominum natio: in Epidamnieis\nvoluptÃ¡rii atque potatores maxumi;\ntum sycophantae et palpatores plurumi\nin urbe hac habitant; tum meretrices mulieres\nnusquam perhibentur blandiores gentium.\npropterea huic urbi nomen Epidamno inditumst,\nquia nemo ferme huc sine damno devortitur.\nEgo istÃºc cavebo. cedo dum huc mihi marsuppium.\nQuid eo vis?\nIam aps te metuo de verbis tuis.\nQuid metuis?\nNe mihi damnum in Epidamno duis.\ntu magnus amator mulierum es, Messenio,\nego autem homo iracundus, animi perditi;\nid utrumque, argentum quando habebo, cavero,\nne tu delinquas neve ego irascar tibi.\nCape atque serva. me lubente feceris.\nBene opsonavi atque ex mea sententia,\nbonum anteponam prandium pransoribus.\nsed eccÃºm Menaechmum video. vae tergo meo,\nprius iÃ¡m convivae ambulant ante ostium,\nquam ego opsonatu redeo. adibo atque alloquar.\nMenaechme, salve.\nDi te amabunt quisquis es.\nQuisquis\nquis ego sim?\nNon hercle vero.\nVbi convivae ceteri?\nQuos tu convivas quaeris?\nParasitum tuom.\nMeum parasitum? certe hic insanust homo.\nDixin tibi esse hic sycophantas plurumos?\n\nQuem tu parasitum quaeris, adulescens, meum?\nPeniculum Ã©ccum in vidulo salvom fero.\nMenaechme, numero huc advenis ad prandium.\nnunc opsonatu redeo.\nResponde mihi,\nadulescens: quibus hic pretiis porci veneunt\nsacres sinceri?\nNummis.\nNummum a me accipe:\niube tÃ© piari de mea pecunia.\nnam Ã©quidem insanum esse te certo scio,\nqui mihi molestu'smolestus es\nhomini ignoto, quisquis es.\nCylindrus ego sum: non nosti nomen meum?\nSi tu Cylindrus seu Coriendrus, perieris.\nego te non novi, neque novisse adeo volo.\nEst tibi Menaechmo nomen, tantum quod sciam.\nPro sano loqueris quom me appellas nomine.\nsed ubi novisti me?\nVbi ego te noverim,\nqui amicam habes eram meam hanc Erotium?\nNeque hercle ego habeo, neque te quis homo sis scio.\nNon scis quis ego sim, qui tibi saepissime\ncyathisso apud nos, quando potas?\nEi mihi,\nquom nihil est qui illi homini diminuam caput.\nTun cyathissare mihi soles, qui ante hunc diem\nEpidamnum numquam vidi neque veni?\nNegas?\nNego hercle vero.\nNon tu in illisce aedibus\nâ€  habitas?\nDi illos homines, qui illic habitant, perduint.\nInsanit hic quidem, qui ipse male dicit sibi.\naudin, Menaechme?\nQuid vis?\nSi me consulas,\nnummum illum quem mihi dudum pollicitu'spollicitus es\ndareâ€”\nnam tu quidem hercle certo non sanu'ssanus es\nsatis,\nMenaechme, qui nunc ipsus male dicas tibiâ€”\niubeas, si sapias, porculum adferri tibi.\nEu hercle hominem multum, et odiosum mihi.\nSolet iocari saepe mecum illoc modo.\nquam vis ridiculus est, ubi uxor non adest.\nquid ais tu?\nQuid vis, inquam.\nSatin hoc quod vides\ntribus vÃ³bis opsonatumst, an opsono amplius,\ntibi et parasito et mulieri?\nQuas tu mulieres,\nquos tu parasitos loquere?\nQuod te urget scelus,\nqui huic sis molestus?\nQuid tibi mecum est rei?\nego te non novi: cum hoc quem novi fabulor.\nNon edepol tÃº homo sanus es, certo scio.\nIam ergo haec madebunt faxo, nil morabitur.\nproin tu ne quo abeas longius ab aedibus.\nnumquid vis?\nVt eas maximam malam crucem.\nIre hercle meliust te interim atque accumbere,\ndum ego haec appono ad Volcani violentiam.\nibo intro et dicam te hic adstare Erotio,\nut te hinc abducat potius quam hic adstes foris.â€”\nIamne abiit illic? edepol haud mendacia\ntua verba experior esse.\nObservato modo:\nnam istic meretricem credo habitare mulierem,\nut quidem ille insanus dixit, qui hinc abiit modo.\nSed miror qui ille noverit nomen meum.\nMinime hercle mirum. morem hunc meretrices habent:\nad portum mittunt servolos, ancillulas;\nsi quae peregrina navis in portum advenit,\nrogitant cuiatis sit, quid ei nomen siet,\npostilla extemplo se applicant, agglutinant:\nsi pellexerunt, perditum amittunt domum.\nnunc ín istoc portu stát navis praedatoria,\naps qua cavendum nobis sane censeo.\nMones quidem hercle recte.\nTum demum sciam\nrecte monuisse, si tu recte caveris.\nTace dÃºm parumper, nam concrepuit ostium:\nvideamus qui hinc egreditur.\nHoc ponam interim.\nasservatote haec sultis, navales pedes.\nSine fóres sic, abi, nolo óperiri.\nintús para, curá, vide, quod opúst fiat:\nsterníte lectos, incéndite odores; múnditia\ninlécebra animost amántium.\namánti amoenitás malost, nobís lucrost.\nsed ubi ílle est, quem coquos ánte aedis esse áit? atque eccum video,\nqui mi ést usui et plurímum prodest.\nitem hinc últro fit, ut méret, potissimus nostraé domi ut sit;\nnunc Ã©um adibo, adloquar ultro.\nanimúle mi, mihi mirá videntur,\nte hic stáre foris, fores quoí pateant,\nmagis quám domus tua domus quom haéc tua sit.\nomné paratumst, ut iússisti\natque út voluisti, néque tibi\nullÃ¡ morast intus.\nprandium, út iussisti, hic cúratumst:\nubi lúbet, ire licet áccubitum.\nQuÃ­cum haec mulier loquitur?\nEquidem tecum.\nQuid mecum tibi\nfuit umquam aut nunc est negoti?\nQuia pol te unum ex omnibus\nVenus me voluit magnificare, neque id haud immerito tuo.\nnam ecastor solus benefactis tuis me florentem facis.\nCerto haec mulier aut insana aut ebria est, Messenio,\nquaÃ© hominem ignotum compellet me tam familiariter.\nDixin Ã©go istaec hic solere fieri? folia nunc cadunt,\npraeut si triduom hoc hic erimus: tum arbores in te cadent.\nnam ita sunt hic meretrices: omnes elecebrae argentariae.\nsed sine me dum hanc compellare. heus mulier, tibi dico.\nQuid est?\nVbi tu hÃºnc hominem novisti?\nIbidem ubi hic me iam diu,\nin Epidamno.\nIn Epidamno? qui huc in hanc urbem pedem,\nnisi hodie, numquam intro tetulit?\nHeia, delicias facis.\nmi Menaechme, quin, amabo, is intro? hic tibi erit rectius.\nHaec quidem edepol recte appellat meo me mulier nomine.\nnimis miror, quid hoc sÃ­t negoti.\nOboluit marsuppium\nhuic istuc quod habes.\nAtque edepol tu me monuisti probe.\naccipe dum hoc. iam scibo, utrum haec me mage amet an marsuppium.\nEamus intro, ut prandeamus.\nBene vocas: tam gratiast.\nCur igitur me tibi iussisti coquere dudum prandium?\nEgon te iussi coquere?\nCerto, tibi et parasito tuo.\nCui, malum, parasito? certo haec mulier non sanast satis.\nPeniculo.\nQuis iste Ã©st Peniculus? qui extergentur baxeae?\nScilicet qui dudum tecum venit, quom pallam mihi\ndetulisti, quÃ¡m ab uxore tua surrupuisti.\nQuid est?\ntibi pallam dedi, quam uxori meae surrupui? sanan es?\ncerte haec mulier cantherino ritu Ã¡stans somniat.\nQui lubet ludibrio habere me atque ire infitias mihi\nfacta quae sunt?\nDic quid est id quod negem quod fecerim?\nPallam te hodie mihi dedisse uxoris.\nEtiam nunc nego.\nego quidem neque umquam uxorem hÃ¡bui neque habeo, neque huc\numquam, postquam natus sum, intra portam penetravi pedem.\nprandi in navi, inde huc sum egressus, te conveni.\nEccere,\nperii misera, quam tu mihi nunc navem narras?\nLigneam,\nsaepe tritam, saepe fixam, saepe excussam malleo;\nquasi supellex pellionis, palus palo proxumust.\nIÃ¡m, amabo, desiste ludos facere atque i hac mecum semul.\nNescio quem, mulier, alium hÃ³minem, non me quaeritas.\nNon ego te novi Menaechmum, Moscho prognatum patre,\nqui Syracusis perhibere natus esse in Sicilia,\nubi rex Agathocles regnator fuit et iterum Phintia,\ntertium Liparo, qui in morte regnum Hieroni tradidit,\nnunc Hiero est?\nHaud falsa, mulier, praedicas.\nPro Iuppiter,\nnum istaec mulier illinc venit, quae te novit tam cate?\nHercle opinor, pernegari non potest.\nNe feceris.\nperiisti, si intrassis intra limen.\nQuin tu tace modo.\nbene res geritur. adsentabor quidquid dicet mulieri,\nsi possum hospitium nancisci. iam dudum, mulier, tibi\nnon imprudens advorsabar: hunc metuebam, ne meae\nuxori renuntiaret de palla et de prandio.\nnunc, quando vis, eamus intro.\nEtiam parasitum manes?\nNeque ego illum maneo, neque flocci facio, neque, si venerit,\neum volo intromitti.\nEcastor haud invita fecero.\nsed scin quid te amabo ut facias?\nImpera quid vis modo.\nPallam illam, quam dudum dederas, ad phrygionem ut deferas,\nut reconcinnetur atque ut opera addantur quae volo.\nHercle qui tu recte dicis: eÃ¡dem ignorabitur,\nne uxor cognoscat te habere, si in via conspexerit.\nErgo mox auferto tecum, quando abibis.\nMaxime.\nEamus intro\nIam sequar te. hÃºnc volo etiam conloqui.\neho Messenio, accede huc.\nQuid negoti est?\nâ€ sussciri.\nQuid eo opust?\nOpus est. scio ut me dices.\nTanto nequior.\nHabeo praedam: tantum incepi Ã³peris. ei quantum potes,\nabduc istos in tabernam actutum devorsoriam.\ntum facito ante solem occasum ut venias advorsum mihi.\nNon tu istas meretrices novisti, ere.\nTace, inquam\nmihi dolebit, non tibi, si quid ego stulte fecero.\nmulier haec stulta atque inscita est; quantum perspexi modo,\nest hic praeda nobis.â€”\nPerii, iamne abis? periit probe:\nducit lembum dierectum navis praedatoria.\nsed ego inscitus qui domino me postulem moderarier:\ndicto me emit audientem, haud imperatorem sibi.\nsequimini, ut, quod imperatum est, veniam advorsum temperi.â€”\nPlus triginta ánnis natus sum, quom ínterea loci,\nnumquam quicquam facinus feci peius neque scelestius,\nquÃ¡m hodie, quom in contionem mediam me immersi miser.\nubi ego dÃºm hieto, Menaechmus se subterduxit mihi\natque abiit ad amicam, credo, neque me voluit ducere.\nqui illum di omnes perduint, qui primus commentust\ncontionem habere, qui homines occupatos occupat.\nnon ad eam rem Ã³tiosos homines decuit deligi,\nqui nisi adsint quom citentur, census capiat ilico?\n\n\nadfatim est hominum, in dies qui singulas escas edint,\nquibus negoti nihil est, qui essum neque vocantur neque vocant:\neos oportet contioni dare operam atque comitiis.\nsÃ­ id ita esset, non ego hodie perdidissem prandium,\nquoi tam credo â€  datum voluisse quam me video vivere.\nibo: etiamnum reliquiarum spes animum oblectat meum.\nsed quid ego video? Menaechmus cum corona exit foras.\nsublatum est convivium, edepol venio adversum temperi.\nobservabo, quid agat, hominem. post adibo atque adloquar.\nPotine ut quiescas? ego tibi hanc hodie probe\nlepideque concinnatam referam temperi.\nnon faxo eam esse dices: Ã­ta ignorabitur.\nPallam ad phrygionem fert confecto prandio\nvinoque expoto, parasito excluso foras.\nnon hercle is sum qui sum, ni hÃ¡nc iniuriam\nmeque ultus pulchre fuero. observa quid dabo.\nPro di immortales, quoÃ­ homini umquam uno die\nboni dedistis plus, qui minus speraverit?\nprandi, potavi, scortum accubui, apstuli\nhanc, quoius heres numquam erit post hunc diem.\nNequeo quae loquitur exaudire clanculum;\nsatur nunc loquitur de me et de parti mea.\nAit hanc dedisse me sibÃ­, atque eam meae\nuxori surrupuisse. quoniam sentio\nerrare, extemplo, quasi res cÃºm ea esset mihi,\ncoepi adsentari: mulier quidquid dixerat,\nidem ego dicebam. quid multis verbis opust?\nminore nusquam bene fui dispendio.\nAdibo ad hominem, nam turbare gestio.\nQuis hic Ã©st, qui adversus it mihi?\nQuid ais, homo\nlevior quam pluma, pessime et nequissime,\nflagitium hominis, subdole ac minimi preti?\nquid de te merui, qua me causa perderes?\nut surrupuisti te mihi dudum de foro!\nfecisti funus med absente prandio.\ncur ausu'sausus es\nfacere, quoi ego aeque heres eram?\nAdulescens, quaeso, quid tibi mecum est rei,\nqui mihi male dicas homini ignoto insciens?\nan tibi malam rem vis pro male dictis dari?\nâ€ Pol eam quidem edepol te dedisse intellego.\nResponde, adulescens, quaeso, quid nomen tibist?\nEtiam derides, quasi nomen non noveris?\nNon edepol ego te, quod sciam, umquam ante hunc diem\nvidi neque novi; verum certo, quisquis es,\nsi aÃ©quom facias, mihi odiosus ne sies.\nMenaechme, vigila.\nVigilo hercle equidem, quod sciam.\nNon me novisti?\nNon negem, si noverim.\nTuom parasitum non novisti?\nNon tibi\nsanum est, adulescens, sinciput, intellego.\nResponde, surrupuistin uxori tuae\npallam istanc hodie átque dédisti Erotio?\nNeque hercle ego uxorem habeo neque ego Erotio\ndedi nec pallam surrupui.\nSatin sanus es?\noccisast haec res. non ego te indutum foras\nexire vidi pallam?\nVae capiti tuo.\nomnis cinaedos esse censes, tu quia es?\ntun med indutum fuisse pallam praedicas?\nEgo hercle vero.\nNon tu abis quo dignus es?\naut te piari iube, homo insanissime.\nNumquam edepol quisquam me exorabit, quin tuae\nuxori rem omnem iÃ¡m, uti sit gesta, eloquar;\nomnes in te istaec recident contumeliae:\nfaxo haud inultus prandium comederis.â€”\nQuid hoc Ã©st negoti? satine, ut quemque conspicor,\nita me ludificant? sed concrepuit ostium.\nMenaechme, amare ait te multum Erotium,\nut hoc una opera sibi ad aurificem deferas,\natque huc ut addas auri pondo Ãºnciam\niubeasque spinter novom reconcinnarier.\nEt istÃºc et aliud, si quid curari volet,\nme curaturum dicito, quidquid volet.\nScin quid hoc sit spinter?\nNescio, nisi aureum.\nHoc est quod olim clanculum ex armario\nte surrupuisse aiebas uxori tuae.\nNumquam hercle factum est.\nNon meministi, obsecro?\nredde igitur spinter, si non meministi.\nMane.\nimmo equidem memini. nempe hoc est, quod illÃ­ dedi.\nIstuc.\nVbi illae armillaÃ© sunt, quas una dedi?\nNumquam dedisti.\nNam pol hoc unum dedi.\nDicam curare?\nDicito: curabitur.\net palla et spinter faxo referantur simul.\nAmabo, mi Menaechme, inauris da mihi\nfaciendas pondo duom nummum, stalagmia,\nut te libenter videam, quom ad nos veneris.\nFiat. cedo aurum, ego manupretium dabo.\nDa sodes abs te: ego post reddidero tibi.\nImmo cedo abs te: ego post tibi reddam duplex.\nNon habeo.\nAt tu, quando habebis, tum dato.\nNumquid me vis?â€”\nHaec me curaturum dicitoâ€”\nut quantum possint quique liceant veneant.\niamne abiit intro? abiit, operuit fores.\ndi me quidem omnes adiuvant, augent, amant.\nsed quid ego cesso, dum datur mi occasio\ntempusque, abire ab his locis lenoniis?\npropera, Menaechme, fer pedem, confer gradum.\ndemam hanc coronam atque abiciam ad laevam manum,\nut, siquis sequatur, hac me abiisse censeant.\nibo et conveniam servom, si potero, meum,\nut haec, quae bona dant di mihi, ex me sciat.â€”\nEgone hic me patiar frustra in matrimonio,\nubi vir compilet clanculum quidquid domist\natque ea ad amicam deferat?\nQuin tu taces?\nmanufesto faxo iam opprimes: sequere hac modo.\npallam ad phrygionem cum corona Ã©brius\nferebat, hodie tibi quam surrupuit domo.\nsed eccám coronam quám habuit. num mentior?\nem hac Ã¡biit, si vis persequi vestigiis.\natque edepol eccum Ã³ptume revortitur;\nsed pallam non fert.\nQuid ego nunc cum illoc agam?\nIdem quod semper: male habeas; sic censeo.\nhuc concedamus: ex insidiis aucupa.\nVt hóc utimúr maximé more móro\nmoléstoque múltum, atque utí quique súnt\noptumí, maxumé morem habént hunc:\ncliéntes sibi ómnes volúnt esse múltos:\nboníne an malí sint, id haúd quaeritánt;\nres magís quaeritúr quam cliéntum fidés\ncuius modÃ­ clueat.\nsi ést pauper átque haud malús, nequam habétur,\nsin díves malúst, is cliéns frugi habétur.\nquí neque legés neque aequóm bonum usquám colunt,\nsollícitos patrónos habént.\ndatúm denegánt quod datum ést, litiúm plení, rapaces\nvirí, fraudulénti,\nqui aut faénore aut periúriis habént rem parátam,\nmens est in quo\neÃ­s ubi dicitur dies, simul patronis dicitur.\nquippe qui pro illis loquimur quae male fecerunt\naut ád populum aut ín iure aut ápud aedilem rés est.\nsicút me hodie nimis sóllicitum cliens quídam habuit, neque quód volui\nagere aÃºt quicum licitumst, ita med attinuit, ita detinuit.\nÃ¡pud aediles pro eius factis plurumisque pessumisque\ndixi causam, condiciones tetuli tortas, confragosas:\naut plus aut minus quám opus fuerat dicto dixeram † controversiam, ut\nsponsio fierÃ©t. quid ille? qui praedem dedit.\nnéc magis manufestum ego hominem úmquam ullum teneri vidi:\nomnibus male factis testes tres aderant acerrumi.\ndi illum ómnes perdant, íta mihihunc hódie corrupít diem,\nmeque adeo, quÃ­ hodie forum umquam oculis inspexi meis.\ndiem corrupi Ã³ptimum: iussi adparari prandium,\namica exspectat me, scio. ubi primum est licitum, Ã­lico\nproperavi abire de foro. iratast, credo, nunc mihi;\nplacabit palla quam dedi,\nquam hódie uxori ábstuli atque huic détuli Erótio.\nQuid aÃ­s?\nViro me malo mÃ¡le nuptam.\nSatin aúdis quae illic lóquitur?\nSatis.\nSí sapiam, hinc intro ábeam, ubi mi bene sít.\nMane: male erit pÃ³tius.\nNe íllam ecastor faénerato ábstulisti.\nSÃ­c datur.\nClanculum te istaec flagitia facere censebas potis?\nQuid illuc est, uxor, negoti?\nMen rogas?\nVin hunc rogem?\nAufer hinc palpationes.\nPerge tu.\nQuid tu mihi\ntristis es?\nTe scire oportet.\nScit, sed dissimulat malus.\nQuid negotist?\nPallamâ€”\nPallam?\nQuidam pallamâ€”\nQuid paves?\nNil equidem paveo.\nNisi unum: palla pallorem incutit.\nat tu ne clam me comesses prandium. perge in virum.\nNon taces?\nNon hercle vero taceo. nutat, ne loquar.\nNon hercle ego quidem usquam quicquam nuto neque nicto tibi.\nNe ego mecastor mulier misera.\nQui tu misera es? mi expedi.\nNihil hoc confidentius, qui quae vides ea pernegat.\nPer Iovem deosque omnis adiuro, uxor, (satin hoc est tibi?)\nme isti non nutasse.\nCredit iam tibi de isto: illuc redi.\nQuÃ³ ego redeam?\nEquidem ad phrygionem censeo. ei, pallam refer.\nQuae istaec palla est?\nTaceo iam, quando haec rem non meminit suam.\n\nNumquis servorum deliquit? num ancillae aut servi tibi\nresponsant? eloquere. impune non erit.\nNugas agis.\nTristis admodum es. non mi istuc satis placet.\nNugas agis.\nCerte familiarium aliquoi Ã­rata es.\nNugas agis.\nNum mihi es irata saltem?\nNunc tu non nugas agis.\nNon edepol deliqui quicquam.\nEm rursum nunc nugas agis.\nDic, mea uxor, quid tibi aegre est?\nBellus blanditur tibi.\nPotin ut mihi molestus ne sis? num te appello?\nAufer manum.\nSic datur. properato absente me comesse prandium,\npost ante aedis cum corona me derideto ebrius.\nNeque edepol ego prandi neque hodie huc intro tetuli pedem.\nTun negas?\nNego hercle vero.\nNihil hoc homine audacius.\nnon ego te modo hic ante aedis cum corona florea\nvidi astare? quom negabas mi esse sanum sinciput,\net negabas me novisse, peregrinum aibas esse te?\nQuin ut dudum divorti abs te, redeo nunc demum domum.\nNovi ego te. non mihi censebas esse, qui te ulciscerer.\nomnia hercle uxori dixi.\nQuid dixisti?\nNescio,\neam ipsus roga.\nQuid hoc est, uxor? quidnam hic narravit tibi?\nquid id est? quid taces? quin dicis quid sit?\nQuasi tu nescias.\n\npalla mi est domo surrepta.\nPalla surrepta est tibi?\nMe rogas?\nPol haud rogem te, si sciam.\nO hominem malum,\nut dissimulat. non potes celare: rem novit probe.\nomnia hercle ego edictavi.\nQuid id est?\nQuando nil pudet\nneque vis tua voluntate ipse profiteri, audi atque ades.\net quid tristis sim et quid hic mihi dixerit, faxo scias.\npalla mi est domo surrupta.\nPalla surruptast mihi?\nViden ut te scelestus captat? huic surruptast, non tibi.\nnam profecto tibi surrupta si essetâ€”salva non foret.\nNil mihi tecum est. sed tu quid ais?\nPalla, inquam, periit domo.\nQuis eam surrupuit?\nPol istuc ille scit qui illam abstulit.\nQuis is homo est?\nMenaechmus quidam.\nEdepol factum nequiter.\nquis is Menaechmust?\nTu istic, inquam.\nEgone?\nTu.\nQuis arguit?\nEgomet.\nEt ego. atque huic amicae detulisti Erotio.\nEgon dedi?\nTu, tu istic, inquam. vin adferri noctuam,\nquae tu tu usque dicat tibi? nam nos iam defessi sumus.\n\nPer Iovem deosque omnis adiuro, uxor (satin hoc est tibi?)\nnon dedisse.\nImmo hercle vero, nos non falsum dicere.\nSed ego illam non condonavi, sed sic utendam dedi.\nEquidem ecastor tuam nec chlamydem do foras nec pallium\ncuiquam utendum. mulierem aequom est vestimentum muliebre\ndare foras, virum virile. quin refers pallam domum?\nEgo faxo referetur.\nEx re tua, ut opinor, feceris;\nnam domum numquam introibis, nisi feres pallam simul.\neo domum.\nQuid mihi futurum est, qui tibi hanc operam dedi?\nOpera reddetur, quando quid tibi erit surruptum domo.â€”\nId quidem edepol numquam erit, nam nihil est quod perdam domi.\ncum viro cum uxore di vos perdant. properabo ad forum,\nnam ex hac familia me plane éxcidisse intellego.—\nMale mi uxor sese fecisse censet, quom exclusit foras;\nquasi non habeam, quo intromittar, alium meliorem locum.\nsi tibi displiceo, patiundum: at placuero huic Erotio,\nquae me non excludet ab se, sed apud se occludet domi.\nnunc ibo, orabo ut mihi pallam reddat, quam dudum dedi;\naliam illi redimam meliorem. heus, ecquis hic est ianitor?\naperite atque Erotium aliquis evocate ante ostium.\nQuis hic me quaerit?\nSibi inimicus magis quam aÃ©tati tuae.\nMi Menaechme, cur ante aedis astas? sequere intro.\nMane.\nscin quid est quod ego ad te venio?\nScio, ut tibi ex me sit volup.\nImmo edepol pallam illam, amabo te, quam tibi dudum dedi,\nmihi eam redde. uxor rescivit rem omnem, ut factum est, ordine.\nego tibi redimam bis tanto pluris pallam, quam voles.\nTibi dedi equidem illam, ad phrygionem Ãºt ferres, paulo prius,\net illud spinter, ut ad aurificem ferres, ut fieret novom.\nMihi tu ut dederis pallam et spinter? numquam factum reperies.\nnam ego quidem postquam illam dudum tibi dedi atque abii ad forum,\nnunc redeo, nunc te postillac video.\nVideo quam rem agis.\nquia commisi, ut me defrudes, ad eam rem adfectas viam.\nNeque edepol te defrudandi causa posco (quin tibi\ndico uxorem rescivisse)â€”\nNec te ultro oravi ut dares:\ntute ultro ad me detulisti, dedisti eam dono mihi;\neandem nunc reposcis: patiar. tibi habe, aufer, utere\nvel tu vel tua uxor, vel etiam in loculos compingite.\ntu huc post hunc diem pedem intro non feres, ne frustra sis;\nquando tu me bene merentem tibi habes despicatui,\nnisi feres argentum, frustra me ductare non potes.\naliam posthac invenito quám habeas frustratui.—\nNimis iracunde hercle tandem. heÃºs tu, tibi dico, mane,\nredi. etiamne astas? etiam audes mea revorti gratia?\nabiit intro, occlusit aedis. nunc ego sum exclusissimus:\nneque domi neque apud amicam mihi iam quicquam creditur.\nibo et consulam hanc rem amicos, quid faciendum censeant.â€”\nNimis stÃºlte dudum feci, quom marsuppium\nMessenioni cum argento concredidi.\nimmersit aliquo sese, credo, in ganeum.\nProvisam quam mox vir meus redeat domum.\nsed eccum video. salva sum, pallam refert.\nDemiror ubi nunc ambulet Messenio.\nAdibo atque hominem accipiam quibus dictis meret.\nnon te pudet prodire in conspectum meum,\nflagitium hominis, cum istoc ornatu?\nQuid est?\nquae te res agitat, mulier?\nEtiamne, impudens,\nmuttire verbum unum audes aut mecum loqui?\nQuid tandem admisi in me, ut loqui non audeam?\nRogas me? o hominis impudentem audaciam!\nNon tu scis, mulier, Hecubam quapropter canem\nGraii esse praedicabant?\nNon equidem scio.\nQuia idem faciebat Hecuba quod tu nunc facis:\nomnia mala ingerebat, quemquem aspexerat.\nitaque adeo iure coepta appellari est canes.\nNon ego istaec tua flagitia possum perpeti.\nnam med aetatem viduam Ã©sse mavelim,\nquam istaec flagitia tua pati quae tu facis.\nQuid id ad me, tu te nuptam possis perpeti\nan sis abitura a tuo viro? an mos hic ita est,\nperegrino ut advenienti narrent fabulas?\nQuas fabulas? non, inquam, patiar praeterhac,\nquin vidua vivam quam tuos mÃ³res perferam.\nMea quidem hercle causa vidua vivito,\nvel usque dum regnum optinebit Iuppiter.\nAt mihi negabas dudum surrupuisse te,\nnunc eandem ante oculos attines: non te pudet?\nEu hercle, mulier, multum et audax et mala es.\ntun tibi hanc surreptam dicere audes, quam mihi\ndedit alia mulier ut concinnandam darem?\nNe istuc mecastorâ€”iam patrem accersam meum\natque ei narrabo tua flagitia quae facis.\nei, â€  Deceo, quaere meum patrem, tecum simul\nut veniat ad me: ita rem esse dicito.\niam ego aperiam istaec tua flagitia.\nSanan es?\nquae mea flagitia?\nPallam atque aurum meum\ndomo suppilas tuae uxori et tuae\ndegeris amicae. satin haec recte fabulor?\nQuaeso hercle, mulier, si scis, monstra quod bibam,\ntuam qui possim perpeti petulantiam.\nquem tÃº hominem esse me arbitrere, nescio;\nego te simitu novi cum Porthaone.\nSi me derides, at pol illum non potes,\npatrem meum, qui huc advenit. quin respicis?\nnovistin tu illum?\nNovi cum Calcha simul:\neodÃ©m die illum vidi quo te ante hunc diem.\nNegas novisse me? negas patrem meum?\nIdem hercle dicam, sÃ­ avom vis adducere.\nEcastor pariter hoc atque alias res soles.\nVt aétas mea ést atque ut hóc usus fácto est\ngradum proferam, progrediri properabo.\nsed id quam mihi facile sit, haud sum falsus.\nnam pernicitas deserit: consitus sum\nsenectute, onustum gero corpus, vires\nreliquere: ut aetas mala est; mers mala ergost.\nnam res plurumas pessumas, quom advenit, fert:\nquas si aútumem omnis, nimis lóngus sermost.\nsed haec res mihi in pectore et corde curaest,\nquidnam hóc sit negóti, quod fília sic\nrepénte expetít me, ut ád sese irem.\nnec, quíd id sit, mihí certiús facit, quid\nvelÃ­t, quid me accersat.\nverúm propemodúm iam sció, quid siet rei.\ncredo cum viro litigium natum esse aliquod.\nita istaec solent, quae viros subservire\nsibi postulant, dote fretae, feroces.\net illi quoque haud abstinent saepe culpa.\nverum est modus tamen, quoad pati uxorem oportet;\nnec pol filia umquam patrem accersit ad se,\nnisi aut quid commissi aut iurgi est iusta causa.\nsed id quidquid est, iam sciam. atque eccam eampse\nante aedis et eius virum tristem video.\nid ést quod suspicábar.\nÃ¡ppellabo hanc.\nIbo advorsum. sálve multum, mí pater.\nSalva sis. salven advenio? salven accersi iubes?\nquid tu tristis es? quid ille autem abs te iratus destitit?\nnescio quíd vos velitati éstis inter vos duos.\nloquere, uter meruistis culpam? paucis, non longos logos.\nNusquam equidem quicquam deliqui: hoc primum te absolvo, pater.\nverum vivere hic non possum neque durare ullo modo.\nproin tu me hinc abducas.\nQuid istuc autem est?\nLudibrio, pater,\nhabeor.\nVnde?\nAb illo, quoi me mandavisti, meo viro.\nEcce autem litigium. quotiens tandem Ã©dixi tibi,\nut caveres, neuter ad me iretis cum querimonia?\nQui ego istuc, mi pater, cavere possum?\nMen interrogas?\nNisi non vis.\nQuotiens monstravi tibi, viro ut morem geras,\nquid ille faciat, né id observes, quó eat, quid rerum gerat.\nAt enim ille hinc amat meretricem ex proxumo.\nSane sapit,\natque ob istÃ¡nc industriam etiam faxo amabit amplius.\nAtque ibi potat.\nTua quidem ille causa potabit minus,\nsi illic sive alibi libebit? quae haec, malum, impudentiast?\nuna opera prohibere, ad cenam ne promittat, postules,\nneve quemquam accipiat alienum apud se. serviren tibi\npostulas viros? dare una Ã³pera pensum postules,\ninter ancillas sedere iubeas, lanam carere.\nNon equidem mihi te advocatum, pater, adduxi, sed viro.\nhinc stas, illim causam dicis.\nSi ille quid deliquerit,\nmulto tanto illum accusabo, quam te accusavi, amplius.\nquando te auratam et vestitam bene habet, ancillas penum\nrecte praehibet, melius sanam est, mulier, mentem sumere.\nAt ille suppilat mihi aurum et pallas ex arcis domo,\nme despoliat, mea ornamenta clam ad meretrices degerit.\nMale facit, si istuc facit; si non facit, tu male facis,\nquae insontem insimules.\nQuin etiam nunc habet pallam, pater,\net spinter, quod ad hanc detulerat, nunc, quia rescivi, refert.\nIám ego ex hoc, ut factumst, scibo. íbo ad hominem atque adloquar.\ndic mi istuc, Menaechme, quod vos dissertatis, ut sciam.\nquid tu tristis es? quid illa autem irata abs te destitit?\nQuisquis es, quidquid tibi nomen est, senex, summum Iovem\ndeosque do testesâ€”\nQua de re aut cuius rei rerum omnium?\nMe neque isti male fecisse mulieri, quae me arguit\nhanc domo ab se surrupuisse atque abstulisse deierat.\nsÃ­ ego intra aedis huius umquam, ubi habitat, penetravi pedem,\nomnium hominum exopto ut fiam miserorum miserrimus.\nSanun es, qui istuc exoptes aut neges te umquam pedem\nin eas aedis intulisse ubi habitas, insanissime?\nTun, senex, ais habitare med in illisce aedibus?\nTun negas?\nNego hercle vero.\nImmo hercle â€ ludere negas;\nnisi quo nocte hac exmigrastis. concede huc, mea filia.\nquid tu ais? num hinc exmigrastis?\nQuem in locum aut quam ob rem, obsecro?\nNon edepol scio.\nProfecto ludit te hic. non tu tenes?\nIam vero, Menaechme, satis iocatu'siocatus es\n. nunc hanc rem gere.\nQuaeso, quid mihi tecum est? unde aut quis tu homo es?\nâ€  tibi aut adeo isti, quae mihi molesta est quoquo modo?\nViden tu Ã­lli oculos virere? ut viridis exoritur colos\nex temporibus atque fronte, ut oculi scintillant, vide.\nQuid mihi meliust, quam quando illi me insanire praedicant,\nego med adsimulem insanire, ut illos a me absterream?\nVt pandiculans oscitatur. quid nunc faciam, mi pater?\nConcede huc, mea nata, ab istoc quam potest longissime.\nEuhoe Bacche, Bromie, quo me in silvam venatum vocas?\naudio, sed non abire possum ab his regionibus,\nita illa me ab laeva rabiosa femina adservat canis,\nposte autem illinc hircus â€  alus, qui saepe aetate in sua\nperdidit civem innocentem falso testimonio.\nVae capiti tuo.\nEcce, Apollo mi ex oraclo Ã­mperat,\nut ego Ã­lli oculos exuram lampadibus ardentibus.\nPerii, mi pater, minatur mÃ­hi oculos exurere.\n\nEi mihi, insanire me aiunt, ultro cum ipsi insaniunt.\nFilia, heus.\nQuid est? quid agimus?\nQuid si ego huc servos cito?\nibo, abducam qui hunc hinc tollant et domi devinciant,\nprius quam turbarum quid faciat amplius.\nEnim haereo;\nni occupo aliquid mihi consilium, hÃ­ domum me ad se auferent.\npugnis me votas in huius ore quicquam parcere,\nni a meis oculis abscedat in malam magnam crucem.\nfaciam quod iubes, Apollo.\nFuge domum, quantum potest,\nne hic te obtundat.\nFugio. amabo, Ã¡dserva istunc, mi pater,\nne quo hinc abeat. sumne ego mulier misera, quae illaec audio?â€”\nHaud male, Apollo illanc amovi; nunc hunc impurissimum,\nbarbatum, tremulum Tithonum, qui cluet Cygno patre,\nita mihi imperas ut ego huius membra atque ossa atque artua\ncomminuam illo scipione quem ipse habet.\nDabitur malum,\nme quidem si attÃ­geris aut si propius ad me accesseris.\nFaciam quod iubes; securim capiam ancipitem, atque hunc senem\nosse fini dedolabo Ã¡ssulatim viscera.\nEnim vero illud praecavendumst, atque adcurandumst mihi;\nsane ego illÃºm metuo, ut minatur, ne quid male faxit mihi.\nMulta mi imperas, Apollo: nunc equos iunctos iubes\ncapere me indomitos, ferocis, atque in currum inscendere,\nut ego hunc proteram leonem vetulum, olentem, edentulum.\niam adstiti in currum, iam lora teneo, iam stimulus in manust.\nagite equi, facitote sonitus ungularum appareat,\ncursu celeri facite inflexa sit pedum pernicitas.\nMihin equis iunctis minare?\nEcce, Apollo, denuo\nme iubes facere impetum in eum qui stat atque occidere.\nsed quis hic est qui me capillo hÃ­nc de curru deripit?\nimperium tuom demutat atque edictum Apollinis.\nEu hÃ©rcle morbum acrem ac durum di vostram fidem.\nvel hic qui insanit, quam valuit paulo prius;\nei derepente tantus morbus incidit.\nibo atque accersam medicum iam quantum potest.â€”\nIamne isti abierunt, quaeso, ex conspectu meo,\nqui me vi cogunt, ut validus insaniam?\nquid cesso abire ad navem, dum salvo licet?\nvosque omnis quaeso, si senex revenerit,\nne me indicetis qua platea hinc aufugerim.â€”\nLumbi sedendo, Ã³culi spectando dolent,\nmanendo medicum, dum se ex opere recipiat.\nodiosus tandem vix ab aegrotis venit.\nait se Ã³bligasse crus fractum Aesculapio,\nApollini autem brachium. nunc cogito,\nutrum me dicam ducere medicum an fabrum.\natque eccum incedit. move formicinum gradum.\nquid esse Ã­lli morbi, dixeras? narra, senex.\nnum laruatust aut cerritus? fac sciam.\nnum eum veternus aut aqua intercus tenet?\nQuin ea te causa duco, ut id dicas mihi\natque illum ut sanum facias.\nPerfacile id quidemst.\nsanum futurum, mea ego id promitto fide.\nMagna cum cura ego illum curari volo.\nQuin suspirabo plus sescenta Ã­n die:\nita ego eum cum cura magna curabo tibi.\nAtque eccum ipsum hominem. observemus, quam rem agat.\nEdepol ne hic dies pervorsus atque advorsus mi optigit.\nquae me clam ratus sum facere, ea Ã³mnia fecit palam\nparasitus, qui me complevit flagiti et formidinis,\nmeus Vlixes, suo qui regi tantum concivit mali.\nquém ego hominem, síquidem vivo, vita evolvam sua—\nsed ego stultus sum, qui illius esse dico, quae meast:\nmeo cibo et sumptu educatust. anima privabo virum.\ncondigne autem haec meretrix fecit, ut mos est meretricius:\nquia rogo, palla ut referatur rursum ad uxorem meam,\nmihi se ait dedisse. eu edepol nÃ© ego homo vivo miser.\nAudin quae loquitur?\nSe miserum praedicat.\nAdeas velim.\nSalvos sis, Menaechme. quaeso, cur apertas brachium?\nnon tu scis, quantum isti morbo nunc tuo facias mali?\nQuin tu te suspendis?\nEcquid sentis?\nQuidni sentiam?\nnon potest haec res ellebori â€ iungere optinerier.\nsed quid ais, Menaechme?\nQuid vis?\nDic mihi hoc quod te rogo:\nalbum an atrum vinum potas?\nQuin tu is in malam crucem?\nIam hercle occeptat insanire primulum.\nQuin tu me interrogas,\npurpureum panem an puniceum soleam ego esse an luteum?\nsoleamne esse avis squamosas, piscis pennatos?\nPapae,\naudin tu ut deliramenta loquitur? quid cessas dare\npotionis aliquid prius quam percipit insania?\nMane modo, etiam percontabor alia.\nOccidis fabulans.\nDic mihi hoc: solent tibi umquam Ã³culi duri fieri?\nQuid? tu me lucustam censes esse, homo ignavissime?\nDic mihi: en umquam intestina tibi crepant, quod sentias?\nVbi satur sum, nulla crepitant; quando esurio, tum crepant.\nHoc quidem edepol hau pro insano verbum respondit mihi.\nperdormiscin usque ad lucem? facilen tu dormis cubans?\nPerdormisco, si resolvi árgentum cui debeo—\nqui te Iuppiter dique omnes, percontator, perduint.\nNunc homo insanire occeptat: de illis verbis cave tibi.\nImmo Nestor nunc quidem est de verbis, praeut dudum fuit;\nnam dudum uxorem suam esse aiebat rabiosam canem.\nQuid, ego?\nDixti insanus, inquam.\nEgone?\nTu istic, qui mihi\netiam me iunctis quadrigis minitatu'sminitatus es\nprosternere.\negomet haec te vidi facere, Ã©gomet haec ted arguo.\nAt ego te sacram coronam surrupuisse Iovi scio,\net ob eam rem in carcerem ted esse compactum scio,\net postquam es emissus, caesum virgis sub furca scio;\ntum patrem occidisse et matrem vendidisse etiam scio.\nsatin haec pro sano male dicta male dictis respondeo?\nObsecro hercle, medice, propere, quidquid facturu'sfacturus es\n, face.\nnon vides hominem insanire?\nScin quid facias optimum est?\nad me face uti deferatur.\nItane censes?\nQuippini?\nibi meo arbitratu potero curare hominem.\nAge ut lubet.\nElleborum potabis faxo Ã¡liquos viginti dies.\nAt ego te pendentem fodiam stimulis triginta dies.\nI, arcesse homines, qui illunc ad me deferant.\nQuot sunt satis?\nProinde ut insanire video, quattuor, nihilo minus.\nIam hic erunt. asserva tu istunc, medice.\nImmo ibo domum,\nut parentur quibus paratis opus est. tu servos iube\nhunc ad me ferant.\nIam ego illic faxo erit.\nAbeo.\nVale.â€”\nAbiit socerus, abiit medicus. nunc sÃ³lus sum. pro Iuppiter,\nquid illuc est quod med hisce homines insanire praedicant?\nnam Ã©quidem, postquam gnatus sum, numquam aegrotavi unum diem,\nneque ego insanio neque pugnas neque ego litis coepio.\nsalvus salvos alios video, novi homines, adloquor.\nan illi perperam insanire me aiunt, ipsi insaniunt?\nquid ego nunc faciam? domum ire cupio: Ãºxor non sinit;\nhuc autem nemo intromittit. nimis proventum est nequiter.\nhic ero usque: ad noctem saltem, credo, intromittar domum.\nSpectámen bonó servo id ést, qui rem erílem\nprocurat, videt, collocat cogitatque,\nut absente eró rem erí diligenter\ntutétur, quam si ípse adsit aút rectiús.\ntergÃºm quam gulam, crura quam ventrem oportet\npotióra esse, cuí cor modéste sitúmst.\nrecordetur id, qui nihili sunt, quid eis preti\ndÃ©tur ab suis eris, ignavis, improbis viris:\nverbÃ©ra compedes\nmolaÃ©, magna lassitudo fames frigus durum,\nhaec prÃ©tia sunt ignaviae.\nid ego male malum metuo: propterea bonum esse certumst potius quam malum;\nnam magis multo patior facilius verba: verbera ego odi,\nnimióque edo lubéntius molitúm, quam molitum praéhibeo.\nproptérea eri imperium éxsequor, bene ét sedate servo id;\natquÃ© mihi id prodest.\nÃ¡lii ita ut in rem esse ducunt, sint: ego ita ero ut me esse oportet;\nmetum míhi adhibeam, culpam ábstineam, ero ut ómnibus in locis sím praesto:\nservi, qui cum culpa carent metuont, solent esse eris utibiles.\nnam illi, qui nil metuont, postquam malum promeriti, tunc ei metuont.\nmetuam haúd multum. prope est quándo erus ob fácta pretium exsólvet.\néo ego exemplo servio, térgi ut in rem esse arbitror.\npostquam ín tabernam vása et servos cónlocavi, ut iusserat,\nita vÃ©nio adversum. nunc foris pultabo, adesse ut me sciat,\nâ€  neque virum ex hoc saltu damni salvom ut educam foras.\nsÃ©d metuo, ne sero veniam depugnato proelio.\nPÃ©r ego vobis deos atque homines dico, ut imperium meum\nsapienter habeatis curae, quae imperavi atque impero:\nfacite illic homo iam in medicinam ablatus sublimen siet,\nnisi quidem vos vostra crura aut latera nihili penditis.\ncave quisquam, quod illÃ­c minitetur, vostrum flocci fecerit.\nquid státis? quid dubitátis? iam sublímen raptum opórtuit.\nego ibo ad medicum: praesto ero illi, cum venietis.\nOccidi,\nquid hoc Ã©st negoti? quid illisce homines ad me currunt, opsecro?\nquid voltis vos? quid quaeritatis? quid me circumsistitis?\nquo rapitis me? quo fertis me? perii, opsecro vestram fidem,\nEpidamnienses, subvenite, cives. quin me mittitis?\nPro di immortales, obsecro, quid ego oculis aspicio meis?\nerum meum indignissime nescio qui sublimen ferunt.\nEcquis suppetias mihi audet ferre?\nEgo, ere, audacissime.\no facinus indignum et malum, Epidamnii cives, erum\nmeum hic in pacato oppido luci deripier in via,\nqui liber ad vos venerit.\nmittite istunc.\nObsecro te, quisquis es, operam mihi ut des,\nneu sinas in me insignite fieri tantam iniuriam.\nImmo et operam dabo et defendam et subvenibo sedulo.\nnumquam te patiar perire, me perirest aequius.\neripe oculum Ã­sti, ab umero qui tenet, ere, te obsecro.\nhisce ego iam sementem in ore faciam pugnosque obseram.\nmaximo hodie malo hercle vostro Ã­stunc fertis. mittite.\nTeneo ego huic oculum.\nFace ut oculi locus in capite appareat.\nvos scelesti, vos rapacis, vos praedones.\nPeriimus.\nobsecro hercle.\nMittite ergo.\nQuid me vobis tactiost?\npecte pugnis.\nAgite abite, fugite hinc in malam crucem.\nem tibi etiam: quia postremus cedis, hoc praemi feres.\nnimis bene ora commetavi atque ex mea sententia.\nedepol, ere, ne tibi suppetias temperi adveni modo.\nAt tibi di semper, adulescens, quisquis es, faciant bene.\nnam absque te esset, hodie numquam ad solem occasum viverem.\nErgo edepol, si recte facias, ere, med emittas manu.\nLiberem ego te?\nVerum, quandoquidem, ere, te servavi.\nQuid est?\nadulescens, erras.\nQuid, erro?\nPer Iovem adiuro patrem,\nmed erum tuom non esse.\nNon taces?\nNon mentior;\nnec meus servos Ãºmquam tale fecit quale tu mihi.\nSic sine igitur, si tuom négas me ésse, abire liberum.\nMea quidem hercle causa liber esto atque ito quo voles.\nNempe iubes?\nIubeo hercle, si quid imperi est in te mihi.\nSalve, mi patrone. cum tu liber es, Messenio,\ngaudeo. credo hercle vobis. sed, patrone, te obsecro,\nne minus imperes mihÃ­ quam cum tuos servos fui.\napud ted habitabo et quando ibis, una tecum ibo domum.\nMinime.\nNunc ibo in tabernam, vasa atque argentum tibi\nreferam. recte est obsignatum in vidulo marsuppium\ncum viatico: id tibÃ­ iam huc adferam.\nAdfer strenue.\nSalvom tibi ita ut mihi dedisti reddibo. hic me mane.â€”\nNimia mira mihi quidem hodie exorta sunt miris modis:\nalii me negant eum esse qui sum, atque excludunt foras\n\nvel ille qui se petere argentum modo, qui servom se meum\nesse aiebat, meus servator, quem ego modo emisi manu;\nis ait se mihi allaturum cum argento marsuppium:\nid si attulerit, dicam ut a me Ã¡beat liber quo volet,\nne tum, quando sanus factus sit, a me argentum petat.\nsocer et medicus me insanire aiebant. quid sit, mira sunt.\nhaec nihilo esse mihi videntur setius quam somnia.\nnunc ibo intro ad hanc meretricem, quamquam suscenset mihi,\nsi possum exorare ut pallam reddat, quam referam domum.â€”\nMen hodie usquam convenisse te, audax, audes dicere,\npostquam advorsum mi imperavi ut huc venires?\nQuin modo\nerupui, homines quom ferebant te sublimen quattuor,\napud hasce aedis. tu clamabas deum fidem atque hominum omnium,\nquÃ³m ego accurro teque eripio vi pugnando ingratiis.\nob eam rem, quia te servavi, me amisisti liberum.\ncum argentum dixi me petere et vasa, tu quantum potest\npraecucurristi obviam, ut quae fecisti infitias eas.\nLiberum ego te iussi abire?\nCerto.\nQuin certissimumst,\nmepte potius fieri servom, quam te umquam emittam manu.\nSi vÃ³ltis per oculos iurare, nihilo hercle ea causa magis\nfaciétis, ut ego hódie abstulerim pallam et spinter, pessumae.\nPro di Ã­mmortales, quid ego video?\nQuid vides?\nSpeculum tuom.\nQuid negoti est?\nTuast imago. tam consimilest quam potest.\nPol profecto haud est dissimilis, meam quom formam noscito.\nO adulescens, salve, qui me servavisti, quisquis es.\nAdulescens, quaeso hercle eloquere tuom mihi nomen, nisi piget.\nNon edepol ita promeruisti de me, ut pigeat, quae velis\nobsequi. mihi est Menaechmo nomen.\nImmo edepol mihi.\nSiculus sum Syracusanus.\nEadem urbs et patria est mihi.\nQuid ego ex te audio?\nHoc quod res est.\nNovi equidem hunc: erus est meus.\nego quidem huius servos sum, sed med esse huius credidi.\nego hunc censebam te esse, huic etiam Ã©xhibui negotium.\nquaeso ignoscas, si quid stulte dixi atque imprudens tibi.\nDelirare mihi videre: non commeministi, simul\nte hodie mecum exire ex navi?\nEnim vero aequom postulas.\ntÃº erus es: tu servom quaere. tu salveto: tu vale.\nhunc ego esse aio Menaechmum.\nAt ego me.\nQuae haec fabulast?\ntÃº es Menaechmus?\nMe esse dico, Moscho prognatum patre.\nTun meo patre es prognatus?\nImmo equidem, adulescens, meo;\ntuom tibi neque occupare neque praeripere postulo.\nDi immortales, spem insperatam date mihi quam suspicor.\nnam nisi me animus fallit, hi sunt gemini germani duo.\nnam et patriam et patrem conmemorant pariter qui fuerint sibi.\nsevocabo erum. Menaechme.\nQuid vis?\nNon ambos volo,\nsed uter vostrorum est advectus mecum navi.\nNon ego.\nAt ego.\nTe volo igitur. huc concede.\nConcessi. quid est?\nIllic homÃ³ aut sycophanta aut geminus est frater tuos.\nnam ego hominem hominis similiorem numquam vidi Ã¡lterum.\nneque aqua aquae nec lacte est lactis, crede mi, usquam similius,\nquam hic tui est, tuque huius autem; post eandem patriam ac patrem\nmemorat. meliust nos adire Ã¡tque hunc percontarier.\nHercle qui tu me admonuisti recte, et habeo gratiam.\nperge operam dare, obsecro hercle; liber esto, si invenis\nhunc meum fratrem esse.\nSpero.\nEt ego item spero fore.\nQuid ais tu? Menaechmum, opinor, te vocari dixeras.\nIta vero.\nHuic item Menaechmo nomen est. in Sicilia\nte Syracusis natum esse dixti: et hic natust ibi.\nMoschum tibi patrem fuisse dixti: huic itidem fuit.\nnunc operam potestis ambo mihi dare et vobis simul.\nPromeruisti ut ne quid ores quod velis, quin impetres.\ntam quasi me emeris argento, liber servibo tibi.\nSpes mihi est, vos inventurum fratres germanos duos\ngeminos, una matre natos et patre uno uno die.\nMira memoras. utinam efficere quod pollicitu'spollicitus es\npossies.\nPossum. sed nunc agite uterque id quod rogabo dicite.\nVbi lubet, roga: rÃ©spondebo. nil reticebo quod sciam.\nEst tibi nomen Menaechmo?\nFateor.\nEst itidem tibi?\nEst.\nPatrem fuisse Moschum tibi ais?\nIta vero.\nEt mihi.\nEsne tu Syracusanus?\nCerto.\nQuid tu?\nQuippini?\nOptime usque adhuc conveniunt signa. porro operam date.\nquid longissime meministi, dic mihi, in patria tua?\nCum patre ut abii Tarentum Ã¡d mercatum, postea\ninter homines me deerrare รก patre atque inde avehi.\nIuppiter supreme, serva me.\nQuid clamas? quin taces?\nquot eras annos gnatus, quom te pater a patria Ã¡vehit?\nSeptuennis: nam tunc dentes mihi cadebant primulum.\nneque patrÃ©m umquam postilla vidi.\nQuid? vos tum patri\nfilii quot eratis?\nVt nunc maxime memini, duo.\nVter eratis, tun an ille, maior?\nAeque ambo pares.\nQui id potest?\nGemini ambo eramus.\nDi me servatum volunt.\nSi interpellas, ego tacebo potius.\nTaceo.\nDic mihi:\nuno nomine ambo eratis?\nMinime. nam mihi hoc erat,\nquod nunc est, Menaechmo: Ã­llum tum vocabant Sosiclem.\nSigna adgnovi, contineri quin complectar non queo.\nmi germane gemine frater, salve. ego sum Sosicles.\nQuo modo igitur post Menaechmo nomen est factum tibi?\nPostquam ad nos renuntiatum est te et patrem esse mortuom,\navos noster mutavit: quod tibi nomen est, fecit mihi.\nCredo ita esse factum ut dicis. sed mi hoc responde.\nRoga.\nQuid erat nomen nostrae matri?\nTeuximarchae.\nConvenit.\no salve, insperate multis annis post quem conspicor.\nFrater, et tu, quÃ©m ego multis miseriis laboribus\nusque adhuc quaesivi quemque ego esse inventum gaudeo.\nHoc erat, quod haec te meretrix huius vocabat nomine:\nhunc censebat te esse, credo, quom vocat te ad prandium.\nNamque edepol iussi hic mihi hodie prandium appararier,\nclam meam uxorem, quoi pallam surrupui dudum domo,\neam dedi huic.\nHanc, dicis, frater, pallam, quam ego habeo?\nHaec east.\nquo modo haec ad te pervenit?\nMeretrix huc ad prandium\nme abduxit, me sibi dedisse aiebat. prandi perbene,\npotavi atque accubui scortum, pallam et aurum hoc abstuli.\nGaudeo edepol, si quid propter me tibi evenit boni.\nnam illa quom te ad se vocabat, memet esse credidit.\nNumquid me morare quin ego liber, ut iusti, siem?\nOptimum atque aequissimum orat, frater: fac causa mea.\nLiber esto.\nQuom tu es liber, gaudeo, Messenio.\nSed meliorest opus auspicio, ut liber perpetuo siem.\nQuoniam haec evenerunt, frater, nostra Ã©x sententia,\nin patriam redeamus ambo.\nFrater, faciam, ut tu voles.\nauctionem hic faciam et vendam quidquid est. nunc interim\neamus intro, frater.\nFiat.\nScitin quid ego vos rogo?\nQuid?\nPraeconium mi ut detis.\nDabitur.\nErgo nunciam\nvis conclamari auctionem fore?\nEquidem die septimi.\nAuctio fiet Menaechmi mane sane septimi.\nvenibunt servi, supellex, fundi, aedes, omnia.\nvenibunt quiqui licebunt, praesenti pecunia.\nvenibit uxor quoque etiam, si quis emptor venerit.\nvix credo tota auctione capiet â€  quinquagesies.\nnunc, spectatores, valete et nobis clare plaudite.\n"};

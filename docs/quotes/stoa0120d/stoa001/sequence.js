var sequence = {"name":"Evodius, Bishop of Uzalis. De fide Contra Manicheos","data":"1. EUODII DE FIDE CONTRA MANICHAEOS. Unus deus pater et filius et spiritus sanctus, inuisibilis, inconprehensibilis,\ninenarrabilis, inuiolabilis. incoinquinabilis, qui\nsolus habet inmortalitatem et lucem habitat inaccessibilem. ipse\nlumen uerum, uita et ueritas, bonus, summus et quaecumque de\nillo Lumanus sermo poterit enuntiare: quae tamen ab eo dantur,\nut aliquo modo dici possint. ex quo omnia, per quem omnia, siue\nsedes siue dominationes siue principatus siue potestates; et omnia\nper ipsum et in ipso creata sunt, sicut in utroque testamento humilibus\net pie quaerentibus manifestatur. ipsi gloria in saecula\nsaeculorum amen.\nHuic Manichaeus aduersarium esse dicit nescio quem gentis\nprincipem tenebrarum, quem etiam adserit ingenitum nec habere\nauctorem, a quo creatus sit. et utique si ingenitus et non creatus\nest, per se ipsum est inmortalis. et si per se inmortalis est, non\nerit deus, qui habeat solus iumÏŒrtalitatem, et erit iam mendax\napostolus, qui dicit de deo, quod solus habeat inmortalitatem. sed\nquia apostolus mendax non est, deus solus habet inmortalitatem. et ideo\nsolus potestetanimisetquibus uult corporibus praestare inmortalitatem.\nFalsum est ergo, quod Manichaeus adserit nescio quam mali\nnaturam cum principe suo non habere auctorem, sed esse ingenitam.\ndeinde si ingenitus deus, ingenita etiam nunc gens tenebrarum,\nnon erit contrarium ingenitum et ingenitum, uidens et uidens, regnans\net regnans, uiuens et ninons, aeternum et aeternum. et si\ncontrarium est bono malum, ex aliqua ergo parte discordabit bonum\na malo; ex multa uero coniunctum et concordans erit et non iam\n\n\n\n\n\n\nerit merum malum habendo tanta communia bona cum deo. si uero\ndicunt: ingenitum est in suo, nihil dicunt. nam ingenitum et ingenitum,\naeternum et aeternum. in quantum ingenita et aeterna\nsunt, numquam erant contraria. num enim quia imperator in saa\npotestate magnus est et mediastinus in operatione sua contemptibilis\neet, ideo mediastinus non erit homo, quia homo eat imperator?\nSed si quisquam quaerit, quid sit malum, audiat apostolum\ndicentem: radix omnium malorum est cupiditas; quam\nquidam adpetentes a fide aberrauerunt et inseruerunt\nse doloribus multis.\nCupiditas autem in unoquoque homine est non naturalis, sed\nuoluntaria ideoque dixit \"quam quidam adpetentes\". quod enim\nadpetendo habetur, si non adpeteretur, non haberetur. nam et dominus\nostendens, quod in hominis potestate sit, ait: ant facite\narborem bonam et fructum eius bonum; aut facite arborem\nmalam et fructum eius malum. inactibus etiamconscriptis aLencio,\nquos ipsi accipiunt, sic scriptum est: etenim speciosa figmenta\net ostentatio simulata et coactio uisibilium ne quidem ex\npropria natura procedit, sed ex homine, qui per se ipsum\ndeterior effectus est per seductionem. ipse etiam Manichaeus\nnon potuit nisi fateri animas. etiam quas dicit ad dei substantiam\npertinere, propria uoluntate peccare. nam sic in secundo Thesauri libro\ndicit: hi uero, qui neglegentia sua a labe praedictorum\nspiritunmpurgari se minime permiserintmandatisquediuinis\nex integro parum obtemperauerint legemque sibi a suo\nliberatore datam seruare plenius noluerint neque, ut decebat,\nsese gubernauerint et cetera. item in epistula Fundamenti.\nsic dicit de illis animabus: quae mundi amore errare se a priore\nlucida sua natura passae sunt atque inimicae lumini\nsancto extiterunt aperteque in perniciem sanctorum\n\n\n\n\n\n\nelemenlorum se armarunt et igneo spiritui obsocntae sunt.\ninfesta etiam sua persecutione sanctam ecclesiam atque\nelectos in eadem constitutos caelestium praeceptorum\nobseruatores adflixerunt, a beatitudine et gloria terrae\nsanctae arcentur. et quia a malo se superari passae sunt,\nin eadem mali stirpe perseuerabunt pacifica illa terra\net regionibus inmortalibus sibimet interdictis. quod ideo\nillis eueniet. quia ita iniquis operibus se obstrinxerunt.\nut a uita et libertate sanctae lucis alienarentur. non\nigitur poterunt recipi in regna illa pacifica, sed configentur\nin praedicto horribili globo, cui etiam necesse\nest custodiam adhiberi. unde adhaerebunt his rebus animae\neaedem, quas dilexerunt, relictae in eodem tenebrarum\nglobo suis meritis id sibi conquirentes. neque\nenim futura haec cognoscere stuauerunt atque ab isdem,\nv cum tempus dabatur, se segregarunt.\nRogo uos, ubi audiuntur haec uerba, dubitatis adhuc Manichaeum\nadactum esse confiteri esse peccatum propriae uoluntatis?\nnon enim unum uerbum inde dixit. sed tam multa, ut quamuis\ngraui somno raeraom excitaret. dixit: neglegentia sua; dixit:\nminime permiserint; dixit: parum obtemperauerint; dixit:\nseruare noluerint; item dixit: obsecutae sunt; dixit: se\nsuperari passae sunt; dixit: se obstrinxerunt; dixit: suis\nmeritis id sibi conquirentes; dixit: neque enim futura\nhaec cognoscere studncrunt atque ab isdem, cum tempus\ndabatur, se segregauerunt. et uos dubitatis dicere propria\nuoluntate peccari?\nIterum ipse dicit in eadem epistula: lucis autem succisiuam\npartem, hoc est animas peccatrices, et uos non dicitis peccare\nnisi gentem tenebrarum? sed quid de isto loquar, qui quamuis\nerraret, tamen euidentissima ueritate hoc conatus est dicere ? cum\npsum dominum nostrum Iesum Christum nolitis intellegere dicentem\n\n\n\n\nignem praeparatum esse peccatoribus et diabolo et angelis eius,\nquos omnes uoluit intellegi peccatores; non enim iniustitia est\napud deum, ut damnet eos, qui nihil peccauerunt.\nPeccare enim quid aliud est nisi in ueritatis praeceptis uel\nin ipsa non stare ueritate? quod Bi non uoluntate faciunt peccatores.\niniuste iudicantur. pertinere autem et angelos ad iudicium,\napostolus ostendit dicens: nescitis, quoniam angelos iudicabimus?\nnon autem pertinerent ad iudicium, quo iudicantur, si non\npertinerent ad peccatum, quo rei fiant, nec possint merito iudicari.\nnon enim homines iusti de iustis angelis iudicaturi sunt, quibus\nsimiles erunt, sed utique de peccatoribus. malefacti sui ergo per\ncupiditatem quisque auctor est.\nEst ergo in potestate. ut sit cupiditas: et ideo etiam malum\nin potestate est. in potestate ergo est, quod in uoluntate esse non\ndebet; malum enim non potest esse natura nec substantia nec nita,\nquia haec bona sunt, in quantum sunt. sed et si aliquos natura-\nUter dicimus malos, propter originem ueteris peccati dicimus, in\nquo iam nostra mortalitas nascitur. totum itaque quod uocatur\nmalum in hominibus, peccatum est et poena. peccatum fit ab anima\nrationali, cui liberum uoluntatis arbitrium est; et poena infligitur\niustitia dei, quae nihil facit iniuste. aduersus haec solita\ncaecitate Manichaei latrant; et cum conuincuntur naturam non esse\nmalum, sed in potestate esse hominis facere bene ant male, dicunt\nnon esse animae liberam uoluntatem et non uident caecitatem suam.\nQuis enim non clamet stultum esse praecepta dare ei, cui\nliberum non est, quod praecipitur facere, et iniquum esse eum\ndamnare, cui non fuit potestas iussa conplere? et has iniustitias\net iniquitates miseri non intellegunt deo se ascribere. sed quid\nuerum est nisi et dominum dare praecepta et animas liberae esse\nuoluntatis et malum naturam non esse, sed esse auersionem a dei\npraeceptis et esse iustum iudicium dei, quo damnet peccantes ?\nInterea cum dicat idem Manichaeus deum omnibus bonis\nabundantem, nullo in regnis eius insignibus indigente\n\n\n\n\n\n\naut infimo constituto, ita etiam fundata eiusdem splendidissima\nsaecula, ut a nullo umquam concuti uel moueri\npossint. in alio loco paulo post subiungit et dicit: lucis uero\nbeatissimae pater sciens labem magnam ac uastitatem,\nquae ex tenebris surgeret, aduersus sua sancta inpendere\nsaecula, nisi aliquod eximium ac praeclarum et uirtute\npotens numen obponat, quo superet simul ac destruat\nstirpem tenebrarum, qua extincta quies lucis incolis\npararetur. ;\nCerte ergo a nullo umquam concuti uel moueri potuerunt\nregna dei Manichaei. si enim potuerunt, mentitus est dicendo non\nposse regna illa ab aliquo concuti. et si concussa sunt necessitate\naut timore, non erit deus, qui sic concuti potuit. nam uidemus\ndeum Manichaei secundum eundem Manichaeum malo necessitatis\npressam, cum labes ac uastitas aduersus saecula eius inpenderet\naliudque quod faceret non haberet, partem suam ad pugnam dedisse,\nut uel hoc modo quietem lucis incolis conpararet. ipsa uero\npars eius, hoc est de lumine lumen, de bono bonum, de sancto\nsanctum, de aeterno aeternum, de deo deus, de omnipotente omnipotens,\ncorrupta sit, mortificata sit, conmixta sit per omnia mundi\ncorpora a summo usque ad imum, a caelo usque ad stercora, ut\net meretrices in theatris et in locis turpioribus turpiores habeant\nin se obpressum deum, qui liberari forte non possit. dicit enim\nin fine ipsius epistulae, unde unum capitulum iam posuimus, ipsam\ndei partem, quae conmixta est, non totam. posse reuocari ad pristinam\nlibertatem.\nEcce uictoria, ecce triumphus, qualem fecit Manichaei deus.\nnam post amissam partem suam in luctu est, sicut Manichaeus\nidem dicit, uelum contra se habet, quod dolorem eius temperet,\nne corruptionem partis suae uideat. hodie enim diuina quam commemorat\nsubstantia subiacet genti tenebrarum ut lutum figulo. hoc\nin eorum primo libro. Thesauri scriptum est.\nQualis interea turpitudo, quam in eodem Thesauro gno inter\ncetera turpia in septimo libro scripsit sic dicens: tunc beatus\nille pater, qui lucidas naues habet diuersoria* et habitacula\nsecundum magnitudines, pro insita sibi clementia\nfert opem, qua exuitur et liberatur ab inpiis retinaculis\net angustiis atque angoribus suae uitalis. substantiae.\nitaque inuisibili suo nutu illas suas uirtutes, quae in\nclarissima hac naui habentur, transfigurat easque parere\nfacit aduersis potestatibus, quae in singulis caelorum\ntractibus ordinatae sunt. quae quoniam ex utroque sexu\nmasculorum ac feminarum consistunt, ideo praedictas\nuirtutes partim specie puerorum inuestium parere iubet\ngeneri aduerso feminarum, partim uirginum lucidarum\nforma generi Â«ontrario masculorum, sciens eas omnes\nhostiles potestates propter ingenitam sibi letalem et\nspurcissimam concupiscentiam facillime capi atque isdem\nspeciebus pulcherrimis, quae parent et mancipari hocque\nmodo dissolui. sciatis autem hunc eundem nostrum beatum\npatrem hoc idem esse, quod etiam suae uirtutes,\nquas ab necessariam causam transformat in puerorum\net uirginum intemeratam similitudinem. utitur autem\nhis tamquam propriis armis atque per eas suam conplet\nuoluntatem.\nHarum uero uirtutum diuinarum. quae-ad instar\nconiugii contra inferna genera statuuntur quaeque alacritate\nac facilitate id quod cogitauerint momento eodem\nefficiunt, plenae sunt lucidae naues. itaque cum ratio\npoposcerit, ut masculis adpareant eaedem sanctae uirtutes,\nillico etiam suam effigiem uirginum pulcherrimarum\nhabitu demonstrant. rursum cum ad feminas nentum\nfuerit, postponentes speciem uirginum puerorum\ninuestium speciem ostendunt. hoc autem uisu decoro\nillarum ardor et concupiscentia crescit atque hoc modo\nuinculum pessimarum cogitationum earum soluitur\n\n\n\n\nuinaquft anima, quae eorundem membris tenebatur, hac\noccasione laxata euadit et suo purissimo aeri miscetur:\nubi penitus ablutae animae ascendunt ad lucidas naues,\nquae sibi ad euectionem atque ad suae patriae transfretationem\nsunt praeparatae.\nId uero, quod adhuc aduersi generis maculas portat,\nper aestus atque calores particulatim descendit\natque arboribus ceterisque plantationibus ac satis omnibus\nmiscetur ot coloribus diuersis inficitur. et quo\npacto ex ista magna et clarissima naui figurae puerorum\net uirginum parent contrariis potestatibus, quae in\ncaelis degunt quaeque igneam habent naturam atque\nex isto aspectu decoro uitae pars, quae in earundem\nmembris habetur, laxata deducitur per calores in terram:\neodem modo etiam altissima illa uirtus, quae in naui\nuitalium aquarum habitat, in similitudine puerorum ac\nuirginum sanctarum per suos angelos adparet his potestatibus,\nquarum natura frigida est atque humida quaeque\nin caelis ordinatae sunt. et quidem his, quae feminae\nsunt, in ipsis forma puerorum adparet, masculis uero\nuirginum. hac uero mutatione et diuersitate personarum\ndiuinarum ac pulcherrimarum humidae frigidaeque stirpis\nprincipes masculi seu feminae soluuntur atque id,\nquod in ipsis est uitale, fugit: quod uero resederit, laxatum\ndeducitur in terram per frigora et cunctis terrae\ngeneribus admiscetur.\nQuis non rideat uel potius doleat et detestetur istum hominem\ntam horrenda et execrabilia de diuina substantia dicentem?\nergo substantiae lucis aeternae, parti dei in captiuitate, in calamitatibus,\nin aerumnis, in pressuris, in sordibus atque inmunditia\nsecundum uestrum errorem, uestram constitutionem non poterat\naliter cotidie subueniri, nisi beatus pater, qui naues lucidas habet\n\n\n\n\ndinersoria, quem tertium legatum appellatis, et uirtus altissima\nuirtutes suas in diuersi sexus naturam conmutet; quas quidem\nintemeratas dicitis, sed tamen ut meretricum more pulchritudine\nsua principum tenebrarum letalem et spurcissimam concupiscentiam\nconfusae inuicem accendant. non enim inuenistis uerum, quo tantam\nturpitudinem aliquando honestius diceretis. et qua causa hoc faciunt ?\nut eis in libidinem concitatis occasionem liberationis reperiat substantia\ndiuina. quid aliud sonat, nisi ut etiam per genitalia daemonum\nuias euadendi inueniat diuina maiestas ? deus magne,\nsubueni animis ista turpia credentibus, ista nefanda sectantibus !\nquis haec non exhorreat? rogo uos. quis tam caecus est, ut ista\ncredat? rogo uos.\nSed certe respondeatur mihi ab iis, qui ipsum Manichaeum\nsequuntur: si deus incorruptibilis est uel omnis natura summi\nboni inuiolabilis, inmaculabilis, inadibilis, incoinquinabilis, inconprehensibilis:\nquid poterat facere mali natura huic tantae naturae,\nsi nollet cum illa pugnare, ne ad tantum dedecus deduceretur?\nhoc dixi: quid factura erat deo gens tenebrarum, si nollet cum\nilla pugnare? si mini dicitur \"nihil,\" quaero, cur hodie eius pars,\nhoc est dei deus in calamitatibus, in pressuris, in captiuitate, in\nsubiectione sit constituta, ut tam turpiter etiam liberetur et nec\nsic liberari tota possit uel ipse pater, ut luctum habeat memoratae\npartis suae causa, quem ludum Manichaeus in suis libris apertissime\npraedicat.\nAit quidam: nihil ei fieri poterat, sed ut ostenderet\npraescientiam se habere cogitationum principum tenebrarum,\net ut monstraret nihil se timere, propterea pugnanit.\ncui ego dixi: qui potuit cogitationes principum tenebrarum\nuidere ac neminem timere, quare non uidit luctum sibi inminentem\nde partis suae infelicitate, quam hodie patitur? quam partem suam\nnODI quam recipiet integram, quia remanet inde aliquid, sient ipse\ndicit, quod purgari non poterit, et in globo tenebrarum in aeternum\ndamnabitur. magna praescientia uel potius inscientia et misera\n\n\n\n\ninfirmitas, hoc est totum, quod neminem timebat. certe si se tueri\naliquo modo non poterat, rogaret. ut sibi parceretur, ne ad tantum\ndedecus integritas illa et decus omnium ornamentorum perdnce*\nretur.\nItem dictum est a quodam; nihil ei poterat facere gens\ntenebrarum, sed ipse noluit pati rem malam circa fines suos et\nmisit, qui eam debellaret cui ego dixi: si ita est, ut dicis. ipse\npotius inuenitur malus, qui rem uicinam nihil ei nocentem delere\nuoluit. et sicut malus in illam, sic crudelis in suam aut ignarus\nfuturae calamitatis eius. cum enim putat rem bonam se posse perficere,\nut in regno mali, quod ei non nocebat, regionem suam\nextenderet, prius non praeuidit infelicitatem, quae memoratam\npartem eius cotidie premit; deinde quod eam totam numquam\nin pristinam libertatem recipere poterit.\\'\nSed cum huic obiectioni responderi minime possit, solitam\ninperitiam obponunt: quid facturi erant Iudaei Christo, si nollet\nab eis pati? o utinam uidere possint, quod facile uiderent, nisi\nper nebulas contentionis excaecarentur, quid sit inminentis mali\npremi necessitate, quam deum suum passum adseuerant; et quid\nsit misericordiae benignissimum officium, quod sapientia et uirtus\ndei dominus Iesus Christus uoluntate et ineffabili potestate per\nhominem, quem suscepit ex uirgine, generi humano exhibere dignatus\nest, ut hominibus per hominem patientiae demonstraret\nexemplum. oportebat enim, et hoc iustum erat. ut homines per\npatientiam humilitatis uincerent difficultatem infirmitatis carnis suae,\nquia in eam per elationem superbiae ceciderant, sicut in Adam\nprimo homine nostra scriptura indicat. numquid et uos potestis\ndicere: quia erant aliqui homines, quos deus uolebat docere patientiam,\npropterea uoluit a gente tenebrarum tanta mala pati, ouem-.\nadmodum dominus a Iudaeis ? aut numquid potestis dicere, quia\nsuscepit aliquam naturam passibilem deus, in qua pateretur a gente\ntenebrarum quicquid ei facere potuit. ut tamen ipse in sua substantia\nnulla ex parte mutaretur, sicut uerbum dei, qui est filius dei, etiam\n\n\n\n\n\n\n\n\nipse sicut pater incommutabilis suscepit hominem mortalem. tit\nintegra et inuiolata deitate in carne mortali doceret mortales per\npatientiam mortem uincere et ipsius infirmae carnis futuram in\nmelius conmiitationem resurrectione monstraret ?\nCom ergo f\\'sset per se ipsum inuisibilis, uisibilis in homine\nadparuit. quem de femina suscipere dignatus est, at in euangelio\nlegimus. dicit et apostolus: factum de muliere. et isti dioont:\nquare non ait ex uirgine? non intellegentes, quod consuete dictum\nsit secundum proprietalem linguae usum scripturarum, sicut de Eua\ndictum est: formauit eam in mulierem, antequam uel ostenderetur\nuiro. quamuis Maria non incongrue propter partum dicitur\nmulier, uirgo uero, quod uirilem nescierit conuentionem neque\npariendo uirginitas eius corrupta sit. quod autem ang-elus etElisabeth\ndixerunt Mariae: benedicta tu inter mulieres, nulla quaestio\nest, quia reuera benedicta est uirgo inter mulieres. sed no dicatis\n\"sicut angeli adparuerunt sic habet corpus, ne de femina nasceretur.\"\nquid ? si uobis dicatur: ubi legistis Christum in carne\nuenisse ? nonne dicturi estis: in euangelio i respondetur ergo uobis\nibi esse scriptum Christum natum de uirgine. sed solita foeditate\ndicetis scripturam ipsam falsam esse. nec uidetis aliquem similem\nuobis.caecum hoc posse facere, ut ea, quae uos dixeritis uera, ille\nfalsa esse (liciit, et quae dicitis faJsa, ille uera. esse dicat ac sic\naperiatis ianuas omni hominum errori uel sceleri, u.t unusquisque,\nprout uoluerit uel delectatus fuerit, ipsas diuinas scripturas accipiat.\nrespuat uero, quae non intellegens et offensus putauerit mala et\nnon inueniatur haec regula, errores uestri unde tales corrigantur.\nAccipite integre canonicas scripturas, si integri esse desideratis.\nsi enim intellegeretis ucl crederetis certe, quod apostolus\ndixit, per feminam nostrum genus fuisse deceptum — ait enim :\ntimeo, ne sicut serpens Euam seduxit astutia sua. sic et\nuestrae mentes corrumpantur - possitis intellegere per\n\n\n\n\n\n\nfeminam nostrum genus oportuisse liberari, ut quoniam per feminam\nmors facta est, per feminam uita recuperaretur atque ita demonstraretur\nnon ipsam creaturam femineam esse culpandam, cuius est\ndeus conditor, sed uoluntatem, qua Eua peccauit. sed timent\nrnaiegtatis illam incoinquinahilem et ineffabilem potentiam in uirgineo\nutero credere fuisse, ne sanguine eius pollueretur, cum et\nin apostolis et in multis dignis feminis et habitauerit et nunc\nhabitet, qui utique corpora habent et sanguinem habent. si enim\nin Maria coinquinari potuit et in omnibus potuit; si autem non\npotuit in illis. utique. nec in Maria potuit. in cuius uisceribus\nsusceptionemcorporis operata est dei sapientia.\nCerte ipsum Manicbaeum de patre atque de matre natum\nfaisfte non negabunt, cuius animam secundum suum errorem deum\nesse omnipotentem similiter non negabunt. qui se mira superbia\nadsumptum a gemino suo, hoc est spiritu sancto, esse gloriatur.\net utique si geminus est spiritus sancti, et ipse spiritus sanctus\nest et ipse deus omnipotens ut spiritus sanctus. qui tamen Manichaeus\ncarnem habuit. in qua si coinquinatus est spiritus sanctus\naut eius anima gemina spiritus sancti, coinquinabilem deum colunt.\nsi uero nusquam deus coinquinatur, cum etiam lux corporum caelestium\nusque ad terras perueniat et non coinquinetur. cum manifestum\nsit solem istum. cui genu flectunt, in omnibus stercoribus\net putoribus radios suos expandere et eos nusquam coinquinari:\ndesinant blasphemare et rogent deum, ut ab errore liberentur.\nincoinquinabilis enim substantia non ideo non coinquinatur, quia\nnihil adtingit. sed quia permanet in sua munditia. qualecumque\n. sit quicquid adtigerit sicut corpus inuulnerabile aut inpenetrabile\nnumquid illud dicimus. quod non percutitur ferro. sed potius, quod\netiam cum percutitur non penetratur? et ideo magis probatur filius\ndei non posse de sanguine feminae coinquinari, quia per feminam\nnatus est quamquam si non per feminam nasceretur et membra\nilla deuitasset, uideretur indicasse posse se inde pollui et minus\n8 nobis fidenter incoinquinabilis diceretur. consecrauit autem uirginitatem,\nquia de uirgine nasci uoluit et sola illi mater in terris\n\n\n\n\n\n\neligenda erat ad suscipiendum hominem, qui iam patrem habebat\nin caelis.\nSed dicunt: quare ergo negauit matrem suam, quando ei\ndixit: quid mihi et tibi, mulier et quando, cum ei nuntiatum\nesset, quod eum uellet uidere, respondit: quae est mater mea\naut qui sunt fratres mei? ac eos potius in hunc adfectum\nconputauit, qui facerent uoluntatem patris eius, quia exemplo suo\niam docebat negandos esse terrenos parentes propter deum. opera\nenim diuina facienti terrenus adfectus obstrepere non debebat. nam\nsi propterea non habebat matrem, quia negauit matrem, nec Petrus\net ceteri apostoli habebant patres, quia monuit eos dicens: et\npatrem ne uocaueritis uobis super terram; unus enim\nest pater uester, qui in caelis est. quod ergo eos monuit\nde patre terreno, hoc de matre prior fecit. hoc ergo dicimus\nsapientiam dei suscipiendo hominem non esse coinquinatam; sed\nmisericorditer ad hominum salutem hominem suscepisse, ut fieret,\nsicut apostolus dicit, mediator dei et hominum homo Iesus\nChristus. non enim dubitanti discipulo suo mentiri potuit, qui\ndixit: ego sum ueritas, quando cicatrices uulnerum suorum, ut\netiam manu tangeret, praebuit. quomodo enim huic in aliquo securi\nfidem haberemus, si discipulo suo sic mentitus esset? absit talis\nblasphemia nec eos ipsos in sempiternum reos teneat, qui hoc\naudent adserere aut credere ; sed euigilent aliquando et intellegant.\nquam nefaria peruersitate ista credantur.\nNos autem Christum dominum uerum hominem suscepisse\ncredimus et in ipso uisibiliter inuisibilem hominibus adparuisse,\nin ipso inter homines conaersatum fuisse, in ipso ab hominibus\nhumana pertulisse, in ipso homines docuisse, a quibus esset recedendum,\nquid esset perferendum, quo esset tendendum. totum autem\nhoc nulla fecit necessitate. unde ipse dicit: propter hoc me\npater diligit, quia ego pono animam meam, ut iterum\nsumam illam. nemo tollit eam a me, sed ego pono eam a\n\n\n\n\n\n\nme ipso; potestatem habeo ponendi eam et potestatem\nhabeo iterum sumendi eam. non ergo mali necessitate amisit\neam. uoluit enim, ut illa, quae in passione eius facta sunt, omnia\nfierent ad humanam naturam docendam, non ad suam tuendam.\nsicut enim nos, qui ex anima et corpore constamus. cum sumus\ninuisibiles secundum animam, uisibiles autem secundum corpus.\nomnia, quae uisibiliter siue honoris efbeneficiorum accipimus siue\ncontumeliae uel iniuriae patimur, ad animam, quae inuisibilis est.\ntamquam ad principem necesse est ut referamus, quia ipsa corpori\nprincipatur — nam et cum simus secundum animam inmortales,\ncum mortui corpore fuerimus, nos mortui dicimur — -ita et\ndominus secundum carnem et formam serui, quam suscipere dignatus\nest, et contumelias passus et uincula et flagella et mortuus\nesse manifestatur: ut omnia ueridice ueritas et nihil falso fecisse\ncredatur, quia potestate ac uoluntate uerbum caro factum est et\nnatus et passus et mortuus et resurrexit nulla sua necessitate, sed\nuoluntate et potestate, cuius nulla pars aliquando depraedata, nulla\nnunc usque captiua est non solum diuinae sed nec ipsius mortalis\nquam suscepit, sed nec umquam capi poterit nisi ab eis, qui ei\nper fidem uoluerint mundo corde coniungi, non sicut deus Manichaei,\nqui necessitatis malo pressus hodie hic ex parte. quod\nnegare non possunt, in miseriis et calamitatibus uolutatur.\nIntellegite sane, si potestis, etiam inter ipsos homines\nquantum distet inter necessitatem et uoluntatem. si quis uerbi\ngratia merito peccati sui in carcerem iubente iustitia mittatur. alius\nadsit uir sanctus, qui eundem carcerem ingrediatur propter illius\nconsolationem aut liberationem, numquid ambo in carcere ex una\ncausa constituti sunt? ille missus est, ille ingressus; ille poenam\npatitur, ille misericordiam facit; ille ingressus est. cum uoluit,\negressus est, quando uoluit; ille nisi interueniente indulgentia nullo\niure poterit liberari. et hoc homines facere possunt et praestant\nlibere beneficium, cum aliquando sibi nihil cupiant praestari. cogitate\nergo iam, si deus potest pati aliquam necessitatem. cum possint\nhomines bene facere uoluntate nulla mercede conducti, nulla necessitate\nconpulsi. nullam ergo necessitatem patitur deus neque\n\n\n\n\nnocessitate facit. quae facit, sed summa et ineffabili uoluntate ac\npotestate..\nEt tamen uos maxime secundum errorem uestrum non debuistis\nobponere istam contradictionem, qua dicitis: quid facturi\nerant Iudaei Christo, si DoUit ab eis pati? quia secundum eiusdem\nManichaei blasphemias Christus carnem non habuit nec aliquid a.\nIudaeis passus est. sic enim in epistula Fundamenti dicit: inimicus\nquippe. qui eundem saluatorem iustorum patrem\ncruciflxisse se sperauit, ipse est crucifixus, quo tempore.\naliud actum est atque aliud ostensum. princeps itaque tenebrarum\nadfixus est cruci idemque spineam coronam portauit cum\nsuis sociis et uestem coccineam habuit; acetum etiam et fel bibit,\nquod quidam dominum potasse arbitrati sunt. atque omnia, quae\nhic sustinere uisus est, tenebrarum ducibus inrogata sunt, qui\nclauis etiam et lancea uulnerati sunt.\nUtquid ergo obponitis dicentes: quid facturi erant Iudaei\nChristo, si nollet ab eis pati ? cum de passione ipsius ita sentiatis.\nat non ipsum deum passum aliquid in corpore suo. sed\nprincipem tenebrarum illa omnia passum putetis. contra fidem\nautem nostram quomodo ista obponatis?\nNos enim credimus, ut in euangelio scriptum est, quia\nChristus uoluit pati, et. quando uoluit, passus est; non enim quando\nuoluerunt Iudaei passionem ipsam fecerunt. uolebant quidem tenere\neam et occidere et secundum uoluntatem suam iam perfecerant\nscelus, quod conabantur, et iam rei erant inmanissimi peccati,\nquia uolebant, etiamsi nihil fecissent; tamen ille, qui potestatem.\nhabuit. ponendi animam suam, quando uoluit eos facere permisit,\nqui legionibus angelorum potuit iubere, ut Iudaei perirent. uel uno\nuerbo suo omnes interimere.\nDominus ergo Christus secundum hominem. quem suscepit,\npassus est; et nullum membrum eius hodie tenetur a Iudaeis uel\nmortalis corporis. quod susceperat. sicut supra diximus. nam deus\nuester o Manichaei, labe ac uastitate inpendente pressus est, non\n\n\n\n\n\n\nlibera uoluntate processit ad pugnam, sed necessitate conpulsus est;\nnec praestare aliquid uoluit. sed resistere conabatur. qui etiam in\nsua substantia. non in suscepto mortali corpore deuoratus atque\nconmixtus est; qui ex parte hodie tenetur, ex parte in globo semper\ntenebitur. et tamen quis ferat tam incredibiles blasphemias, quas\nisti de ipsa passione domini proferre non dubitant.?\nOmnes apostoli, omnes linguae rationales dominum Christum\npassum esse clamant, omnis sana fides Christum pro nobis passum\nconfitetur, et Manichaeus daemones omnes illas passiones adserit\npertulisse. non enim propterea dicit eos passos. quia de ipsis dominus\ntriumphauit et de ipsis nos per patientiam triumphare docuit.\nsed quia dominum Christum negant habuisse carnem mortalem.\nquibus dicimus: si non habebat carnem mortalem, quid erat, quod\ntenuerunt Iudaei? quid erat, quod in cruce pendebat? quid confixum\nerat clauis in ligno ? quid est percussum lancea, unde sanguis\net aqua profluxit? si enim uisa sunt tantum fieri et facta\nnon sunt, phantasma erunt . quod nefas est credere.\nSi autem uere facta sunt. non tamen in carne mortali, sed\nin ipsa diuina substantia facta esse dicitis mutabilem dicitis esse\ndiuinam substantiam et uisibilem carneis oculis et palpabiJem carneis\nmanibus et uulnerabilem ferro : quae rursus nefas est credere.\net ideo dum timet dicere Manichaeus, quia ista facta non sunt,\net iterum timet dicere, quia in diuina substantia facta sunt, et\nnon unit confiteri. quia nec intellegere potuit, quomodo filius dei,\nper quem facta sunt omnia. sine aliqua mutatione uel coinquinatione\ndiuinae substantiae suae hominem cum carne susceperit:\ncoactus est dicere, quia non Christus, sed princeps tenebrarum\ncum suis sociis illa omnia passus est. miseri! non timetis, ne dicatur\nuobis in iudicio : ego uos liberaui. pro quibus passus sum:\nite. ille nos liberet. cui meas ascribitis passiones.-\nDicitis magno errore, sed tamen dicitis Christum cotidie\nnasci, cotidie pati, cotidie mori, numquid forte in iis. qui credunt\net pro nomine ipsius tribulationes mortemque patiuntur? non,\ninquiunt, sed in cucurbitis et poris et in portulaca et ceteris\nhuiusmodi rebus. magna ridicula, magna. caecitas : superius\n\n\n\n\npassionibus daemonum, hic passionibus holerum homines liberantur a\npeccatis.\nItem cum eis dicimus: quid factura erat deo gens tenebrarum,\nsi nollet cum illa pugnare ? dicunt: nihil fieri potuit deo\nincorruptibili. non enim si quia uerbi gratia sphaeram uitream\nsolidam unguibus lacerare uoluerit, aliquid ei umquam faciet saeuitia\nunguium suorum. sed si uel talem substantiam diuinam isti\nesse fingerent, ut omnis saeuitia gentis tenebrarum talis ad illam\nesset, quales sunt ungues lacerantis ad sphaeram uitream, non\ndeus Manichaei hodie luctum pateretur de partis suae abscissione\nuel amissione: quam partem dicunt, cum in fructibus uel in herbis\nfuerit, id est in malone uel beta uel talibus rebus, et principium\nsuum et medietatem et finem nosse, cum autem ad carnem uenerit,\nomnem intellegentiam amittere; et propterea magister hominibus\nmissus sit, quia stulta in illis facta est pars dei, et propterea non\nsit missus meloinbus, quia sapientem habent animam.\nQuis ista credat uel ab hominibus aliquando uel inter homines\nposse dici? sed tamen quomodo nihil mali patitur substantia\ndei uestri, cum et in pomis ligatur et in carne excaecatur uel\ncum uolens redire deicitur ad terras a gente tenebrarum? sed si\nnihil ei mali contigit uel contingit, falsa omnia sunt, quae Manichaeus\ndixit in epistula Fundamenti, quae caput est omnium uanatum\nfabularum, uel in Thesauro. qui thesaurus est omnium\nturpitudinum et blasphemiarum, uel in ceteris omnibus libris, in\nquibus tanta loquacitate nihil aliud quam infelicitatem substantiae\ndei, quam conmixtam dicit principibus tenebrarum, et in diuinis\nuirtutibus tristitiam propter illam magnam sollicitudinom ut liberetur\nadfirmat. nam reuera nihil mali aut potuit aut poterit pati\nsubstantia dei nec aliquem habet inimicum, qui eius partem ingenitam\ncorrumpat, sed homines sunt deo uel potius sibi inimici\nnon obtemperando praeceptis dei et cupiditatibus se potius corrumpendo,\nnon deum.\nDuorum uero testamentorum concordiam si simplici oculo\nintendere uelitis, o Manichaei, facillime uideretis. rabide enim\nferimini in id, quod scriptum est: spiritus dei superferebatur\nsuper aquam et: uidit deus quia bonum est et:\nAdam ubi es? et: deus zelans et: ignis edax et: gladius\nmeus et cetera talia, non considerantes, quia, si alius ita caecus\nsit, ut reprehendere uelit illud domini, quod in euangelio dictum\nest: non iurabis per caelum, quoniam sedes est dei; neque\nper terram, quia scabellum est pedum eius, et hoc dicat\nquod uos mira dementia dicere soletis; ubi erat deus, ante quam\nesset caelum et terra ? aut quod scriptum est: e.t miratus est\nIesus, cum mirari nemo soleat nisi de re, quae illi erat incognita.\nuidere autem quia bonum est, non sit ignorantis sed quia placuit\nei quod fecit. aut illud, quod scriptum est dicente domino: quis\nme tetigit? et de Lazaro : ubi posuistis eum? et: ego ueni\nnon pacem mittere super terram sed gladium et: ignem\nueni mittere in mundum et: ueni, ut qui non uident,\nuideant, et qui uident, caeci fiant et: uendite res uestras\net emite uobis gladios et apostolus: zelo dei uos zelo et:\nreuelabitur ira dei de caelo super omnem inpietatem et\ncetera innumerabilia ab ipso domino uel ab apostolis dicta uel\nfacta, quae insanissime poterunt homines accusare non intellegentes.\nnam et auari uel flagitiosi possunt aliter accipere, quod dominus\nait, ut si quis dimiserit, quae habet, septuplum aut etiam centuplum\nin hoc saeculo accipiat; aut si aliquis uxorem, ancillam uel\netiam meretrices dimittere propter dominum uelit spe illius multiplicationis\nfaciat, non amore iustitiae. possunt etiam horrere male\nintellegentes quod ait: si quis non manducauerit carnem\nmeam et biberit sanguinem meum, non habebit in se\nuitam. nam quod ait: qui dixerit fratri suo fatue, reus\nerit gehennae ignis, si dicant stulti, ecce pro conuicio gehenna\n\n\n\n\n\n\nminatur. quem dicitis misencordem ignoscere peccata; nonne\nignorant, ubi caput habeant. et tamen aliquid sibi uidentur dicere?\nant quod tam multas animas necandas daemonibus in porcis tradidit,\ncum tales animas dicatis esse porcorum quales sunt hominum?\naut quod arborem, in qua fructus, quia non erat tempus, non\ninuenit. uerbo aridam fecit quam animam intellegentem dicitis\nhabere ?\nEcce quanta iniquissimi et caeci. homines de diuinis eloquiis\npofcsont dicere, sicut uos in ea. quae mystice facta uel dicta sunt\nin ueteribus libris, ignorantes ierimini, ut temere accusetis, quod\nnon intellegitis, haec autem cum de nouo testamento uobis obiecta\nfuerint, dicitis diuina et spiritalia significare. ueteris autem testamenti\nsanctas litteras figurate posse accipi negatis, cain et ipse\ndominus figurate inde quaedam dixerit et apostolus Paulus omnia.\nilli populo in figura -contigiase scribat. nam et ipse regulam monstrans\nmulta inde exposuit. sed forte dicitis solita uanitate et obtunso\ncorde contra dominum uel apostoli auctoritatem loquentes\nueteris testamenti dicta exponi prorsus non posse, solum autem\nnouum in talibus exponi posse.. et non consideratis non uos habere\nquid dicere, si ab aliis inpiis uobis, dicatur uetus potius exponi\nposse, nouum non posse. mens autem sana utrumque testamentum\nconsiderans quaecumque in UllO inuenerit expositionem admittere,\nsine dubio in altero declarabit. multum adparet inperitia uestra\nuel potius malitia. adtendite in actibus Leuci, quos sub nomine\napostolorum scribit, qualia sint quae accipitis de Maximilla uxore\nEgetis. quae cum nollet marito debitum reddere, cum apostolus\ndixerit: uxori-uir debitum reddat, similiter et uxor uiro,\nilla subposuerit marito suo ancillam suam, Eucliam nomine, exornans\neam, sicut ibi scriptum est, aduersariis lenociniis et fucationibus\net eam nocte pro 86 uicariam subponens, ut ille nesciens\ncum ea tamquam cum uxore concumberet. ibi etiam scriptum est.\nquod cum eadem Maximilla et Iphidamia simul issent ad audiendum\n\n\n\n\n\n\napustolum Andream, puerulus quidam speciosus. quem uult Leucius\nuel deum uel certe angelum intellegi, commendauerit eas Andreae\napostolo et perrexerit ad praetorium Egetis et ingressus cubiculum\neorum finxerit uocem muliebrem quasi Maximillae murmurantis de\ndoloribos sexus feminei et Iphidamiae respondentis. quae colloquia\nciun audisset Egetes credens eas ibi esse discesserat. quid ad haec\ndicit-is? rogo uos. quare non timuit Maximilla per turpissimum\nlenocinium ancillae suae ligare animas in carne? cum autem illum\npuerulum tam turpiter credatis esse mentitum, quis uobis credat\nloquentibus, quando si mentiamini, dominum uos dicitis imitari?\nSed uos temeritate pleni adhuc inruite in ueteres libros,\nut quae nescitis potius accusare quam discere laboretis. considerate.\nquae ibi miracula sint. si miraculis noui testamenti delectamini.\nibi mortui primo suscitati, ibi leprosi primo mundati et alia multa\nquae diligenter et pie quaerentibus ad aedificandam fidem innotescunt.\nsi autem bonis praeceptis delectamini, ibi primitus scripta\nsunt duo illa praecepta. quae sublimiter dominus laudat de diligendo\ndeo et proximo. ibi dimittenda domus parentes et filii et\ncetera propter dominum, ibi non reddendum malum pro malo,\nibi orandum pro inimicis, ibi inimico ignoscendum, ibi tradenda\nmaxilla ad accipiendam alapam et quaecumque in nouo testamento\npraecepta sunt non solum ibi mandata sed etiam a sanctis uiris\nomni uigilantia conpleta. numquid et hoc poterit dicere malitia\nuestra quaecumque bona et magnifica ibi scripta sunt falsa esse\net adposita? illa uero. quae non intellegentes putatis mala, ea\ntantummodo uera esse ? debetis enim adtendere alios similiter\ninpios ita de nouo testament.o facere posse, ut quaecumque ibi\nsunt, quae non intellegentes putauerinfmala, ea reprehendant et\ndicant ipsa ibi esse sola uera, illa autem omnia, quae ibi aperte\nmagnificata sunt, dicant esse falsa atque ab amatoribus domini\n\n\n\n\n\n\nadposita, ne omnia uiderentur fugienda. ut et uos et illi tali\ncaecitate percussi iam iudicati et damnati fugiamini. tandem uigilate\net a blasphemiis conquiescite atque omnium sanctarum canonicarum\nscripturarum, si christiani esse cogitatis, auctoritatem recipite et\nquae non intellegitis accusare nolite. sed potius eorum intellectum\ndesiderate.\nNam quale est etiam illud, quod resurrectionem carnis\nnegatis? Paulus apostolus clamat:- seminatur in corruptione,\nresurgit in incorruptione; seminatur in contumelia, sur\ngit in gloria; seminatur in infirmitate, surgit in uirtute ;\nseminatur corpus animale, surgit, corpus spiritale; et uos\ncontra reclamatis camem hominis non posse resurgere et eam\ntenebrarum principem habere auctorem, cum eandem apostolus\nmembra Christi et templum spiritus sancti esse dicat. nescitis,\ninquit, quia corpora uestra membra sunt Christi? quod non\nutique secundum infirmitatem praesentis corruptionis, quae de\npeccati originalis poena descendit, sed secundum adoptionem\nfuturae resurrectionis dicit, sicut et alibi ait: et ipsi in nobis\ningemiscimus adoptionem expectantes redemptionem corporis\nnostri. alibi etiam eandem carnem ecclesiae conparauit,\ncum de coniugio loqueretur, dicens: nemo enim umquam carnem\nsuam odio habet, sed nutrit et fouet eam sicut.\nChristus ecclesiam. quod ergo alio loco dicit: caro coijcu-.\npiscit aduersus spiritum, spiritus autem aduersus carnem em,\nnon caniem damnat, ut eam tamquam inimicam existimemus, sed\nadmonet potius, ut subiugemus nobis eam, ut ad bona opera concipienda\net parienda uelut coniux spiritui seruiat: quod dicit non\nposse fieri nisi gratia dei per Iesum Christum dominum nostrum.\nnon enim natura carnis, sed poena eius nobis reluctatur, quia\npeccato meruimus esse mortales. nam iterum dicit: corpus\nuestrum templum est in nobis spiritus sancti. et tamen\ncum ipsa caro propter praesentem infirmitatem foenum appelletur,\n\n\n\n\n\n\ncreditis Iohannem de foeno auram fecisse et non creditis deum\nomnipotentem de corpore animali spiritale corpus facere posse.\nnam propter ipsam conmutationem carnis, quae futura est, quoniam\nde ista carne caeleste corpus deus facturus est, quando erimus\naequales angelis dei, propterea uerissime dicit idem apostolus.\ncaro et sanguis regnum dei non possidebunt.\nSed non mirum, quod ita caeci estis, ut non posse ab\nomnipotente deo ista fieri putetis, cum etiam dicitis mundum uel\nomnia, quae facta sunt, non potuisse aliter deum facere nisi magna\net miserabili necessitate et nisi esset materia, quae illum ad\noperationem mundi adiuuaret, ut inde posset partem suam liberare.\neligite ergo nunc, quid sequi uelitis: deum minus potentem et\ninfirmum, qui necessitate partis suae in miseria constitutae a\nmateria, quam ipse non fecerat, ut mundum faceret adiutus est,\nan deum omnipotentem, qui nulla necessitate, sed propria uoluntate\net summa potestate dixit, et facta sunt, mandauit et\ncreata sunt; qui uocat ea. quae ncn sunt, tamquam ea,\nquae sint.\nUos ergo homines, qui ista inpietate Manichaei estis decepti,\nfugite, festinate, dum licet, ne damnationem aeternam ab illo iusto\niudice mereamini; paeniteat nos peccatorum uestrorum, si cupitis\nliberari, et nolite audire Manichaeos dicentes: non peccamus nos,\nhoc est animae lucis, sed peccat gens tenebrarum. si enim ita est,\nquare nos terrent, ut eis credamus? non enim possunt dicere,\nquia infidelitas non est peccatum, cum scriptum sit: qui non\ncredit, iam indicatus est.\nSi ergo infidelitas peccatum est, et non peccat nisi gens\ntenebrarum, restat, ut ab omni peccato pars lucis inmunis inneniatur.\nomnes ergo ad regnum redeunt, quia ipsi non peccant, et\nnihil timendum est alicui animae, quia nihil peccat, et falsa sunt.\nquae Manichaeus dicit, succisiuam lucis partem, hoc est animas\n\n\n\n\n\n\npeccatrices damnari ad custodiam globi, ut aliqua securitas diuinis\nregnis iri periculo constitutis tandem aliquando conparetur. necesse\nest ergo, ut aut pars lucis peccet aut pars tenebrarum. sed lti\npars lucis peccat, deus peccat, quod nefas est dicere: si autem\npars tenebrarum peccat, ipsa uocatur ad regnum per eum, qui\ndixit: non ueni uocare iustos sed peccatores, quia non\nest opus sanis medicus, sed male habentibus. illa autem\ndiuinitas de diuinitate et lux de lumine tenebrarum generi degene- rans\nin aeternum sociatur._\nO detestandum mentis errorem talia credentium! uellem\ntamen. ut adtenderetis et uidere uelletis eum, quem naturaliter\nsummum malum esse dicitis, non posse fieri, ut malus sit, quoniam\nsi quicquid facit, sic facit. ut a natura sua recedere et aliter\nfacere non possit, prorsus nibil peccat; si autem nihil peccat, nihil\nmali faciat et ideo, si nihil mali fecit, non est utique malus. restat\nitaque, ut pars dei, quae deus intellegitur, quam animam dicitis,\nsola sit rea omnium peccatorum et omnia illa, quae accusanda\ninsanissime putatis. in deum uestrum refundatis. sed quid ueritas\nclamat ? corpus cum exanime est peccare non posse, sed per ipsum\nposse peccari; animam uero inrationaiem quidem peccare non posse.\nquia nec praecepta rationis potest accipere neque ad beatitudinem\nperuenire, sed in suo gradu seruare ordinem naturae, quem accepit;\nrationalem autem, quia potest recte factorum rationabilia\npraecepta percipere et recte factis ad aeternam beatitudinem peruenire,\nsi hoc peccando noluerit. iuste ad inferiora damnari, quia\ninter ipsam et deum non separat nisi uoluntas praua.\nLegite. Manichaei, et omni uigilantia ista discutite et magis\nmagisque legite atque discutite, sed animo aequo. non animo inimico.\nlegite illud adtendentes, quia erit uobis in futuro iudicio\nista scriptura testis, si agnoscentes uera. esse, quae dicta sunt, ad\nsinum matris ecclesiae catholicae, quae sola ueritatem docet, omni\ncursu non festinaueritis.\nludicate tandem atque eligite. Manichaei. quem sequi uultis :\npatrem ingenitum, filium unigenitum, spiritum sanct.um in patris\net filii unitate communem. unum deum omnipotentem, incorruptibilem,\ninadibilem, incommutabilem, aeram. bonum. sanctum. clementem,\niustum. qui non habet partes quia umis est. neque eius\nparticula separari ab eo potest. quia inseparabilis est, neque\naliquid eius inmutari potest. quia totus incommutabilis est. neque\nuel leuiter quodaellet eius substantiae corrumpi potest, quia totus\nincorruptibilis eet, qui uoluit, et facta sunt omnia. qunecumque\nsunt. quaecumque niuunt, quaecumque intellegunt — ipse enim summa\nsubstantia, summa uita. summa ueritas est — qui praecepit, et\nordinata sunt omnia suis locis et tamporibus bona; qui rationalem\ncreaturam omni ceterae creaturae praeficere dignatus est; qui\nei per superbiam a suis legibus uoluntate lapsae et uisibilia\nsequenti misericorditer per suos ministros ac per so ipsum\nsignis quibusdam uisibiliter et exemplis et praeceptis demonstratis.\nquibus consurgere ualeret atque ad aeternam uitam rensuaretur\nloqui dignatus est: quem praedicat catholica fides :\nan\nillum deum, qui falso dicitur incorruptus, quia. postea inuenitur\nmalo necessitati» obpressus; timidum, quia inminente\nlabe ac uastitate conpulsus ad bellum est ; ignorantiae plenum.\nsi suae parti quid contingere posset, uidere non potuit; crudelem,\nsi praeuidit miseriam futuram. partis suae et qui cum ea securus\nposset quiescere. tamen eam misit ad miserabilem pugnam; malum,\nsi cum sibi fieri a mali natura nihil posset. tamen conatus est\neam ipse delere: temerarium, qui ausus est congredi cum ea. a\nqua eius pars et captiua teneretur et in sempiternum macularetur;\nconmutabilem, quia iam ex parte mutatus est; corruptibilem. quia\niam ex parte corruptus est; ex parte meretricantem, ex parte\nmentientem. ex parte blasphemantem. scelera omnia ex parte\nfacientem. quia his omnibus ex parte conmixtus est; lugentem,\nuelo luctuoso tectum: subiacentem daemoniis ut lutum figulo et\nusque ad turpem personam necessitate pordncium, ut in pueros et\nuirgines transfiguratus daemonum libidinem accenderet: quem\n\n\n\n\npraedicat Manicbaens. ant certe, si potest, neget conscientia uestra\nteste uobis uero deo aeterno, qui omnes indicaturus est, unum\nistorum uobis ipsis negate.\nSi autem uera sunt, quae dicimus, tandem respicite, tandem\nuidete, in qua estis morte constituti. humiles estote, si optatis\nliberari, et nolite superbe et inpie dicere nos ipsos esse deum\nomnipotentem hoc enim dicitis, cum animas uestras partes eius\nesse adseueratis ; non enim deus in parte maior, in parte minor\nest. sed potius dicite uobis: deus incommutabilis est, nos commutabiles\nsumus: deus incorruptibilis est, nos cupiditatibus nostris\ncorrumpimur; deus incoinquinabilis est, nos peccatis nostris coinquinamur;\ndeus ipsa sapientia est, nos stulti ad sapientiam peruenire\nconamur; deus ipsa aeterna et beata uita est, nos peccatis\nnostris, miseri sumus et optamus fleri beati: non ergo sumus pars\nsubstantiae eius. si enim eius partes estis et haec tanta patimini,\nrestat, ut et ipse iam ex parte. haec omnia patiatur et amplius\npati potuerit, quod eius contigit parti. nisi per uestram miseriam\nsibi prouideret. uidete nos ergo quid estis. si partes estis eius,\ndeus estis, si geniti ab illo estis, similiter deus estis: quid tanta\npeccatorum corruptione turpamini? si autem facti ab illo estis,\nhoc confitemini, et non iam eritis Manichaei.\n. 49. Manichaeus enim duas dicit esse naturas, unam bonam et\nalteram malam: bonam quae fecit mundum, malam, de qua factus\nest mundus. si autem nos deus fecit, non inuenit Manichaeus, unde nos\ndeus fecerit. si enim de se ipso uos fecit, hoc estis quod ipse. non\nergo debeatis tanta peccatorum corruptione turpari, sicut iam\ndictum est. si autem de alieno uos fecit, non ad illum pertinetis,\nquia sic uos fecit quomodo mundum. si autem nec de se ipso nec\nde alieno uos fecit, sed tantum omnipotentia sua uoluit, et facti\nestis, hoc dicite Manichaeo et renuntiate eius errori. sic enim decet\nomnipotentem facere, quae uoluerit, sicut catholica dicit: ipse\ndixit, et facta sunt; ipse mandauit, et creata sunt. dicite\nuobis: non sumus partes eius, sed sumus opera eius. dicite uobis:\nsi deus necessitate passus est et euadere aliter non potuit nisi\npartis suae pateretur detrimentum, quis aliquando poterit de talibus\nnecessitatibus liberari? aut quis erit, qui protegat deum non\nualentem se ipsum protegere ? aut quando ttle de hac necessitate\n\n\n\n\n\n\ncaptiuitatis poterit liberare, qui me in integris regnis custodire\nnon potuit? non enim peccantem me inde dimisit, sed ad peccata\nipsa me misit. aut quando mihi in alienis miserabiliter constituto\nprodesse poterit, qui, ut sibi prodesset, me ad tantam perniciem\ndedit, ne pugnaret? si incorruptibilis est ipse deus, quid ei factura\nerat illa mali natura, si nollet cum illa pugnare, ne nunc sic ego\ncruciarer ? aut quae ista iniustitia, ut ad globum damner, cum, ille\nut modo aliquantulum securus sit, ego hic tanta sustineam? certe\nquoniam et ego hoc sum quod ipse, quoniam pars eius sum, nullo\nin regnis eius insignibus indigenti aut infimo constituto uicibus\nistam miseriam patiamur, ut et ego aliquantulum requiescam et\nregna illa sine periculo possint esse pacata. quamquam timendum\nsit, ne ista natura mali nec in globo ipso inclusa custodiri possit.\nsi enim incorrupta regna corrupit et inuiolatam dei substantiam\nuiolauit, quomodo pars illa lucis, hoc est- animae peccatrices, quae\nuitiatae globo custodiendo infiguntur infirmae ac debiles, quomodo\nnon absorbentur ab ea, ut iterum regna illa diuina nullo iam\nualente obsistere tota conturbet t quis enim iam audeat procedere\nad bellum, quando cum illa parte, quae processerat, tam inique\nactum est, -ut eius requie nulla sui ciues ad sempiternam globi\ncustodiam damnarentur? aut si non potest perrumpere globum, ut\nad lucidum illud tectorium damnatarum animarum perueniat, quid\nopus est eam contegi diuinorum damnatione membrorum? si autem\npotest perrumpere globum, quis ei resistet saucius, qui integros\nsauciauit? absit tam gra is et tam abominanda blasphemia. nolite\nistam iniquitatem ad aures uestras admittere; nolite tali negotio\nmortifero uos inplicare. fugite Manichaeum et ad ueritatis catholicae\nubera toto desiderio conuolate.\n"};

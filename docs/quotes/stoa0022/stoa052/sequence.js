var sequence = {"name":"Ambrose, Saint, Bishop of Milan. Expositio Psalmi CXVIII","data":"Licet mystice quoque uelut tubae increpuerit sono Dauid\npropheta, tamen moralium magnus magister, quantum in eo excellat\nethica, psalmi huius summa declarat gratia, siquidem cum\nsuauis omnis doctrina moralis sit, tum maxime suauitate carminis\net psallendi dulcedine delectat aures animumque demulcet.\nmeritoque\nplerisque locis moralium psalmorum sententias tamquam\nstellarum diffudit lumina, quae elucent atque eminent; centesimum\nuero et octauum decimum psalmum uelut pleni luminis solem\nmeridiano feruentem calore in processa libri constituit aetate, ut\nneque matutini ortus semiplena exordia neque uespertini occasus\nquidam senilis defectus claritati aliquid perfecti splendoris decerperent.\nquem per singulas Hebraeorum digessit litteras, ut, quemadmodum\nparuulorum ingenia primis litterarum elementis adsuescunt\ndiscendi usum adsumere, ita etiam nos huiusmodi elementis\nusum discamus uiuendi.\nLitteris autem singulis octonos uersiculos adscripsit, ut\nsimul et unitatem doceret, non pluralitatem — unitas enim cohercet\nomnia et regit, cui subiecta sunt omnia -; et purgationem legitimae\n\n\n\n\n\n\n\n\n\n\nsanctificationis. octaua enim die sollemnis purgatio uel ex lege,\nquia octaua die circumcisionis sollemnitas impleri statuta est.\nuel quia totus mundus coinquinatus erat peccatis nostris et septem\nillis pollutus diebus. - ubi autem autem dies resurrectionis, conuiuificati\ndomino Iesu resurreximus et erecti sumus in nouitate uitae\npraeferentes ablutionis gratiam. meritoque primogenita offerimus\nanimantia in figura primogeniti filii dei castitatis et simplicitatis\nspiritale sacrificium acceptum deo non quarto aut quinto die, ne\ninmundum aut inconsummatum sacrificium sit, sed octaua die,\nqua omnes in Christi resurrectione non solum resuscitati, sed etiam\nconfirmati sumus.. unde licet in baptismate statim sit plena purgatio,\ntamen, quia ablutionis ipsius sacrificiique rationem baptizatus\ndebet cognoscere, non offert sacrificium nisi octauum ingrediatur\ndiem, ut informatus agnitione sacramentorum caelestium non\nquasi rudis hostia, sed quasi rationis capax tunc demum suum\nmunus altaribus sacris offerat, cum coeperit esse instructior, ne\nofferentis inscitia contaminet oblationis mysterium.\nTitulus autem psalmi Alleluia est, hoc est, \\'laus\ndei\\'. in his enim hymnis uere deus laudatur, in quibus est peccatorum\nremissio. denique in superiore psalmo passio domini praemissa\nest, quae mundum hunc diluit, ut dignos faceret populos\nqui deum inmaculato ore laudarent. ipsa quoque litterarum elementa-\\'\nmenta. ut omnia Hebraea nomina, non sunt rationabilis interpretationis\nuacua atque immunia. quorum significationes locis \\' suis aperiemus. centesimus et undecimus psalmus per has litteras\nin Hebraeo in principiis uersiculorum digestus est et est totus\n\n\n\n\n\n\nethicus; et centesimus et decimus mihi ita scriptus uidetur. denique\nuicenos et binos uersus habent et singulis uersibus singulae explicantur\nsententiae; unde et per metra adseruntur esse descripti.\nPrima littera \\'Aleph\\' dicitur, cuius interpretatio \\'doctrina\\'\nest. sollicitus ergo auditor plenos doctrinae esse uersus\nqui secuntur debes praesumere.\nBeati inmaculati, inquit, in uia, qui ambulant\nin lege domini. beati qui scrutantur\ntestimonia eius, in toto corde exquirunt eu m.\nquam pulcher ordo, quam plenus doctrinae et gratiae! non prius:\nqui scrutantur testimonia eius dixit - potuit enim\nconuenire secundum litteram —, sed prius: beati inmaculati\nin uia. ante enim uita quam doctrina quaerenda est. uita enim bona et sine doctrina habet gratiam, doctrina sine uita integritatem\nnon habet; i n maliuolam etenim animam non\ncadet sapientia. ideoque ait: quaerent me mali\net non inuenient, quia inprobitate caecatur mentis oculus\net caligante sibi iniquitate mysteria profunda inuenire non potest.\nprimum ergo exercenda est uitae militia, corrigendi mores. cum\nhaec instituerimus ad cursum debitum, ut sit offensionis correctio,\npuritatis gratia, tunc ad studia percipiendae cognitionis ueniamus\nsuo ordine et uia. prima igitur sunt moralia, secunda mystica. in illis uita, in his cognitio, ita ut, si perfectionem requiras, nec uita\nsine cognitione nec cognitio sine uita sit, utrumque adstipuletur\nalteri. ideoque ait scriptura: seminate uobis ad\n\n\n\n\n\n\niustitiam, uindemiate ad fructum uitae, inluminate\nuobis lumen cognitionis. non prius inluminate\\',\nsed \\'seminate nec solum \\'seminate\\' prius \\'ad iustitiam\\', sed etiam\n\\'uindemiate\\', inquit, \\'ad fructum uitae\\', et sic \\'inluminate lumen\ncognitionis\\', ut perfectio non solum consitis, sed etiam receptisfructibus adprobetur. in primo quoque psalmo hunc ordinem tenuit,\nut in uia ambulandum doceret prius et tunc in lege meditandum.\nqui enim non abiit in consilio impiorum, utique de pietatis uia et\niustitiae semita non recessit meritoque in uia ambulans beatus\npronuntiatur et die ac nocte meditationem legis exercens habet\ngratiam beatitudinis.\nQuam institutionem secutus Salomon librum de Prouerbiis\nscripsit, quo moralem locum uberius expressit. naturalem in Ecclesiaste,\nmysticum in Canticis canticorum. quamquam si diligenter\ndiscutias, et in Prouerbiis mystica pleraque repperies et in Canticis\nmoralium suauitatem. nam utique mysticum est: sapientia\naedificauit sibi domum et subdidit columnas\nseptem; interfecit suas hostias et cetera. hoc\nquoque in Canticis, licet tam mysticum quam morale, in quo blanditiarum\nsuauitas et affectus amantis exprimitur: osculetur\nme ab osculo oris sui, quoniam optima ubera\ntua super uinum et odor unguentorum tuorum\nsuper omnia aromata.\nConstitue ergo uirginem desponsatam multo tempore et iusto\nferuentem amore, quae multa praeclara opera dilecti probabilium\ntestium adsertione cognouerit, desideriis suspensis dilatam frequenter\niam non ferentem moras, quae omnia fecisset, ut sponsum\nuideret, aliquando uotis potitam suis ad inprouisum sponsi aduentum\ngaudio turbatam non quaerere primordia salutationis, non\n\n\n\n\n\n\nuerborum uices, sed statim quod desiderasset exigere.\nita ergo et\nsancta ecclesia, quae in primordiis mundi desponsata in paradiso.\npraefigurata in diluuio, adnuntiata per legem, uocata per prophetas\ndiu redemptionem hominum, euangelii decorem, dilecti expectasset\naduentum. inpatiens morae in oscula ruit dicens: osculetur\nme ab osculo oris sui et delectata osculis adiecit: quoniam\noptima ubera tua super uinum.\nEt ut moralius dicamus, intellege mihi carnem illam, quae\nmadefacta fuerat in Adam serpentis ueneno, quae criminum marcebat\nfaetore, quae procedebat in filiabus Sion alta ceruice et\nnutibus oculorum et itinere pedum trahens tunicas et pedibus\nsuis ludens, crinibus cincinnis et conpositis uultibus atque redimiculis\net omni affectato decore plus dedecens, eandem tamen\nplurimis edoctam oraculis, quod uenturus esset qui serpentis inlecebris\nexclusis sancti spiritus infunderet gratiam, ut omnis caro\nuideret salutare dei, omnis caro ad deum ueniret, inarsisse desiderio,\nsed metuentem, ne ut inpatiens, ut lasciua, ut luxuriosa, ut querula,\nsicut ante fuerat, displiceret, quamuis longiore quam ferre iam\nmorantis aduentus dominici expectatione quateretur, non\ninmurmurantem tamen nec transgredientem, sed leuantem in\nomni loco puras manus sine ira et disceptatione\nin habitu ornato, cum uerecundia et sobrietate ornantem\nse, non intortis crinibus aut auro aut margaritis aut ueste pretiosa,\nsed his quae castitatis et bonae conuersationis decerent gratiam,\n\n\n\n\n\n\norare dicentem:\nosculetur me ab osculo oris sui,\nquoniam optima ubera tua super uinum. iam\nuolebat adhaerere Christo caro, iam festinabat innubere, ut esset\nunus spiritus et fieret caro Christi, quae erat ante meretricis. osculetur,\ninquit, \\'me\\' — osculatur nos dei uerbum, quando sensum\nnostrum spiritus cognitionis inluminat — et tamquam despiciens\nomnes iucunditates et delectationes suas, caelestibus cupiens inhaerere\nmandatis ait: \\'quoniam optima praecepta testamentorum\ntuorum super omnem adpetentiam carnis et saeculi uoluptatem\\'..\nmeminerat enim se m Eua ante sic lapsam, dum uoluptatem corporis\npraefert mandatis caelestibus. unguentum exinanitum\nnomen tuum, hoc est: totus inmundus inpuritatibus diuersorum\nfacinorum faetebat hic mundus; nunc spirat ubique\nsuauitas pudicitiae, unguentum fidei. flos integritatis. et a moralibus\nuenit ad mystica dicens: introduxit me rex in cubiculum\nsuum. exultemus et laetemur in te; diligamus\nubera tua super uinum. simplex est enim\nosculum, negotiosum autem cubiculi secretum.\nIn ipso quoque euangelio pulcherrimus de moralibus locus\nest, ut unusquisque uas suum mundet, dicente domino: Phari saee\ncaece, munda prius quod intus est calicis\net parapsidis, ut fiat et id quod foris\nest mundum. nam nisi se unusquisque intus mundauerit,\netiamsi foris speciosus uideatur et iustus, similis erit dealbatis\nsepulchris, ut foris quidem iustus uideatur. intus uero sit faetidus.\n\n\n\n\n\n\nsic est doctrina sine uitae innocentia.\nsed nec ipsa doctrina potest\nmercedem habere, ubi gratiam non habet innocentia. peccatori\nautem dixit deus: quare tu enarras iustitias\nmeas? sed reuertamur ad propositum psalmum.\nBeati, inquit, inmaculati in u i a, qui a ambulant\nin lege domini. beati qui scrutantur\ntestimonia eius, in toto corde exquirunt eum.\nprimus uersus moralis, secundus mysticus. quis hoc dicit? propheta\nutique, qui fungebatur carnis alloquio, et dicit hoc post eum\npsalmum, quo descripta est domini nostri Iesu Christi passio.\nubi :\nergo ei diuina sacramenta reuelata sunt et induit dominicae resurrectionis\nlaetitiam et passionis degustauit gratiam, uidit iustorum\ncongregationes, populos redemptorum, perditorum salutem, mortuorum\nresurrectionem, sanctificationem sacramentorum, exclamauit\ndicens: beati inmaculati in uia, qui ambulant\nin lege domini, hoc est: ecce maledicta terra\nin Adam coepit habere beatitudinem, si tamen legem domini non\nderelinquat; ecce inmaculatus est homo, qui erat ante pollutus.\nquam pretiosum est iam custodire praeceptum domini, quam pretiosum\netiam praecepti ipsius scire mysterium!\nSed quis est inmaculatus? non utique qui in quacumque\nuia ambulat, sed qui in Christo ambulat. ipse enim dixit: ego\nsum u i a. in hac uia qui ambulat, errare non nouit, si tamen\nab hac uia numquam recedat. est et uia lex, et ideo, dum inmaculatus\nest. in lege domini ambulat; nec ambulare uia hac desinat.\nne inmaculatus esse desistat. non declinet in dexteram aut laeuam.\nnon titubet, non resistat, non expectet, sed ambulet superiora\n\n\n\n\n\n\nobliuiscens et ea quae sunt priora appetens ad destinatum sequatur,\nad brauium festinet, contendat usque ad finem; finis enim\nlegis est Christus. multi uolunt ambulare in uia, sed non\nusque ad finem. non ambulant Iudaei usque ad finem, qui non\nusque ad Christum ambulant, non ambulat Manicheus in uia, qui\nlegem refutat, sed ambulat uera fides, quae et legem suscipit et\nplenitudinem legis agnoscit.\nSi quis ergo in uia ambulat, scrutetur testimonia domini.\nquod licet mysticum sit, tamen etiam moralia in se habet, quoniam\nmelius potest ambulare in uia, qui scrutatur domini testimonia. nam\nut quis intemperantissimus, captus adulterinae cupiditatis aestu\net uictus libidine uel indulgens flagitiis, qui repugnare nolit adpetentiae\nsuae carnis, conuersus huc atque illuc, si neminem forte uideat.\nin facinus ruit, idem tamen quamuis parata occasione potiendi\nexplorat diligenter omnia, in diuersum oculos suos incuriosus iustitiae,\nsollicitus famae detorquet frequenter, erubescit testimonium\nerroris. qui non erubescit errorem, ac si quem forte spectatorem\ncognouerit facinoris sui, uerecundia sequestrat intemperantiam et,\nquamuis cum ancilla uel meretrice uulgari, ubi nullum sit deprehendendi\npericulum. temptamenta moliatur libidinis, pudore tamen\ninceptum deserit, quanto magis, si quis alleuet mentis oculos et\nconsideret plena esse angelorum omnia, aera terras mare ecclesias,\nquibus angeli praesunt - mittit enim dominus angelos suos ad defensionem\neorum.\nquiheredesfuturisunt promissorum caelestium -,\nconcepto potest renuntiare peccato! unde ista turba innocentium,\nnisi ex illis peccatoribus ? eadem natura est omnium, sed diuersa\ndisciplina. circumcisio nihil est et gentilitas nihil est, sed\n\n\n\n\n\n\nobseruatio mandatorum dei naturae ipsius auget gratiam. (an) merita\ncommutat ille, qui dicit: tenebrae in circuitu, et\nparietes me operiunt; peccatorum meorum\nnon erit memor altissimus?\nNon reueritus esses angelorum praesentiam, si praesentes\nesse crederes ? non metueres non dicam facere, sed loqui aut etiam\ncogitare quod prauum est, si tibi scriptura diuina suasisset, quia\ndeus cogitationum arbiter, secretorum testis est uerax, sicut ipse\nait: estote mihi testes, et ego testis, dicit\ndominus deus, et puer meus quem elegi? hominem\nuereris praesentem, dei patris et filii non uereris praesentiam ?\nsed non uis credere, ne possis cauere; non uis audire, cum legitur.\nquia deus nouit occulta hominum, ne incipias scire quod timeas\net timere ne pecces. audi ergo scripturam diuinam, ut conuertaris\na uia praua et maligna.\nnoli, sicut caecus oculis corporalibus aut\nsicut surdus, qui eo, quod non potest uidere aut audire praesentes,\nsolum esse se credit et in plurimorum coetu, dum putat nullum\nesse praesentem, perpetrare adoritur quod arbitratur esse secretum\n— non enim potest uidentes uidere qui non uidet —, similiter et\ntu mentis caecatus oculis noli aestimare quod sine teste delinquas.\nquia hominis praesentiam declinare potuisti; plures sunt qui redarguant\nquam quos cauere potuisti. ipsum te fugere tui accusatorem\nnon potes, quem conuenit propria conscientia, et si negas aliis, tibi\nnon negas, et si homini infitiaris. deo fateris, et si uolueris negare,\ntuae te cogitationes reuincunt.\nHeliseo adsistebant angeli quos uidebat, et ideo agmina\n\n\n\n\n\n\nhostium non timebat; sed timebat puer eius, qui angelos non uidebat.\naperuit oculos eius ad uocem prophetae gratia dei, uidit angelorum\nexercitus et credidit esse praesentes, quos antea, quia non\nuidebat, putabat absentes. et tu lege prophetam, ut uideas, lege.\nut aperiat oculos tuos, ne te hostilis legio perterreat et obsessum\nesse te credas qui liber es, qui munitus es spiritalibus turmis, si prophetam\nnon derelinquas. cum tibi propheta loquitur, quia deus\ndixit: ego caelum et terram compleo, cum tibi\npropheta dicit: quia plures nobiscum sunt, quia\nin circuitu nostro angeli sunt, attolle oculos mentis et uidebis non\nsolum angelos, sed etiam deum, qui dicat tibi: aperi mihi,\nsoror mea, proxima mea. pulsat ad ianuam et quando\ntu dormis; si tamen uel excitatus euigiles uel uocatus ianuam tui\npectoris aperias, introibit. quodsi fugias lectionem propheticam,\nsi domi non legas, in ecclesia audire nolis, nonne, sicut ille, qui\nauerso coniuet obtutu, ne uideat quod possit uidere, claudit oculos,\nne aspiciat, cui potestas uidendi est, aut sicut in furore plerique\niniecere manus oculis suis, ita et tu primo auerteris coniuenti\nmagis dissimulatione quam refragatione praerupta? nam cum ad\necclesiam uenis et christianum te adseris, sanus uideris, aperis oculos,\nquibus possis uidere; sed dum audire dissimulas quae leguntur,\nclaudis, ne uideas tibi, etsi aliis uidere uideris, inicis etiam quasdam\nperfidiae et intemperantiae manus oculis animae tuae et caecitatem\ninfers cordi tuo, quod est grauius, uoluntariam, ut uidens non uideas,\naudiens non audias.\nPutas te solum esse, cum fornicaris, et non recordaris,\nquia oculi domini uident orbem terrarum? non audis dicentem:\n\n\n\n\n\n\necce uenit hora ut dispergamini unus quisque\nin sua et me solum relinquatis; sed non sum\nsolus, quia pater mecum est? adest ergo pater, adest\net filius dei, adsunt ministri, adsunt Cherubim et Seraphim, quae\ndicunt: sanctus sanctus sanctus, plena est\nterra maiestatis tuae.\nplenus est mundus sanctarum\nuirtutum. quia plenus est nequitiarum; plenus est orbis terrarum\nremediis. quia plenus est laqueis. putas quod in lupanari Christus\nte non uideat, quem uidet lupanar intrare ? putas quod in adulterio\nte non deprehendat, quem uidet adulterium cogitantem? num\nparietes refugit, qui spectat errores, et secretum criminis auersatur.\nqui sc-enam criminis intuetur? an putas tunc primum te intrare\nmeritorium, cum fornicem meretricis ingrederis? intrasti iam.\nquando cogitationes tuas meretrix introiuit, intrasti iam, quando\nad potiendae prostibulae cupiditatem gressu mentis intrasti, pulsasti\nlupanaris fores, quando ad mulieris concupiscendae decorem oculos\nmentis aperuisti.\net si uerum audire uis, quomodo te in lupanan\nnon uidit Christus, quando te uidit, quia adulterando in corde tuo\nte ipsum lupanar esse fecisti? denique ipse dicit dominus Iesus:\nqui uiderit mulierem ad concupiscendum\ne a m, iam adulterauit eam in corde suo. unde\ntamen tam religiosus in opinione. qui tam probrosus in crimine?\nSed adquiesco tibi. quod Iesus te nolit uidere. nolit reuincere\nqui nolit acc-usare, nolint uidere et angeli; sed uidet diabolus\nqui tecum introiuit, immo qui te introduxit, uident ministri eius\nqui te circumdederunt, ne uideres angelos dei, uidet Belial, uidet\n\n\n\n\n\n\nlegio, qui te inpulerunt, ne quis reuocaret, ne quis teneret. noli\nputare, quod conludium tibi praestet silentii, qui uult tecum supplicii\nhabere consortium. studet plures similes sui uidere et in eo\nhabet gloriam, quod plures perditos fecerit. ipse est incentor. ipse\naccusator;\nipse in ludam introiuit, ipse eum ad proditionem inpulit,\nipse misit ad laqueum. quanti dicturi sunt in illo die aduersus\neum: \\'tu nos circumuenisti, tu inpulisti!\\' exemplum quaeris?\naccipe dicentem Euam praeuaricationis suae auctorem fuisse serpentem.\nsed illum implicauit, non se absoluit, cui respondit dominus:\n\\'non praeceperam, ne gustaretis de ligno solo, quod est in\nmedio paradiso?\\' respondebit ergo et pluribus: \\'diabolum audistis\nsuadentem noxia; me non potuistis audire uitalia mandantem?\\'\nEt ideo operemur iustitias. non enim qui operantur\niniquitate in uiis eius ambulauerunt.\ntu mandasti mandata tua custodire nimis.\nutinam dirigantur uiae meae ad custodiendas\niusti iustificationes tuas!tunc non c o confundar.\ncum respiciam in omnia mandata\ntua.\nnon solum: mandasti, inquit. custodire m a ndata\ntua , sed etiam: custodire nimis. quando hoc\nmandauit ? in paradiso quidem mandauit Adae, ut custodiret mandata:\nsed fortasse non mandauerat nimis custodire et ideo lapsus\nest. ideo inflexus uoce mulieris suae, ideo deceptus erat a serpente\nputans quod, si in parte aliqua recederet a mandato. non penitus\nerraret. sed quia semel a semita mandatorum recessit. totam deseruit\nuiam, inuenit eum serpens extra uiam et expoliauit omnibus,\nnudum reliquit. ideo dominus, quia lapsus erat qui in paradiso\n\n\n\n\n\n\nerat, postea per legem per prophetas per euangelium per apostolos\nmonuit, ut nimium custodias mandata domini dei tui. omne.\ninquit, uerbum quod locutus fueris, reddes pro eo rationem. noli\ndissimulare; ab aliquo mandato iota unum uel unus apex non\npraeterit. noli recedere de uia. si in uia ambulans uix tutus es a\nlatrone, quid facies, si te extra uiam uagantem inuenerit? dirigantur\ngressus tui et, ne infirmus sis ad dirigendum, precare, ut\ndominus dirigat uias tuas.\nHic optat: utinam dirigantur uiae meae!\nalibi dicit: expectans expectaui dominum, et\nexaudiuit me; et statuit pedes meos in petra\net direxit gressus meos. roga ergo et tu, ut dominus\ndirigat uestigia mentis tuae. quo possis domini custodire\niustificationes. non confunderis, cum respexeris in omnia mandata;\nante enim confusus es in Adam et Eua. denique nudus factus es,\noperuisti te foliis, quia confundebaris, abscondisti te a conspectu\ndei, quia erubescebas, ita ut diceret tibi deus: Adam, ubi es?\ncum illi dicit, tibi dicit; Adam enim interpretatione Latina \\'homo\\'\ndicitur, hoc est: homo, ubi es?\\' et Adam respondit: timens,\nquia nudus eram et tota mente confusus, ante conspectum tuum\nuenire non ausus sum\\\\ ergo ne confundamur, custodiamus mandata\ndomini et custodiamus omnia; nam si quis unum mandatum\ncustodiat et aliud praeuaricetur. nihil ei prodest. custodiuit se\naliquis a sanguine, non custodiuit ab adulterio; utique in uno conuictus\npunitur etiam legibus saecularibus nec prodest ei alterius\ncriminis abstinentia, si in altero fuerit deprehensus.\nC on f it Confitebor or tibi, domine , in directione\nco r dis — aduertis quas uias dirigas ? —, in eocum didicero i-\n\n\n\n\n\n\nce r o iudicia iustitiae tuae. iusti iustificationes\ntuas custodiam, non derelinquas me usque\nquaque. hoc loco mystica plenius cognoscere se uelle testatur,\nut ingrediatur penetralia mysteriorum caelestium et aperiantur\nsibi thesauri sapientiae et scientiae in Christo absconditi. unde et\nSalomon ait: adtrahe nos; post te in odore u unguentorum\ntuorum curremus. introduxit\nme rex in cubiculum suum. et fortasse illud, quod\nait supra: osculetur me ab osculis oris sui, significat\nspiritus sancti superuenientis gratiam, sicut angelus ad\nMariam dixit: spiritus sanctus superueniet in\nte, et uirtus altissimi obumbrabit tibi. quando\nautem introduxit eam rex in cubiculum suum, passionis tempus,\nlateris conpunctio declaratur, sanguinis effusio, sepulturae unguentum,\nresurrectionis mysterium, ut osculum quasi sponsa acceperit,\nin cubiculum autem Christi sit introducta ecclesia non iam\nquasi tantummodo desponsata, sed etiam quasi nupta, nec solum\nthalamum sit ingressa, sed etiam legitimae claues copulae consecuta\nsit. ideoque quasi in thalamo sita ait: colligatio guttae\nfrater meus mihi, inter media ubera re- quiescit. quodsi cubiculum quaerimus, ipse nos edoceat, qui\nait: tu autem cum orabis, intra in cubiculum\ntuum etclauso ostio ora patrem tuum in abscondito.\ncubiculum ecclesiae corpus est Christi; introduxit\neam rex in omnia interiora mysteria, dedit ei claues, ut aperiret\nsibi thesauros scientiae sacramentorum, clausas ante fores panderet,\ncognosceret quietis gratiam, defuncti somnum, uirtutem resurrectionis.\nIn illo cubiculo iustitias domini Iesu nupta repperit. quae\nsunt illae iustitiae ? utique sacramenta baptismatis, sicut legimus,\nquia, cum uenienti ad baptismum diceret Iohannes: ego a te\ndebeo baptizari, et tu uenis ad me?, respondit\nIesus: sine modo; sic enim decet nos implere\nomnem iustitiam.\nin illo cubiculo iustificationes didicit,\nconsilium dei cognouit, sicut scriptum est, quia omnis populus\naudiens et publicani iustificauerunt\ndeum, baptizati baptismo Iohannis; Pharisaei\nautem et legis periti consilium dei\nspreuerunt in se, non baptizati ab eo.\nquod\nilli spreuerunt, nos elegimus et sequimur consilium dei, quia nihil\npotest esse sublimius; hoc enim diuinum, quo fit remissio peccatorum.\ncum didicerit itaque iustitias domini, deum timens non\nconfundetur. denique et Paulus ait: in nullo confundar.\nEt quia nullus potest perfectus esse sine fauore dei neque\ntutus, ideo rogare debet, ne penitus eum relinquat deus. nam supra\nrogauit Dauid, ne derelinqueretur, dicens: ne derelinquas\nme, domine deus meus, hic ait: ne derelinquas\nme usque quaque, hoc est \\'multum\\'. supra forte quasi\nadhuc inperfectus et in magnis perturbationibus positus. ne derelinqueretur,\ntimebat, hic autem iam fortior non timet derelinqui,\nut temptetur, sed rogat. ne penitus derelinquatur. plerumque enim\nderelinquit deus quos uult probari, penitus autem derelinquit quos\ndeserit. dereliquit penitus ludam.\nnon derehquit autem sanctum\nIob. in cuius patrimonium, in cuius corpus potestatem diabolo\ndedit. in animam non dedit; nam si dedisset in animam, penitus\n\n\n\n\n\n\n\n\n\n\n\n\ndereliquisset eum. numquid non ideo relictus est Iob, ut relictus\nprobaretur, probatus coronaretur? dereliquit igitur ludam. cui\nait: quod facis, fac celerius; dereliquit enim penitus.\nquem sceleris sui permisit effectui. alios autem apostolos cum\nuidisset esse turbatos, quia dixerat: quo ego uado , uos\nnon potestis uenire. addidit: non turbetur cor\nuestrum, et infra:\niterum uenio et accersio uos\nad me ipsum, ut ubi sum ego et uos sitis. denique\nturbatus Petrus, qui derelinqui timeret, ait: domine.\nquo uadis? uidit dominus turbari eum et respondit ei: quo\nego uado non potes me modo sequi, sequeris\nautem postea. sic et in mari cum titubaret, clamauit ad\nChristum et porrexit ei dexteram Christus, ne penitus derelictus\nperiret.\nNemo autem debet inflari, quod numquam derelinquatur,\nuel dolere. quod aliquando derelinquatur, siquidem ipse filius se\ndicit derelictum, sicut habes: deus deus meus, respice\nm e; quare me dereliquisti? et ille quidem numquam\nderelictus a patre est, cum quo pater semper est; scriptum est\nenim: ecce iam uenit hora ut dispergamini\nunusquisque in sua et me solum relinquatis;\nsed non sum solus, quoniam pater mecum est.\nsed secundum corpus, in quo est traditus passioni, uox ista processit,\nquoniam derelinqui nobis uidemur, quando sumus in peri -,\npericulis constituti. unde et Paulus ait de patre deo: qui filio prop.rio\nnon pepercit, sed pro nobis omnibus tradidit\neum. dereliquisse uidetur, quia non pepercit, qui tradidit\n\n\n\n\n\n\nmorti; sed non penitus dereliquit, cui dicitur: quia non derelinques\nanimam meam in inferno nec dabis\nsanctum tuum uidere corruptionem.\nIn quo corrigit iuuenior uiam suam?\nsuperiorum octo uersuum non absurda nobis cecidit disputatio,\nideoque et sequentia persequi studium fuit. et primum litterae secundae,\nhoc est \\'Beth\\', interpretatio consideranda est. quae in\nLatino conuersa \\'confusio\\' declaratur.\nsed qui uiam suam\ncorrigit, non confundetur. uerum quia is, qui corrigit, ante in errore\nfuit — quomodo enim corrigitur, nisi quod ante deflexum fuit a\nuero ? —, utique in lapsu positus et adulescentiae luxu ac lasciuae\naetatis captus inlecebris, ubi ad iuuentutis prouectus confinia\nsobria mente resipiscit, tamquam confusus animo, quonam modo\nerubescenda deponat et plena probitatis adsumat, diu secum uoluit\net diuersis fluctuans cogitationibus librat atque examinat posteriora\nobliuiscens et ea quae sunt priora appetens, quemadmodum uiam\nsuam corrigat offensionemque adulescentioris aetatis seria iuuentutis\nfronte praetexat.\nunde ne diu dubitet huiusmodi et m incerto\nhaereat, dat propheta consilium quasi cum eo ipse deliberans; tunc\nenim salubriora consilia credimus, si propensiore meditatione examinata\nuideantur. sed ipsa deliberationis susceptio docta\n\n\n\n\n\n\n\n\ndefinitione distinguitur, ut diuersarum cogitationum concursus auferat,\ndicens: in quo corrigit iuuenior uiam suam?\nhic enim deliberantis est finis, quo uiam suam corrigat.\nEt respondet: in custodiendo uerba t u a. et\nbene ad deum conuersus respondit deliberanti, quasi prece atque\noratione delata consilium hoc domini inspiratione reppererit, ut\nnon praesumptionis humanae, sed dignationis diuinae remedium\ncrederetur. mens enim nostra uerborum caelestium conspersa seminibus,\nquae ante degenerabat in stirpibus, meliores cultus edere\nfructusque adferre incipit. dirigamus igitur semitas nostras nec\ntortuosi serpentis sequamur anfractus. uiae enim domini rectae,\nperuersae autem uiae errantium, de quibus dicitur:\no qui dereliquerunt\nsemitas rectas! m ordinem seges laeta\nporrigitur atque in uersum quendam uineta ponuntur; ceruorum\ncursus directior, uulpiculae flexuosus. ideo de Herode dicitur:\nite dicite uulpi illi, quia deflexerat a uia recta nec\niter suum in iuuentute correxerat, dignus Hieremiae threno, quo\ndeflentur peccatores qui iugum uerbi in iuuentute suscipere recusarunt.\nideo captiui ducti sunt, ideo deplorantur tamquam mortui,\nquia uitae nescierunt semitas et digna opera cadauerum busto non\ndeclinauerunt. flens ergo mortem perpetuam Iudaeorum dicit\nHieremias: bonum est uiro cum tollit iugum in\niuuentute; sedebit singulariter et silebit,\nquia tulit in se.\nNon solum tollere iugum uerbi, sed in iuuentute debemus\ntollere; si enim sero tollamus, incipimus paenitentiam superiorum\n\n\n\n\n\n\nmagis habere quam tenere gratiam. praeueniamus ergo iuuentutis\nannos correctione congrua, ut magis dicamus singuli: deus qui\npascitme a iuuentute mea, quam recordationem habentes\nlapsuum defleamus dicentes: delicta iuuentutis\nmeae et ignorantiae meae ne memineris. hoc\ndebilitatis est remedium, illud robur salutis.\nsalutis medicina uulneri\nquaeritur, gratia sanitati. ideoque ait: bonum est uiro\ncum tollit iugum in iuuentute. ei autem, qui post\ndecursae iuuentutis annos iugum tulerit, non est statim perfectum\nbonum: stimulant enim eum peccata sua, exagitat conscientiam\nconsuetudo peccandi et usus erroris instabilem facit. luctandum est\ndiu huiusmodi uiro, ut abolefaciat inueterata atque diuturna. huic\nin periculo res est, illi in bono.\nDenique sedebit ille singulariter, quasi is, qui facile non inueniat\naequalem singularibus donatus praemiis, et silebit quietus\net feriatus ab omni interpellatione mundanae sollicitudinis et uoluptatis\net diuinis uacabit oraculis, quae solent singulariter sedentibus\nreuelari, sicut sancto Dauid, qui ait: quoniam tu, domine,\nsingulariter in spe constituisti me.\net hic quidem non in secreto solus sedebat, sed cum praeesset po-\n1,\npulis, singulari tamen gratia praeminebat. Helias solus sedebat,\ncum ab angelo uel etiam coruis cibum deferentibus pasceretur; solus.\nnon solum secretus a turbis, uerum etiam segregatus a meritis plurimorum.\ndenique reuelationes illi diuinae gratiae refulgebant;\ncuius muneris fructum pro mercede adipiscebatur, quia a iuuentute\nsua iugum uerbi suscipiendum putauit, ne trahenda essent longo\ndiutius fune peccata.\nPotest iuuenior iste, qui fecit bonum tollendo in iuuentute\n\n\n\n\n\n\niugum uerbi, nondum perfectus, quia adhuc iunior, segregans uero\nse a conloquiis aequalium, quae plerumque corrumpunt mores\nbonos, et contagia uolens fugere peccantium ita intellegi singulariter\nsedere et silere, ne rudis aetatis facilitate labatur, sed intendere\nseniorum praeceptis, prophetarum oraculis, apostolorum magisteriis,\nlaudandus eo, quia prius uult loquenda cognoscere quam\nproferre quae sentiat antequam loqui discat, timens, ne in multiloquio\npeccatum contrahat. unde puto et Pythagoram illum philosophum\nimitatorem iuuenis huius prophetici instituisse sectam,\nut discipuli sui quinquennio non loquentes tanto silentio loqui\ndiscerent, cum praesertim et Dauid superioris aetatis quam Pythagoram\nfuisse non dubium sit, qui ait: dixi: custodiam\nuias meas, ut non delinquam in lingua mea;\nposui ori meo custodiam. et quia forte aliquando aliquid\nlocutus esset incautius, ideo postea a deo poni ori suo custodiam\npostulabat. Esaiam quoque Pythagoricis anteriorem fuisse quis\nnesciat ? qui cum audisset: clama, non prius clamauerit,\nquam audiret quid clamare deberet; respondit enim: quid clamabo?\nunde dictum est ei: omnis caro faenum,\nuerbum autem domini manet in aeternum,\net prophetica uoce clamauit.\nUterque igitur iuuenis praedicandus. ille tamen serius, hic\ncautus; ille se ipso contentus et numquam sibi solus, iste pulchram\naetati lubricae disciplinam adsciscens silentii nec adhuc sibi abundans,\nsed aliis se timens credere, quaerens tamen a iuuentute congregare.\nquae in senectute et sibi et proximis suis prosint, ne dicatur\nei: quae in iuuentute non collegisti,\n\n\n\n\n\n\n\n\nquomodo inuenies in senectute?\nergo is, si in consilio\nseniorum sederit, manum adhibebit ori suo, ut audiens sententias\ncolligat, quod sibi ad maturiorem seruet aetatem: quemadmodum\nMaria, cum uerba Christi audiret, conferebat ea omnia in corde\nsuo; quemadmodum Iohannes, cum caput suum supra pectus\nIesu domini reclinaret, hauriebat profunda secreta sapientiae.\nEn tibi iuuenem, qui uiam suam in iuuentute correxit! piscator\nerat cum fratre suo; uidit dominum Iesum, cum plicaret retia\nsua, et audiuit dicentem: uenite, faciam uos piscatores\nhominum, et relictis retibus suis et patre secutus\nest eum. uiam saeculi coeperat currere, sed auditis imperiis deseruit\nuitam mundi, secutus est Christum, probauit, quia in eo\ncorrigit iuuenior uiam suam, si Christi uerba custodiat, dicens\nad eum: diligamus ubera tua super uinum,\nsic tamen bibens, ut non absorberetur uino, sed gratia eius laetitiam\ncordis hauriret, non corporis ebrietate titubaret.\ndenique bibens\nhoc uinum aperuit oculos suos et uidit uiam rectam, reliquit tortuosas\nuias, dicens: aequitas dilexit te, hoc est: \\'non\nflexuosa itinera te sequuntur, sed solus ad te potest iustitiae\ntrames peruenire\\'. qui enim diligit iustitiam, non se auertit a Christo;\nquomodo enim arbitrum iusti remuneratoremque meritorum innocens\nmetuat conscientia?\nIn hoc ergo iuuene spectato magna mysteria, quae in Canticis\ncanticorum sanctus Salomon repletus domini spiritu resultauit.\nconstitue dominum Iesum recumbentem in conuiuio, reclinantem\nse lohannem supra pectus eius. mirantes alios, quod seruus se supra\ndominum reclinaret. quod caro illa peccatrix supra templum uerbi\nrecumberet. quod anima illa carnis uinculis innexa aulam diuinae\nplenitudinis scrutaretur. haec ergo mirantibus aliis respondet anima\nIohannis: fusca sum et decora, filiae Hierusalem,\nfusca per culpam, decora per gratiam. dicit et caro:\nfusca sum et decora, fusca puluere saeculari quam certando\ncollegi, decora oleo spiritali quo mundi huius puluerem\nsqualoremque detersi, fusca per uitium, sed decora iam per lauacrum\nquod abluit omne delictum; fusca sum, quia peccaui, decora, quia\niam me diligit Christus, quam relegauerat in Eua, recepit ex uirgine,\nsuscepit ex Maria.\nDicit etiam synagoga, cuius mysteria hoc loco plerisque uidentur\nexprimi; quae cum se reici iam uideret propter totius plebis\ninpietatem, solabatur se tamen, quia ipsum Christum de populo\nsuo, Petrum Iohannem Iacobum Christo adhaerentes uidebat,\nquia habebat eloquia sibi credita, et ideo dicebat: fusca sum\net decora, filiae Hierusalem, fusca per increduli-\ntatem, decora per legem, fusca per lapsum, decora, quia dilexit me\nsol et prior facta sum congregatio dei. nolite refugere me, quia\nfusca sum; ideo fusca sum, quia sol me reliquit iustitiae, qui\nante inluminare consueuerat. amisi colorem uultus mei. obtunsa\nfacta est acies oculorum meorum, quibus ante solem uidebam;\nin tenebris ambulo, quia diem Christi nescio. nolite tamen despicere\nme, quoniam qui reliquit potest rursum aspicere, misereri iterum.\nsolet congregare dispersos, desertos requirere, colligere destitutos.\\'\nomnes tribus Israel, conuenite, aspicite me decoram ante derelictam;\nnolite aspicere me, quoniam obfuscata\n\n\n\n\n\n\ns u m. hoc est: non hoc solum aspiciatis. quia obfuscata sum.\nnon est intuitus me sol, et ideo obfuscata sum. sed lucet sol super\niustos et iniustos, super iustos per gratiam, super iniustos per misericordiam.\nillis mercedem meritorum tribuens, istis peccata\ndimittens. et gentibus non lucebat ante, nunc lucet, nunc illis\noritur qui oriebatur mihi; qui illis remisit. remittet et mihi.\nnolite\n, arbitrari, quoniam obfuscata sum. quod penitus reliquerit me sol\net iam non intueatur, non requirat aegram. dissimulauit a me, quia\nnon seruaui mandata eius; reconciliabitur, cum uiderit meorum\npaenitentiam delictorum. non uidit me sol, quia non recepi aduenientem,\nnon aperui fenestras, ut uitae lumen intraret. cum\naperuero. inluminabit oculos meos, qui uenit ut totum mundum\ninluminaret, et uideant etiam non uidentes.\nFilii matris meae pugnauerunt aduersum\nme, posuerunt me custodem in uineis:\nuineam meam non custodiui. putant aliqui hoc de\nillis dici, qui synagogam ad legis praecepta constringunt, ut legem\ncustodiat, uineam suam tueatur, quam custodire non potuit; denique\ncustodiebat ut faceret uuas, fecit autem spinas. quae sic\nigitur uinea, uenit Dauid testificari nobis dicens: uin eam e x\nAegypto transtulisti, eiecisti genteset e t plantasti\neam. possunt et apostoli esse filii matris eius.\nqui uere\ninpugnauerunt synagogam dicentes: ecce conuertimur\nad gentes et nationibus uerbum dei seminare coeperunt. possunt\net prophetae intellegi, qui mouendo denuntiandoque, ut uineam suam\ncustodiret synagoga. nihil profecerunt. fecit enim spinas inprobitatis,\nquae uirtutis uberes fructus deferre debuerat. et ideo confitetur.\nquia populum suum custodire non potuit, meritoque sero\n\n\n\n\n\n\nquaerit tenere, quem, cum teneret. amisit, multo dissimilior eius\n. quae dicit: inueni quem dilexit anima mea: tenui\neum et non relinquam eum.\nDenique illa inuitat in hortum suum sponsum, haec, ubi\npascat requirens, dicit ad ipsum: adnuntia mihi, quem\ndilexit anima mea. cur \\'quem dilexit anima mea\\' dicis\net non \\'quem diligit\\' ? cur dimisisti quem tenebas ? dilexisti patrum\nfide, amisisti incredulitate; tenebas caritatis uinculis, amisisti longo\nfune perfidiae. ideo nescis ubi pascat, ubi maneat; nam si scires,\nnon quaereres.\ndicis enim: ubi pascis, ubi manes in\nmeridie ?meridiem nosti esse ecclesiam quae teneat L Christum,\net tu eum in noctibus quaeris ? dic, inquit, mihi, Christe; responde\nuel propter id, quia ante carus fuisti atque dilectus mihi; etsi ego\ntantae praerogatiuam caritatis amisi. tu tamen quasi pius responde\nmihi: ubi pascis, ubi manes? reliquisti me, abisti ad\ngentes, recessisti longe a me et illis propior factus es, a quibus\nlonge eras. sed factus es prope, quia crediderunt sanguini tuo;\na me recessisti, quia ego cracem tuam non suscepi ut mundi redemptionem,\nsed ut noxii damnationem. qui autem receperunt sicut\nsalutis auctorem, in meridie sunt; illis luces, illis refulges, illis\ncalet gratia tua sicut meridies. mihi matutinus eras cum adhuc\ncrederem, sed non credebam plene. quia non sum inuenta in meridie\nsicut Ioseph cum fratribus suis, qui cenabant meridie. illis meridies\nfactus es, qui pascuntur in diuitiis tuis et in te sperant. ideo, ut\ndixit Dauid, deduces eorum iustitiam tamquam lumen et iudicium\neorum tamquam meridiem.\nQuaeris ergo tamquam aliena. quae proxima eras. tamquam\npauper, quae diues fuisti. uis sequi quae praecedebas; atque utinam\nuel sequaris quos praecedere debuisti! mercennaria esse desideras\nquae ante mercennarios colligebas; mercennariae utique uox ista\ndicentis est: ne forte fiam circumamicta super\ngreges sodalium tuorum. quae proselytos ex gentibus\nante suscipiebas. nunc ipsa in nationibus uis pro proselytis suscipi\net tamquam aduena congregari.\nRespondet Iesus: nisi noscas te decoram\ninter mulieres. quid est se noscere, nisi ut sciat unusquisque\nhominem ad imaginem et similitudinem dei factum, rationis\ncapacem, qui terram suam excolere tamquam bonus agricola\ndebeat aratro quodam et falce sapientiae, ut uel dura findantur\nuel luxuriantia recidantur, qui inferiorem sui portionem animi imperio\ndebeat gubernare?\nunde etiam in Lege scriptum est: adtende\ntibi. ne fiat uerbum absconditum in\ncorde tuo. tibi, inquit, adtende; non utique dicit pecuniae\ntuae, non possessionibus tuis, non uiribus corporis, sed animo tuo\nac menti tuae, unde omnia consilia, facta cogitationesque manant.\ntibi ergo adtende ibi, ubi potiorem esse te nosti. nosce te ipsum.\nquod Apollini Pythio adsignant gentiles uiri, quasi ipse auctor\nfuerit huius sententiae, cum de nostro usurpatum ad sua transferant\net longe anterior Moyses fuerit. qui scripsit librum Deuteronomii,\nquam philosophi qui ista finxerunt.\nUnde et Salomon oraculum diuinum secutus scripsit in\nCanticis canticorum: nisi scias te decoram inter\nmulieres. hoc est: nisi cognoscas te mortalem, rationalem\net cito tua peccata fatearis, cito dicas iniquitates tuas, ut\n\n\n\n\n\n\niustificeris, nisi conuertaris et prior accuses delicta tua, uenit dies\nmortis et iam nullum conuersionis remedium est;\npraeueniris,\ndum non cogitas. accende facem tuam, priusquam sponsi tibi\nclaudatur ianua, qui expectare diu non solet neglegentes. nisi\nscias te, inquit, decoram inter mulieres et dicas:\nfusca sum et decora, fusca sum, quia peccaui, sed decora,\nquia diligor, quia genus sum Abrahae, electum genus, dilectum deo,\nnihil tibi proderit patrum gratia; potens enim deus est\nde lapidibus istis suscitare filios Abrahae.\net alibi in euangelio legisti, quia Abrahae filiam ligauit diabolus\nnequitiae suae uinculis, quam soluit dominus die sabbati. nisi ergo\nscias te, nihil tibi proderit, etsi dicas: \\'Abrahae sum filiaâ€˜. quae\nnon credis, quae errorem non corrigis; Abraham quidem saluatur,\nsed te nobilitas generis non iuuabit, nisi fides seruauerit. non te\ndecipiat data patribus repromissio. non suscipio personam hominis,\nnon suscipio praerogatiuam generis, nisi uidero congruentem generi\nmorum nobilitat.m, ut fiat iusti generis electio.\nQuodsi scias te et cognoscas, quia peccato obnoxia es,\nexeundum in calcaneis gregum est tibi. exi ergo nuda pede e t\npasce haedos tuos in tabernaculis pastorum.\nqui sine peccato est, agnos pascit, oues pascit: quae autem peccato\\'\nobnoxia est, pascit haedos qui a sinistris sunt; non enim potest\nesse in dextera pastoris boni. sequatur magis dicentem Petro:\nueni retro me, satana. sequendo Petrus in dextera\nmeruit collocari, ideoque ei dicitur: pasce agniculos meos.\nsed quo exeat. audi: ad tabernac-ula, inquit, pastorum,\n\n\n\n\n\n\nhoc est: ad gentes, ad dispersionem.\nideoque dixit: percutiam\npastorem et dispergentur oues gregis, ut\nrepleatur totus orbis terrarum grege Christi, significans tunc fore\nsaluam synagogam, cum se huic dispersioni et ipsa sociauerit, quae\nrepleuit hunc mundum; tabernacula enim pastorum regna sunt\nterrae. ideoque propheta Dauid nationes adnuntians credituras\nait: regna terrae, cantate deo. ergo sciat se iuuenior,\nut corrigat uiam suam.\nSed dicis: \\'qui potest cognoscere uiam suam iuuenior, ut\ncorrigat, cum propheta dicat: tria sunt inpossibilia\nmihi intellegere et quartum quod non agnosco:\nuestigia aquilae uolantis, uiam serpentis\nin petra et secus semitas nauis fluctuantis\net uias uiri in iuuentute? si Salomon fatetur, quod\nnon cognoscat uias uiri in iuuentute, quomodo iuuenior potest cognoscere?\ncui respondebitur, quod illae uiae uiri in iuuentute non\ncognoscantur, quae sunt secus uias serpentis in petra et secus semitas\nnauis fluctuantis et uestigia uolantis aquilae, quae ungues\nasperos habet et supra nubes uolat, in aere errat et in mari piscem\ninterficit. et tamen non est inpossibile hoc quartum, sicut illa\ntria; cognoscit enim dominus qui sunt ipsius et\nuult ut sciat se unusquisque, sciat se populus dei.\nSed esto, non cognoscantur errantium uiae, sicut dicit\ndominus: non noui uos; discedite a me operarii\niniquitatis. hic autem iuuenior, qui potest corrigere uiam\nsuam, fortasse iunior sit aetate, non moribus et habeat in primo\n\n\n\n\n\n\nflore iuuentutis suae senilem intellectum, de quo ait: canities\nautem est intellectus hominibus, quibus maturitas\nconsilii grauitasque subpetit. unde et Hieremiae dicitur:\nnoli dicere, quia iuuenis sum. et utique erat aetate\niuuenis, sed prohibet eum iuuenem se dicere, qui esset maturioris\nprudentiae. Danihel cum puer esset, accepit spiritum quo dignus\nsenectutis primitiis haberetur, ut redargueret senes, ipse non\nsenior longaeuitate, sed gratia; erat enim in illo aetas senectutis tutis\nuita inmaculata , cui bene conpetit Dauiticum\nillud dicere: super seniores intellexi. ideoque tamquam\nde ueterani consilii et senilis scientiae uiro diuinum pronuntiauit\noraculum: quis prudentior quam Danihel\n?\nX Nunc illud aduertamus, si possibile est, ut corrigat iuuenior\nuiam suam an non. si non est, ergo mentitur propheta; *sed\nquia non mentitur, possibile est, ita tamen possibile, ut, quod inpossibile\nuideatur, fiat possibile, si custodiat iuuenior uerba dei,\nsi autem non custodiat, inpossibile. unde illud euangelicum: f a -\ncilius est camelum per foramen acus transire\nquam diuitem intrare in regna caelorum. quod\nquamlibet inpossibile esse dixit, sic intellegimus inpossibile esse,\nquia diuites non custodiunt mandata dei; si autem custodiant, fit\npossibile quod inpossibile uidebatur. hic est camelus qui intrat per\nangustam uiam, et quae illum ante capere non poterat concupiscentem,\niam capit custodientem mandata diuina. (ad)eustodiendum 25\n\n\n\n\n\n\nautem uerba dei, quia custodiuit ea, Moyses quasi senior eligitur,\net nunc, quibus hoc spiritu dei committitur officii, ut eligant seniores\nuiros, eligunt sine dubio inter seniores iuuenem corrigentem\nuiam suam in custodiendo uerba dei. et si senioris aetatis uirum\n3\nelegerint, non quasi longaeuum utique elegerunt, sed quasi custodientem\nuerba dei: quod si repperitur in iuniore, utique et ipse\nest eligendus. liquet igitur ex his, quod non senectutis longaeuitas\neligatur, sed custodia uerborum dei. denique ipse Moyses Iesum\nNaue et Caleph iuuenes prae ceteris adprobabat, quorum consilium\nin terrae electione magis quam multorum seniorum et ipse secutus\nest et deus praetulit.\nUnde et illud de Iacob, quod supra diximus: deus qui\npascit me a iuuentute mea, manifestatur nobis de eo\ndictum, qui tulerit iugum uerbi in iuuentute sua et recedens ab\nEsau et similibus eius sedit singulariter, in se tempus expectans,\nquo possit cum disciplina proferre sermonem; et propterea spiritali\nest donatus alimento, adhuc aeui integer, sed ueteranus consilio.\nneque enim dignum est ut credamus, quod tantus patriarcha\n----------\nde corporali cibo dixerit: deus qui pascit me a iuuen\ntute mea, quia nec corporalem panem desiderabat, cum diceret:\nsi dominus deus mecum e s t. det panem mihi\nmanducare et uestem indui. omnium, quae\ndas mihi, decimam decimabo tibi. nam si patres\nnostri spiritalem escam manducauerunt et spiritalem potum biberunt.\nquanto magis sanctus Iacob cibo pastus est spiritali!\nIlle quoque intellectus hoc loco suppetit nec alienus a uero\n\n\n\n\n\n\nest, quia iuuenior ille ex congregatione gentium populus, qui, antequam\nin Christo crederet, tortuoso errabat anfractu, in eo corrigit\nuiam suam, quia dei uerba custodiuit, quae noluit custodire populus\nIudaeorum, et ideo ille uiam salutis inuenire non potuit. consideremus\net sequentem uersum.\nI n toto corde meo exquisiui te. ne rep\nella s me a m andatis tuis. si deus repellit unumquemque,\nquem repellendum putat, uideamus, ne excusationem ei\ntribuat, qui, cum sequi deum uellet, repulsus sit. et primum quemadmodum\nbonus deus repellit sequentem, nisi ipse mereatur repelli?\nsicut ipse dominus ait: uulpes foueas habent,\net ideo quasi uulpem repellit, et alibi: quia omni habenti\ndabitur, ei autem, qui non habet, et quod\nuidetur habere auferetur ab eo. cui addit nisi ei,\nqui toto corde exquirit eum, ut, quod deest naturae, id dei operatione\nadquirat et gratia ? sicut Salomon, qui ex toto corde exquirens\ndeum sapientiam postulauit et, quia non opes sibi regias, sed diuinae\nmunus gratiae depoposcit, accipere meruit sapientiae disciplinam,\nrepletus est domini spiritu, ut cognosceret mandata omnia.\nqui autem non habet, ut in cordc suo exquirat dominum, et\nfacit quidem opus dei, sed neglegenter facit, maledicto subiectus\nest, sicut legimus, quia maledictus omnis qui opus\ndei facit neglegenter. merito ergo repellitur, quia\nmaledicto dignus est, quia polluit magis et inpedit opus quod\nneglegenter putauerit exequendum.\nConsideremus ergo, utrum bonitas sit repelli ab opere neglegentem\nan uero retinere, et imaginem rei huius ex aliis sumamus\n\n\n\n\n\n\nartibus. curat medicus aegrotum, sed neglegentia et desidia medici\nuirus uulneris serpit. quanto igitur melius remoueri huiusmodi\nmedicum, qui tempus terit, cum profectum nullum sentiat uulneratus,\nut curandi officium ad eum medicum transferatur, qui maturius\npossit aegroto sua diligentia subuenire! nonne clementior est, qui\nrepellit nihil proficientem quam qui retinet ad discrimen aegroti?\nconstitue aliquem praepositum aedificantibus uel etiam texentibus,\nqui debeat summam operis explicare: utrum is tibi probabilior\nuidetur, si in id diligenter insistat ac, si quem forte incuriosum aduerterit\nde his qui operantur in domo aliqua construenda, repellat\neum, melius credens non aedificare quam hiantibus rimis aedificata\ndissolui, atque aliquem in eius substituat locum, qui cum\ndiligentia aedificet ? similiter etiam textrini praepositum repulsorem\nneglegentium, ut substituat diligentes, ne longa textrinum\ncorrumpat incuria, non magis probabis quam illum, qui desides in\nsua neglegentia perseuerare patiatur?\nTransi nunc ad eos, qui mandata aedificant et legem intexunt\net animam uniuscuiusque receperunt sanandam. nonne,\nsi quis eorum aedificet domum dei cum iustitia, texat indumentum\ncum diligentia, sanet animam cum gratia, opus bonum facit ?\nsi\nuero incuriosus ac remissus aliquis fabri, textoris, medici spiritalis\nlocum occupet ut sacerdos summus. ut presbyter, ut minister altaris\nsacri, nonne commodius est non subire unumquemque id muneris,\nquod implere non queat. quam subeuntem neque ipsum strenue\nsuscepto fungi munere et eripere locum alteri, qui nauiter cum possit\ntueri? quid quod etiam ipsi consulitur qui, remissior cum sit, repellitur,\nne plus offensionis contrahat?\nQuid sit autem repelli, consideremus. lectum est enim:\nsicut uulnerati dormientes proiecti in\n\n\n\n\n\n\n\n\n\n\nmonumentis, quorum non meministi amplius,\net quidem ipsi de manu tua repulsi sunt. aduertamus\nigitur, quos uulneratos et proiectos in monumentis repellit,\nquorum non meminerit amplius. isti sunt, qui a mandatis dei repelluntur:\npeccatori autem dixit deus: quare\ntu enarras iustitias meas? et quia a mandatis repelluntur,\nrepelluntur de manu dei et bene prospexit, ne quis de\nmanu dei uideatur eripi, quia nemo potest quem quam\nrapere de manu dei. qui ergo priuatur muneris suscepti\nofficio uel gratia, non rapitur, sed reicitur, ut dixit dominus Iesus\nad Hierusalem: quotiens uolui congregare filios\ntuos, et noluisti! ecce relinquetur uobis domus\nuestra deserta. abstulit illis sanctificationem, altare\nthymiamatis et orationis sacrarium, propitiatorium, altare\nsacrificiorum, sacerdotum et leuitarum ministeria, et tamen, cum\nhaec sublata essent omnia, quae secundum legis mandata habebant,\nait apostolus: numquid reppulit deus hereditatem\nsuam? non, inquit, reppulit, sed: conclusit omnia\nin incredulitate, ut omnium misereatur.\nSunt ergo, qui ad tempus a mandatis propter misericordiam\nrepelluntur, sicut et illis consulitur qui uomuntur. nam quemadmodum\nmanens in corpore, quod uomendum est, plus acescit, ita\nqui debet excludi, si retineatur nec se corrigat, totum corpus exulcerat.\nmeritoque angelo Laodiciae dicit testis fidelis et uerus: scio\nopera tua, quia neque frigidus es neque calidus.\nutinam frigidus esses uel calidus! sed\n\n\n\n\n\n\nquia tepidus es, incipiam te euomere ex ore\nmeo. aperte neglegentiam grauiore damnat iudicio quam inprudentiam;\nfrigidus est enim qui fidem nescit, calidus qui sancti spiritus\nferuore succensus est.\nqui ergo calorem fidei non habet, tolerabilius\nilli fuerat fidem non accepisse quam neglexisse. est enim tepidus\npeior frigido, ut Iudaeus, qui sibi uidetur fidem habere quam non\nhabet. quanto tolerabiliorem causam gentilis habet, qui potest\ndicere: \\'non cognoui legem, non audiui prophetas, ideo non credidi,\nquam ille, qui legit omnia quibus uenturum Iesum crederet, et non\ncredidit! neuter quidem excusatur, nec ille qui legit nec ille qui\nlegere noluit; sed plus delinquit qui negauit quod legerat quam\nqui opera non fecit quae facienda non cognouit.\nquanta autem fide\net iustitiae gratia est, ut more dei sit, qui fidem tenet et opera\nexercet iustitiae, et quantum amittit, quem uomuerit ex suo ore\ndominus Iesus et ex suis uisceribus eiecerit! quam pius tamen, qui\net iustos in ore suo tenet et iniustos non ante euomit quam denuntiet\neuomendos, ut uel huiusmodi admonitione conuersi dignum aliquid\nefficiant quo non uomantur! nunc tertium uersiculum consideremus.\nIn corde, inquit, meo abscondi eloquia\ntua, ut non peccem tibi. propterea ergo mysterium regis\nbonum est abscondere; peccat enim deo, qui commissa sibi secreta\nmysteria putauerit indignis esse uulganda. periculum itaque est\nnon solum falsa dicere. sed etiam uera, si quis ea insinuet quibus\nnon oportet.\nquodmtium quadripertitum est, uel adulationis uel\nauaritiae uel iactantiae uel loquacitatis incautae, quia, dum adulari\nuult aliquis, ei cui loquitur effundit mysterium; nonnulli etiam\nstudio lucri mercedem proditionis secuntur, ut tegenda silentio\n\n\n\n\n\n\n\n\nuendant loquendo; alii, ut plura nosse uideantur et scientiam suam\niactitent, aperiunt quod celare deberent : plerique, dum sine praeiudicio\nlocuntur, uerbum emittunt, quod reuocare non possunt. ideo\nuir laudatur serius, et non otiose (blat)erat homo abscondens ser-\nmones suos, ut apostolus Paulus, qui nouit quid loquatur singulis\net quando quid loqui debeat. unde et Corinthiis dicit: lac uobis\npotum dedi, non escam: nondum enim poteratis.\nsed nec adhuc potestis. ideo hos in transitu\nuidet, manet autem apud Ephesios, quod ostium sibi magnum\napertum esset, notum facere gentibus mysterium Christi. ideo et\nSalomon tempus esse loquendi docet.\nPrae ceteris autem dominus Iesus in euangelio declarat\nsuo, dicens simile esse regnum caelorum thesauro abscondito in agro.\nutique non aurum, non argentum, non pecunia comparari potest\nregno caelorum, sed eloquia domini, eloquia casta, argentum igne\nexaminatum, quibus ipsum regnum adquiritur. hunc ergo thesaurum\nsapientiae et cognitionis absconditum in agro, in quo plantata sunt\nuerba scripturarum caelestium, cum inuenerit homo, abscondit;;\nillum in corde suo nec diuulgat eum, sciens quia, si diuulgauerit\nBabyloniis thesaurum dei. magnam offensionem contrahet, ut dicatur\nei sermone prophetico: de semine tuo accipient\net facient spadones in domo regis. per quae si-<\ngnificatur, quia is, qui prodiderit diuina mysteria, posteritatem ani- ,\nmae suae seminariumque meritorum habere non possit.\nCaue ergo, ne diuitias tuas perfidis prodas et, si amicitiam\nsimulent, non illis aperias interiora domus tuae: non reseres the -;\nsauros regios, quos Babylonii scire non debent, ne ueniant et capiant\n\n\n\n\n\n\nposteros tuos et seminarium uirtutis abscidant. hoc est, quod etiam\nin euangelio dicit dominus: nolite mittere margaritas\nuestras porcis.\nideo bene facit, qui ahscondit eloquia domini\nin corde suo, sicut abscondebat propheta Dauid, sicut Maria, quae\nconseruabat omnia uerba domini Iesu in corde suo. etenim si bonum\nest uiro sermones suos abscondere, quanto magis sermonem dei\ncordis nostri gremio debemus operire, debemus abscondere!\nQuarto uersu dicit: benedictus es, domine,\ndoce me iustificationes tuas; non enim quicumque\ndixerit: domine domine, ipse intrabit in\n\nregnum caelorum, sed qui uoluntatem dei fecerit.\nideo\niste, qui correxerit uiam suam a iuuentute sua, custodierit uerba\ndei, in toto corde quaesierit dominum deum suum nec-repulsus sit\na mandatis dei et dignus habitus, cui committerentur arcana sapientiae,\nabsconderit ea in corde suo, ne peccaret deo, quasi habens\neloquia dei gratias agit dicens: benedictus es , domine,\net desiderat ipsum doctorem habere, cupiens cognoscere secreta legis,\net quemadmodum interpretationem habeat: si emeris puerum\nHebraeum et seruierit tibi annis sex\net reliqua, quibus praemissum est: has iustitias quas\npropones in conspectu filiorum Israel, haec\na domino quaerit discere, quae homines docere non poterant, nisi\ndeus ante docuisset.\nquae posteaquam a Christo didicerunt apostoli,\necclesia dicit: introduxit me rex in cubiculum\nsuum, hoc est in illud secretum suum, in quo sunt thesauri scientiae\net cognitionis suae. ideoque tibi dicitur: cum oras,\n\n\n\n\n\n\nintra in cubiculum tuum, quod significat mentis\nanimique secretum. in hoc cubiculum iustitiarum sponsa se poposcit\ninduci, cum post odorem unguenti excurrerit, quod semper fluit\net numquam deficit.\nIdeo quasi edoctus propheta iustitias quinto uersu dicit:\nin labiis meis pronuntiaui omnia iudicia oris\ntui. et quomodo alibi dicit: iudicia tua sicut abyssus\nmulta? quomodo apostolus ait:s o altitudo sapientiae\net scientiae dei! quam inscrutabilia\nsunt iudicia eius et inuestigabiles uiae eius!\nquis enim. cognouit sensum domini? si inscrutabilia\nsunt iudicia, quomodo ergo pronuntiaui, ait propheta,\nomnia iudicia oris t u i? sed fortasse non eadem\nsunt iudicia dei quae iudicia oris eius. si alia sunt, bene dicitur:\ncogitationibus tuis quis similis erit?, et ideo\ninscrutabilia sunt iudicia eius, quia ex parte cognoscimus et\nex parte prophetamus. si autem nullus\nnisi Christus hoc dicit, qui potest dicere: ego et pater unum\nsumus?\nDistinguamus tamen nec uereamur, ne inpugnet se uelut\ncontrariis scriptura uenerabilis. consideremus enim, quia non dixit:\n\\'iudicia oris eius sicut abyssus multa., sed iudicia tua dixit,\nnec apostolus posuit: \\'inscrutabilia iudicia oris eius\\', sed inscrutabilia\niudicia eius. possumus enim iudicia dei aestimare\nquae occulta nobis non patefecerit, iudicia autem oris eius quae\nadnuntiauerit et per os prophetarum locutus est. os enim dei\npropheta intellegitur, cui dicitur: clama, et ille ait: quid\n\n\n\n\n\n\nclamabo? et inspiratum est, ut diceret: omnis caro faenum.\nquod utique locutus oris dei functus officio est, quia locutus est\niudicium dei. ergo prophetica oracula iam non abyssus, sed etiam\nipsa sicut abyssus, quia nemo potuit in caelo uel in terra librum\naperire nisi Christus. ueniamus nunc ad sextum uersum.\nInuia, inquit, testimoniorum tuorum delectatus\nsum sicut in omnibus diuitiis. alii in auro, alii in argento, alii\nin uestibus, alii in possessionibus uinetis oleis segetibus, alii in\noperibus picturae, marmorum, in diuersis denique singuli delectationes\nhabent: spiritalis in uia testimoniorum caelestium delectatur tamquam\nomne possidens patrimonium, in omnibus diues, sicut apostolus\ndicit: gratias ago deo meo semperpro uobis in gratia\ndei nostri quae data est uobis in Christo Iesu,\nquia in omnibus diuites facti estis in ipso,\ninomni uerbo et in omni scientia.\nin tantum doctrina\napostoli Corinthii profecerunt, ut, qui ante non poterant nisi sicut\nparuuli lac solum bibere, postea in omnibus diuitiis abundarent\ncognitionis et uerbi. delectabatur ergo Dauid in omnibus diuitiis\ncognitionis scientiae sapientiae, in omni actu bonorum operum. et\nsi quis nunc intentus diuinis triplicem illam sapientiae hauriat disci-\nplinam, ϑεωο̰ητιϰήν , ποαϰτιϰήνι, λοϒιϰήν, bono studio percipiendae\ncognitionis pulchrior erit, exequendae rationalis moralisque doctrinae\ngratiam tenens. qui prophetica aenigmata dei spiritu reuelante cognouerit,\neuangelii altitudinem in operibus et consiliis conprehenderit,\napostolici sermonis moralitatem aduerterit, is tamquam in omnibus\ndiues uberem capiet uoluptatem.\nEt quia suauis est corporalis uoluptas, ideo non quasi pro\ngratiae qualitate cum spiritalibus conparatur, sed quasi ad\n\n\n\n\n\n\ntestimonium suauitatis arcessitur, siquidem et apostolus docet inuisibilia\net sempiterna dei a nobis per ea intellecta esse quae facta sunt.\nin Cantic-is quoque habemus scriptum: equae meae in curribus\nPharaonis adsimulaui te, proxima mea.\nin quo dum uelocium equorum cursui similitudo ecclesiae conparari\nuidetur, aestimatur diues eius gratia. non igitur unam equam diuitis\nregis accipias, sed absolute pro equitatu, ut saepe dicimus: \\'qualis\nouis illius est?- pro \"grege ouium\". Pharao igitur, ut potentissimus\nrex et praediues, habebat equos potentes, unde et scriptura dicit\n\\'currus Pharao\\' quasi potentissimum genus ad bellorum usum\net subsidium proeliandi:\ndenique his curribus Pharao fugientes Hebraeos\nfacile conprehendit. sicut ergo equi iuncti concorditer trahunt\ncurrum et patienter suscipiunt iugum et portant congrua cum gratia\net iugi illius susceptione mansuescunt, sic et congregatio nationum\ngentilibus indomita moribus se ante iactabat; ubi uero suscepit iugum\ndicentis: tollite iugum meum, quia leue est est, et\nonus meum, quia suaue est, et coepit sponsa Christi concordia\net mansuetudine populorum esse sublimis et toto circumferri\norbe, tamquam currus equis uelocibus supra mundum rapta ascendit\nad sponsum.\nDenique et in posterioribus Canticorum partibus dicit:\nposui te currus Aminadab. multos currus habet in se\necclesia, quos omnes spiritalibus habenis dominus regit, et una anima\nmultas cogitationes habet, quas domini habena restringit et reuocat,\nne quod m praeruptum noster hic currus feratur. Aminadab. autem\ninterpretatione significatur \\'pater beneplaciti, cuius filius legitur in\nNumeris Naason princeps populi: qui sit, intellege interpretatione\n\n\n\n\n\n\n\\'serpentinus\\', et istud agnoscis, si repetas, quia sicut serpens pependit\nin ligno qui te redemit.\nErgo anima currus est dei, ut ira eius et libido et timor et\nomnes saeculares concupiscentiae refrenentur. ecclesia quoque currus\nest dei, quae regenda est gubernaculis Christi, ne diuersorum populorum\nmotus eam dissensionesque perturbent. illo quoque Naason\n\nbene intellegitur Christus, quia uirga Aaron conuersa in serpentem\nillos serpentes Aegyptios deuorauit. has ergo diuitias habeamus, his\ndelectemur, ut currant nobis equi rationabiles et commoremur in\npraeceptis eorum.\nEt ideo ait: in mandatis tuis exercebor et considerabo\nuias tuas. qui enim exercetur in uerbis apostolorum, Iesu\ndomini mandata cognoscit et considerat uias eius. quibus finis est\nChristus, qui ait: ego sum uia.\nEt in tuis iustitiis meditabor, non obliuiscar\nuerborum tuorum. admonet hic locus memores scripturarum\nnos esse debere et iustitias eius non solum sermone, sed etiam operis\nimitatione meditari. non enim qui disputant legem et non faciunt\nquae legis sunt, sed qui factores legis sunt iustificantur.\nTertia littera secundum Hebraeos Gimel, quae Latine\nretributio dicitur. denique primo statim uersu hoc ostenditur.\nRetribue, inquit, seruo tuo. quomodo supra ipse\nDauid ait: non secundum peccata nostra reddas\nnobis neque secundum iniquitates nostras\n\n\n\n\n\n\nrestituas nobis, et hic poscit retributionem ? illa uidetur uox\npeccatoris esse, haec bene sibi conscii, qui praemia boni operis exposcat.\nunde possumus etiam hoc intellegere, quod eius persona\npsalmus iste formetur, qui natus ex uirgine pro totius mundi redemptione\nad dexteram patris sedere praesumat, sicut ipse ait: amodo\nuidebitis filium hominis sedentem ad dexteram\nuirtutis.\nNon est tamen alienum nec adrogans, si Dauid remunerationem\na domino deo suo pro egregiis laboribus postulet: praerogatiua\nest fidei atque iustitiae de domini fauore mercedem usurpare. denique\nreprehenditur Petrus, quia super fluctus ambulans humano\nmagis dubitauit affectu quam apostolica auctoritate praesumpsit.\nin euangelio quoque docemur habere fidem et non haesitare de his\nquae supra hominem sunt gerendis. merito ergo Dauid in superioribus,\nquasi adhuc inperfectus, secundum peccata sibi reddi refugit atque\ndeclinat. in hoc autem psalmo, qui est posterior, quasi fundatus uirtutis\nprocessu retribui sibi secundum fidei operisque certamina deprecatur,\nsiquidem etiam Paulus, qui ante dixerat: non sum\ndignus uocari apostolus, postea ait: reposita est\nmihi corona iustitiae, quam reddet mihi dominus\nin illa die, iustus iudex, non solum\nautem mihi, sed e t his qui diligunt aduentum\neius. et apostolus sibi pollicetur, hic autem uerecundius adhuc\nprecatur, quod utique non insolentis adrogantiae, sed innocentis est\nconscientiae, ab ipso cui seruieris petere mercedem, quam desperare\nsegnitiae materia, sperare autem incentiuum laboris est.\nPete igitur confidenter, si merita suffragantur, ut talia petendo\nstudiosius elabores, quo ea petitione sis dignior. quis athleta,\nsi desperet coronam, descendat in stadium aut. si eam postulet uictor,\noffendat? probatio spem facit, spes confidentiam. iusti ergo talis\noratio est; delectatur dominus tali precatione, ut pro puritate conscientiae\nutaris auctoritate.\nTamen, quo minus uideatur petitio adrogans, bene addidit:\nseruo tuo, in quo et humilitatis est gratia et praemium seruitutis.\nqui enim uocatus est in domino seruus,\nlibertus est domini; quare non praesumat fauorem domini,\ntam pretioso emptus sanguine ? magnum tibi est uocari\npuerum meum quasi ad seruum dicitur. si quis ergo est seruus\net bene seruit domino et nihil facit quasi seruus peccati, sed qui dicit:\nseruus inutilis sum, quod debui facere feci,\nbene is dicit: retribue seruo tuo.\nGloriosa seruitus, qua pro nobis seruiuit et Christus. beata\nseruitus, qua et tu seruis, sed ita, si nihil possit aduersarius de tuo\nsibi seruitio uindicare. amat ergo Christus boni libertatem seruuli;\ndenique in Canticis dicit: quam speciosae factae sunt genae\ntuae sicut turturis, ceruix tua sicut redimicula!\nuultus liberior est, ubi est castitatis conscientia, et portare\nChristi iugum suaue est, si ornamenta putes ceruicis tuae esse, non\nonera.\nadtolle ergo oculos semper ad dominum tleum tuum et quaere\ndeum, ut inuenias. erige ceruicem; redimicula, non uincula geris.\nmuta quoque animalia redimiculis gaudent et falerari sibi magis quam\nnodari uidentur. genae sicut turturis praeferant insignia uerecundiae,\n\n\n\n\n\n\nredimicula ceruicis libertatis attollant fiduciam: leue est enim iugum\nChristi et ideo ceruix eo non premitur, sed leuatur.\nSimilitudines, inquit, auri faciemus tibi\nex distinctionibus argenti, quoad usque rex\nin declinatione sua. ex his enim, qui ex lege sunt et prophetis,\nmediocriter ante crediderant gloriam domini lesu, sed hereditas\neius diffusa per populos quo frequentius examinata, hoc amplius\nest probata:\ncrebrae enim persecutiones ecclesiae iustorum nobis\ntitulos martyrii uictoriis ediderunt. itaque sicut aurum bonum, ita\necclesia, cum uritur, detrimenta non sentit, sed magis fulgor eius\naugetur, donec Christus ueniat in regnum suum et reclinet caput\nsuum in ecclesiae fide. qui cum uenisset ad oues perditas domus\nIsrael, non habebat ubi caput suum reclinaret: nunc autem iam\nredolet fides ideoque dicit ecclesia: nardum meum dedit\nodorem suum et dicit cum praesumptione, expectans retributionem.\nFragrat unguentum gratiae, ex quo uirgo generauit et dominus\nIesus sacramentum incarnationis adsumpsit. colligatio,\ninquit, guttae consobrinus meus, botryo Cypri\nfrater meus mihi. inter media ubera mea requiescit.\ncorpus enim suscipiens dominus Iesus c-aritatis se uinculis\ninligauit et non solum se membris nostris et passionibus naturalibus,\nsed etiam cruci uinxit ideoque sicut botryo in ecclesiae fide\net morali requiescit gratia.\nnardum Cypri consobrinus\nmeus, in uineis Engaddi. si locum quaerimus, regionis\ncuiusdam est [quia in Iudaea et loeus sic dicitur], in qua opobalsamum\ngignitur: si interpretationem, Engaddi \\'temptatio\\' Latine\n\n\n\n\n\n\nsignificatur. in illis ergo uineis lignum est, quod, si quis conpungat,\nunguentum emittit; hic fructus est ligni. si non incidatur lignum, non\nita fragrat et redolet, cum autem conpunctum fuerit artificis manu,\ntunc lacrimam destillat; sicut et Christus in illo temptationis ligno\ncrucifixus inlacrimabat populum, ut peccata nostra dilueret, et de\nuisceribus misericordiae suae fundebat unguentum dicens: pater,\n\ndimitte illis, quia nesciunt quid faciunt.\ntunc\nergo in ligno conpunctus est lancea et i-xiuit de eo sanguis et aqua\nomni unguento suauior, accepta deo hostia, per totum mundum\nodorem sanctificationis effundens, et quasi balsamum ex arbore, sic\nuirtus exibat e corpore. unde ait: sentio uirtutem exisse\nde me. inde opobalsamum expressio dicitur, eo quod conpunctione\nligni balsamum per cauernam punctionis erumpit. conpunctus\nigitur Iesus odorem remissionis peccatorum et redemptionis effudit.\n\nnam et constrictus erat, uerbum cum esset, homo factus.\net pauper\nfactus est, cum diues esset, ut nos illius inopia ditaremur, potens\nerat, et despiciendum se praebuit, ita ut Herodes sperneret eum\net inluderet ei, terram mouebat, et haerebat in ligno, caelum obducebat\ntenebris, mundum crucifigebat, et crucifixus erat, inclinabat\ncaput, et exibat uerbum, exinanitus erat, et replebat omnia. descendit\ndeus, ascendit homo, uerbum caro factum est, ut caro sibi uerbi\nsolium in dei dextera uindicaret, uulnus erat. et fluebat unguentum,\nscarabeus audiebatur. et deus agnoscebatur.\nRespondet ei Christus: ecce es bona. proxima\nmea, ecce es bona. quoniam cognouerat ecclesia mysterium\net pro totius mundi redemptione crucifixum dominum Iesum\n\n\n\n\n\n\npraedicabat, meretur audire: â€˜ecce es bona. quae me bonum dicis,\net ipsa bona es et, quia uidisti gloriae meae decorem, et ipsa speciosa\nes et decora\\'. quid est autem Christum dicere \\'bona es\\' uel \\'decora\nes\\' nisi illud euangelicum: constans esto, filia, remissa\nsunt tibi peccata tua?\nErgo, cui Christus peccata donauit, recte dicit: retribue\ns er uo tuo; uiuam et custodiam u e rb a tu a. non\nhabet in retributione quod desperet, quia dominus Iesus mundum\nuenit saluare, non perdere, ideoque inmemor est iniuriae, memor\ngratiae, sicut in prophetico libro testificatur ipse dicens: ego sum\nego sum, qui deleo iniquitates tuas, et memornon ero.\ntu autem memor esto et iudicemur; dic iniquitates\ntuas, ut iustificeris. quicumque ergo dicit iniquitates\nsuas deo, iustificatur, et quicumque iustificatur, retributionem\nnon timet, sed exposcit, qui retributionem non timet, uiuet.\nSed quare dixit \\'uiuam\\' et non dixit \\'uiuo\\' ? quia haec uita\nnon est loco praemii, quae in loco mortis est. dolet propheta in puluerem\nmortis se esse deductum, apostolus cupit ex hoc mortis corpore\nliberari: et putamus quod de hac uita sibi blandiatur propheta?\nomnia hic plena mortis sunt; intrat mors per fenestram, intrat per\nos tuum, nisi dominus ori tuo ponat custodiam;\ndenique ex multiloquio\npeccatum nascitur. lege mandata legis et inuenies scriptum,\nquia uiuens, si mortuum contigerit, inquinatur. quantos tangimus\nmortuos, inter quantos mortuos uersamur! ideo tibi auctor uitae\ndicit: relinque mortuos sepelire mortuos suos,\nideo tibi alibi dicitur: surge, qui dormis, et exsurge\n\n\n\n\n\n\n\na mortuis. quomodo tibi diceretur \\'surge a mortuis\\', nisi inter\nmortuos uiueres ? ponamus te mundum esse ab operibus mortuis, a\npeccati colluuione: quomodo mundus es, qui in corpore mortis es,\nqui inter sepulchra uiuis mortuorum ? oportebat Petrum loqui mortuis,\nut procederent de sepulchris suis.\nIndigemus ergo purgatione, quia tetigimus mortuos. lex\nnos mundari iubet: quis tantus, ut supra legem sit? ipsum nazaraeum\nsanctum dei, si is tetigerit mortuum, inmundum pronuntiat.\nideoque radit caput suum et deponit capillum quasi non sanctum\net iterum orat ut exaudiatur, qui ante propter mortui adtactum\nexorare non potuit. inrationabiles duxit dies, quia inrationabili\nadpropinquauerat: deponit igitur mortua et superflua capitis sui,\nut Christo reconcilietur. ergo si nazaraeus purificatur, et nos purificari\noportet.\nOmnes contigimus mortuum. quis enim gloriabitur\ncastum se habere cor? aut quis audebit dicere\nmundum se a peccatis?sit aliquis fortasse qui in sermone\nnon deliquerit, licet rarus iste, de quo deus dicat sicut de sancto Iob:\nille non peccauit labiis suis; tamen non semper\nhabere potuit mundas cordis sui cogitationes; inicit se diabolus in\ncor hominis.\npone parata semper et peruigili custodia quisquam cor\nsuum saepserit: tamen in medio peccatorum uersatur, necesse habet\netiam ipse purificari: unde Esaias cum dixisset: o miser ego,\nquoniam inmunda labia habeo et in medio populi\nuersor inmunda labia habentis, statim descendit\nunum de Seraphim et contigit labia eius carbone, ut inmunda\neius labia mundaret.\nNon unum est baptisma. unum est quod hic tradit ecclesia\nper aquam et spiritum sanctum, quo necesse est baptizari catechumenos.\nest et aliud baptisma, de quo dicit dominus Iesus: baptisma habeo baptizari quod uos\nnescitis. et\nutique iam baptizatus in Iordane fuerat, sicut superiora declarant;\nsed sit hoc baptismum passionis, quo etiam sanguine suo unusquisque\nmundatur. est baptismum etiam in paradisi uestibulo, quod ante\nnon erat. sed postea quam peccator exclusus est, coepit esse romphaea\nignea quam posuit deus, quae ante non erat, quando peccatum non\nerat. culpa coepit et baptismum coepit, quo purificentur qui in\nparadisum redire cupiebant, ut regressi dicerent: transiuimus\nper ignem et aquam; hic per aquam, illic per\nignem, per aquam, ut abluantur peccata, per ignem, ut exurantur.\nsed, quod est grauius, et hic ignem et illic sustinemus.\nQuis est qui in hoc igne baptizat ? non presbyter, non episcopus,\nnon lohannes, qui ait: ego uos baptizo in paenitentiam,\nnon angelus, non archangelus, non dominationes, non\npotestates, sed ille, de quo Iohannes ait: qui uenit post me\nfortior m e est, cuius non sum dignus calciamenta\nportare: ipse uos baptizabit in spiritu\nsancto et igni: habet uentilabrum in manu\nsua et permundabit aream suam et congre-\ngabit triticum in horreum suum, palcas autem\nconburet igni inextinguibili. non de hoc baptismate,\nquod fit per sacerdotes ecclesiae, dictum ipse dominus testificatur,\nsiquidem post consummationem saeculi missis angelis, qui segregent\nbonos et malos, hoc futurum est baptisma, quando per caminum\n\n\n\n\n\n\nignis iniquitas exuretur, ut in regno dei fulgeant iusti sicut sol ipse\nin regno patris sui. et si aliquis sanctus ut Petrus sit, ut Iohannes,\nbaptizatur hoc igni.\nueniet ergo baptista magnus—sic enim eum nomino,\nquomodo nominauit Gabriel dicens: hic erit magnus —,\nuidebit multos ante paradisi stantes uestibulum, mouebit romphaeam\nuersatilem, dicet his qui a dextris sunt non habentibus grauia\npeccata: \\'intrate qui praesumitis, qui ignem non timetis. praedixeram\netiam uobis: ecce uenio sicut ignis, et per Ezechiel dixeram:\necce proficiscar in Hierusalem et\ninsufflabo in uos in igne irae meae, ut tabescatis\na plumbo et ferro\\'.\nLeniat ergo ignis consumens, qui exurat in nobis plumbum\niniquitatis, ferrum peccati faciatque nos aurum sincerum. urat renes\nmeos et cor meum, ut bona cogitem, ea quae castitatis sunt concupiscam.\nsed quia hic purgatus iterum necesse habet illic purificari,\nillic quoque nos purificet, quando dicet dominus: \\'intrate in requiem\nmeam\\', ut unusquisque nostrum ustus romphaea illa flammea,\nnon exustus, introgressus in illam paradisi amoenitatem gratias agat\ndomino suo dicens: induxisti nos in refrigerium.\nqui ergo per ignem transierit, intrat in requiem, transit a materialibus\natque mundanis ad illa incorruptibilia atque perpetua.\nAlius ignis iste est, quo exuruntur peccata non uoluntaria,\nsed fortuita, quem parauit seruulis suis dominus Iesus, ut eos ab\nista commoratione, quae permixta est mortuis, emundet; alius ille\n\n\n\n\n\n\n\n\n\n\nignis, quem deputauit diabolo et angelis eius, de quo dicit: intrate\nin ignem aeternum, quo ille diues ardebat, qui stillari sibi\nde Lazari digito poscebat umorem. at uero Lazarus in Abrahae sinu\nrecumbens uitam carpebat aeternam, quam sibi promittit propheta\ndicens: uiuam et custodiam uerba tua. \\'uiuam\\' ait\nquasi nondum uiuens; hic enim in umbra uiuimus.\nErgo ista uita in corpore umbra est uitae atque imago, non\nueritas; denique in imagine ambulat homo et in regione umbrae\nmortis consistimus. sed si quis non ad terrena oculos mentis intendat,\nsed ad spiritalia erigat, ut possit dicere: spiritus ante\nfaciem nostram Christus dominus, dignus erit qui\ndicat: in umbra eius uiuemus. Christus enim uita est et\nideo, qui in umbra Christi uiuit, in umbra uitae est, meritoque alibi\ndicit sanctus domini: in umbra alarum tuarum protege me.\nomnes ergo etiam sancti in umbra sunt, quamdiu sunt in corpore:\nnon perfecte uident, non perfecte, sed ex parte cognoscunt. ipse\nPaulus ait: ex parte enim cognoscimus, ipse uas electionis,\ncui Christus oculos reddidit et sua inluminauit gratia, non\nfacie ad faciem, sed per speculum uidebat, et Dauid reuelari petit\noculos suos, ut remoueretur umbra, quae integrum oculorum inpediebat\nobtutum. regionem autem hanc mortuorum esse quis dubitet,\ncum sanctus ipse dicat: placebo domino in regione\nuiuorum, quia perfecte hic placere nemo potest, ubi, etiamsi\nfieri possit ut sua peccata non habeat, in ipsa tamen mortuorum\nregione uiuendo purificatione indiget, quae a contagio eum regionis\nhuius absoluat?\nIn umbra igitur hic uiuimus et ideo in umbra custodimus\nuerba dei. et ut exemplo utamur, utique ante eramus sub umbra\n\n\n\n\n\n\nlegis, quando custodiebamus neomenias et sabbata quae sunt umbra\nfuturorum, sicut hodieque Iudaei, qui uerum sabbatum non uident,\nexemplari et umbrae seruiunt. nos quoque secundum euangelium\nnunc uiuentes umbram sequimur uerborum dei.\nNathanael sub\narbore fici uidetur, Dauid in umbra alarum domini Iesu sperare se\ndicit, Zachaeus in arborem sycomori ascendit, ut Christum uideret.\nnobis quoque expandit manus suas Iesus, ut totum mundum obumbraret.\nquomodo non sumus in umbra, qui crucis eius protegimur\nuelamento ? quomodo non sumus in umbra, quos crucifixus a malignitate\nsaeculi et corporis ardore defendit ? an nescimus, quoniam\nuerbum dei ueniens in hunc mundum non sicut uerbum aduenit,\nquale erat in principio, quale erat apud deum, sed semet ipsum exinaniuit\nformam serui accipiens? uenit in nube leui et, cum esset\nuirtus altissimi, obumbrauit Mariae, ut transfiguraret corpus humilitatis\nnostrae conforme fieri corpori gloriae suae.\nsicut ille ergo for-\nDiam mutauit, cum ex uirgine nasceretur, ita et nobis sermones dei\ntransfigurati uidentur, cum leguntur in euangelio, cum species eorum\nuidetur in scripturis quasi per speculum, quia tota ueritas hic non\npotest conprehendi. cum autem uenerit quod perfectum est, non iam\nper descensionem, non per speciem, ut transfigurati, sed integra\natque expressa ueritate resplendeant.\nNeque te moueat, quod ait: \\'multa uerba custodiam\\', quia,\ncum unum uerbum cognouerit, multa uerba cognoscit. in uno multa\nsunt et in multis unum est. probandum est igitur, quomodo unum\nuerbum multa sint et multa uerba unum uerbum sit. nec difficile\n\n\n\n\n\n\n\n\ndoceri, cum dixerit apostolus, quia ipse est imago dei inuisibilis,\nprimogenitus omnis creaturae, in\nquo creata sunt omnia in caelestibus et in\nterra, siue uisibilia siue inuisibilia, siue\nsedes siue dominationes siue principatus\nsiue potestates; omnia per ipsum etin ipso\ncreata sunt. unum est igitur uerbum quod operatur in singulis,\net cum in singulis operatur, operatur omnia et in omnibus. hoc uer-\nbum unicum apud patrem se diffudit in plurima, quia de plenitudine\neius omnes accepimus. itaque si uideas singula omnium, quae creata\nsunt in ipso, uidebis in singulis unum uerbum esse omnium, cuius\npro captu nostro participes sumus. in me uerbum est humanum,\nin alio uerbum caeleste, uerbum angelorum in plerisque, sunt qui\nhabent uerbum dominationum et potestatum. uerbum est iustitiae,\nuerbum castitatis, uerbum prudentiae, uerbum pietatis, uerbum\netiam uirtutis. sic unum uerbum multa sunt et multa uerba unum\nsunt. nec uero arduum est istud aestimari, cum legerimus, quia\nomnia potest spiritus sapientiae.\nItaque sicut alii datur per spiritum sermo sapientiae et alii\nsermo scientiae secundum eundem spiritum, alii fides in eodem spiritu,\nalii gratia curationum in uno spiritu, alii operatio uirtutum, alii\nspiritus cognitionis, alii spiritus consilii plenioris, alii spiritus for-\ntitudinis, alii pietatis spiritus, et in omnibus unus atque idem spiritus\nest, diuidens singulis prout uult. est spiritus prophetarum, est\nspiritus apostolorum, est etiam artificum spiritus, sicut et Beselehel\net Eliab, quos impleuit dominus spiritu diuino sapientiae et scientiae\net omnis artis, ut facerent amictum et tabernaculum atque altare\n\n\n\n\n\n\nsecundum sensum, quem dedit his deus, sed etiam ceteris sapientibus\nintellegere et facere omnia opera secundum omnia, quae dominus\nimperabat. itaque fecerunt quae non didicerant nec uiderant secundum\nea, quae his spiritus demonstrabat. et plerisque uidetur alius\napostolorum spiritus, alius prophetarum, et diuersus in singulis;\nsed non est diuersus, sed unus est spiritus, diuidens genera diuersa\nuirtutum.\nunde non dubium uideri debet, si aliis uerbum apostoucum,\naliis propheticum, aliis angelicum, aliis uerbum operatorium\ndatum est, et unum est uerbum diuidens se singulis pro nostra possibilitate\nuel pro sua uoluntaria largitate. hoc uerbum igitur, quod est\ncaput omnium, hic per speculum uideo et ideo uerba dei hic custodire\nnon possum; sed cum uidero gloriam eius reuelata facie, tunc\nuiuam et uita uiuens etiam uerba diuina custodiam.\nIdeo ergo secundo uersu dicit: adaperi oculos meos, et\nconsiderabo mirabilia de lege tua. qui adaperiri\nsibi oculos petit, utique et grauari intellegit; neque enim medicum\nrogat nisi qui remedium aegritudini suae poscit. dicit ergo iste ad\nmedicum uenientem de caelo: adaperi oculos meos. si turbatus\nest oculus, facile dolor omnis sedatur collyrio; sin uero acies\neius umoris suffusione praetexitur. maiora remedia quaeruntur.\nest ergo, sicut in oculis corporis.\nita etiam in oculis animae huiusmodi\nquaedam passio quae ingrauescat necesse est, nisi bonus medicus\n«elamen illud abstulerit et nebulam quandam concreti humoris, quae\ninpedire uel potius operire, ne uideat quae uidebat, mentis aestimatur\nobtutum. inrepsit aegritudo ueteri fermento, eo quod non exuimus\nuel gentilem uel Iudaicam suffusionem, cum primum ueniremus ad\necclesiam , non audiuimus dicentem boni medici disciplinam: e xpoliantes\nueterem hominem cum actibus eius,\ninduite nouum qui renouatur i n agnitione\nsecundum imaginem eius qui creauit eum. superuestiuit\nergo se aliquis, non expoliauit: serpit grauior aegritudo,\ngrauat oculos diuturnum uelamen, non potest quisquam illud auferre,\nnon angelus, non uirtutes, non dominationes, non potestates. ;\nmanet uelamen, lectionem inpedit, uisionem obducit; quod non\nreuelatur, inquit apostolus — hoc est: a quocumque alio —, nisi\nin Christo fuerit euacuatum. cum uero conuersus huiusmodi\nfuerit ad dominum, auferetur uelamen.\nHabes igitur quomodo auferas uelamen, quod manet supra\noculos cordis tui; conuertere ad dominum, et uelamen cadet. conuersus\nest Paulus ad benedictionem Ananiae; uelut squamae ceciderunt\nab oculis eius et uidit, qui per triduum ante non uiderat;\nsimul oculus corporis animaeque sanatur, quia medicamentum ei\nmedicus demonstrauerat ille de caelo, de quo scriptum est: misit\nuerbum suum et sanauit eos et ex omnibus\ninfirmitatibus suis liberauit eos. non est medicus\niste de terris, qui omnes curat infirmitates et populos integros sanat.\nmitte ergo, pater, medicum istum, ueniat uerbum tuum, aperiat oculos\nmeos. et apostolorum oculi clausi erant, nisi eos Iesus aperuisset.\ndenique duobus ex his euntibus in castellum, cui nomen Emmaus,\ncum interpretaretur scripturas et benediceret eos, aperti sunt,\ninquit, oculi eorum et cognouerunt eum. ergo nisi\nIesus aperuisset nobis oculos, nemo uidisset; nisi Iesus sustulisset\nuelamen, nulli euangelii gratia refulsisset. et Petrus clausos habebat\noculos et Iohannes clausos habebat et Iacobus clausos habebat. denique\nin monte grauati erant somno, sed excitati maiestatis fulgore\ndiuinae oculos cordis sui aperuerunt. et quia siti in corpore plene uidere\nnon poterant, obumbrauit eos nubes, ne corporis oculos gloriae\ncaelestis fulgor hebetaret.\nQuis igitur tantus, ut aperiat oculos et legis uideat sacramenta,\nnisi ei Christus demonstret? non Moyses tantus. denique\niubente domino uirgam proiecit et facta est serpens et fugit ab ea;\nadprehendit caudam serpentis et facta est uirga, et adhuc non\ncognoscebat mysterium. quo declarabatur descensurum in terras \\'\ndominum Iesum, qui cum se exinanisset, deponi in crucem et proici\npateretur in tumulum, de quo secundum oracula legis resurgens in\ngloriam dei diuinaeque sedis regale consortium de serpente remearet.\nadprehendamus ergo et nos caudam serpentis illius crucifixi, ut potestatem\neius regiam possimus agnoscere. et illa, quae in pedes eius\nmisit unguentum, tenuit eum. caudam ergo serpentis adprehendit\nMoyses et apertum est os eius. non ergo locutus esset de eo, nisi ipse\ndominus os eius aperuisset.-\nDauid adaperiri sibi oculos hic petit et in superioribus dixit:\nquis ostendit nobis bona? erat sub lege nutritus et\nsciebat, quia lex umbram habet futurorum bonorum; ipsa bona non\niam per umbram, sed apertis oculis uidere cupiebat. nouerat, quia\nexemplari et umbrae caelestium mysteriorum seruiebant, qui secundum\nlegem Moysi deseruiebant.\nuolebat ipsam cultus diuini conprehendere\nueritatem et ideo, ut ab oculis suis uelamen discuteret,\nconuersus ad dominum precabatur dicens: adaperi oculos\nmeos, et considerabo mirabilia delege tua. intellegebat\nuere militiam esse caelestem, quam posset unusquisque\nex lege cognoscere, cui tamen dominus reuelasset. quis enim de\nterrenis ad caelestia, de umbra ad claritatem, de exemplari ad penetralia\nueritatis humano gradu sine diuino ductu possit ascendere?\nQuis potest considerare altare illud caeleste uerumque templum,\nsacerdotes et leuitas, non istos secundum carnis officia, sed\n\n\n\n\n\n\nillos secundum spiritus gratiam? denique hanc solam sibi gratiam\npro maximis optabat Dauid dicens: unam petii a domino,\nhanc requiram: ut inhabitem in domo domini\nomnes dies uitae meae et ut uideam delectationem domini\net considerem templum eius. quis poterat cognoscere, quod\nofferret diues magnum munus, secundum quod potest manus eius, ut\nsoluatur eius peccatum? quis poterat intellegere, si non haberet quid\nofferre.uerbigratia arietem, quia non soluebatur eius peccatum ? quis\npoterat aduertere, quae essent illae inmunditiae, quas soluit non lex\nquam putant Iudaei, sed lex spiritalis quam Paulus agnouit ? quis\npoterat uidere remissiones peccatorum ueras, quarum exemplar in\nlege, ueritas in euangelio est, dicente domino Iesu: dimissa\nsunt tibi peecata, non per hircorum sanguinem, sed per\nhostiam sui corporis ? ille itaque diues in lege, qui perfectae maiestatis\nin Christo plenitudinem confitendo et quasi eam quibusdam ad illud\naltare caeleste fidei manibus offerendo peccatum suum soluerit; ille\nuidet uerum sacerdotem, qui uidet principem sacerdotum, ille templum\nuerum considerat qui audit dicentem: soluite temp lum hoc,\net in triduo resuscitabo illud. magnum templum, de quo uirtus\nexibat et curabat omnes, mirabile illud altare, in quo unius agni sacrificium\ntulit peccata mundi, ille praestantissimus leuita, qui uenit non\nut ministerium exigeret, sed ut omnibus exhiberet suae ministerium\npassionis, cui portio deus, qui hic nihil possederit et omnia possideret.\nQuid autem dicam de Hebraeo, quem lex sex tantummodo\niubet seruire annis et septimo anno exire seruitio ? quis iste Hebraeus\n\n\n\n\n\n\nseruus ? quis Hebraeus liber poterat intellegi ? quis tantus, ut annos\naeternos in mente habens uideat uerum Hebraeum. qui non in perpetuum\nmanet seruus. sed sex annis seruili functus officio septimo\nanno gratiam libertatis adipiscitur?\ncuius uidetur Isaac patriarcha\nseruitutis et libertatis non ignorasse mysterium, qui ait: seruies\nfratri tuo. et erit cum deposueris et solueris\niugum eius a collo tuo, significans fore tempus, quo etsi\nquis seruierit hic positus fratri suo, postea tamen exactis annis,\nqui ex istis diebus atque istis quos hic exigimus mensibus colliguntur,\nsoluat iugum a ceruice sua, quod fit septimo anno remissionis.\nconicere possumus ueri Hebraei typum in Joseph, qui portauit semitutisiugum,\nsed eum culpa non cepit, non carcer inclusit, non Aegyptus\ncolorauit. conicimus in Petro Iohanne Iacobo, qui creati et instituti\nsub iugo legis soluerunt tamen fratris sui Iudaicum iugum, ubi\nlegitimae tempus quietis aduenit. quando refulsit his remissio peccatorum.\nEt hoc tamen hic in umbra adhuc gestum comparatione\ncaelestium : quanta autem quies illa, quae exlege conicitur, in euangelio\nreuelatur, dicente domino Iesu: uolo ut ubi ego sum et\nisti sint mecum! quam beatus, qui istius habitationis fructum\nquietis consortium illic potuerit promereri ! tunc intelleget, quid\nsit aperuisse oculos, ut uideret mirabilia de lege dei.\nBene admonuit lectio euangelii quae decursa est, in qua\nsanatus est leprosus ille, qui dixit: si uis. potes me mundare,\nin uoluntate domini constituens potestatis effectum. cui\nrespondit similiter: uolo, mundare. praemissa pietas uoluntatis,\nsecuta potestatis auctoritas est.\nomnibus dicit Iesus uoio,\nqui non uult esse peccatum. uelle Christi commune in omnes est,\nmundari fidei est credentis in Christum. et tetigit eum.\n\n\n\n\n\n\ntangit eos, quorum fide tangitur. denique dicit: tetigit me\naliquis; sentio uirtutem exisse de me. habes\noperationem inmaculati corporis, habes remissionem diuinitatis.\nSed ut plenius sanaretur, aperuit oculos eius dicens:\nuade, ostende te sacerdoti. multos sacerdotes habebat\nsynagoga: sed qui oculos aperit, falsos non uidet sacerdotes, uerum\naspicit. quis est uerus sacerdos nisi ille, qui sacerdos est in aeternum ?\net ideo pater dixit ad eum: tu es sacerdos in aeternum.\naperuit ergo oculos eius et uidit et intellexit, quale munus pro emundatione\nsua deberet offerre. beatus qui audit haec; quanto beatior\nqui uidet, qui se uero potest ostendere sacerdoti, ut non habeat quod\ntimeat in se uideri, qui se prius aspicit facie reuelata! nam nisi ipse\nse prius uiderit, non audebit ostendere, sicut Adam, qui se occultare\ncupiebat, quia non agnoscebat. sed iam etiam id quod sequitur consideremus.\nAduena ego sum in terra, ne abscondas\na me mandata tua. non cuiuscumque uox ista est, sed eius,\nqui terrenis renuntiauerit uoluptatibus et omni se mundanae cupiditatis\nexuerit affectu. ille est in hac terra aduena. qui potest dicere:\nnostra autem conuersatio in caelis est, qui\nsuam habet in domino portionem, qui potest dolere, quod diutius\nuiuat in terris, qui uitae huius longaeuitate lassatur, cui prolixitas\nhabitationis huius fastidio sit, quam sanctus auersatur et dicit: uae\nhis qui habitant in terra, qui dissolui non timet et, si\nsoluatur, praesumit se cum Christo futurum. hic uere peregrinus in\nterra est, qui sanctorum est ciuis et domesticus dei et thesaurum\nsibi condit in caelo. non utique is exiens de Aegypto in hanc\n\n\n\n\n\n\nintellegibilem Aegyptum remeare desiderat nec depositae senectutis et\nmortis pauescit confinia nec horrea struit messibus recondendis,\niam alienis uicturus aetatibus, sed sola diues uirtutum fecunditate\nea congregat, quae sibi nec mors possit auferre.\nMeritoque dicit: concupiuit anima mea desiderare\niudicia tua in omni tempore. quod utique\nnon facit nisi liber a uinculis, non solum a uinculis sollicitudinis saecularis,\nsed etiam a uinculis caritatis humanae. uincula conplura\nsunt in hoc saeculo: uincula sunt desideria uiuendi, uincula sunt\noblectamenta uoluptatum, uincula sunt honorum, uincula coniugii.\ndenique dicit tibi bonus magister: solutus es ab uxore?\nne quaesieris uxorem.\nnec tamen peccat qui morem\nacceperit, sed innectit sibi uincula mentis, quia sollicitus est quomodo\nplaceat uxori â€” beatior esset, si deo soli placere desideraret -,\ncarnis autem, quia ligatus est qui sui non habeat corporis potestatem.\nergo quia mandatum dei est, quod legis oraculo et apostolico sermone\ndepromptum est, ne quis uxorem diuitias honorem necessitudines\ndeo praeferat, qui autem praetulerit, fit obnoxius iudiciis dei, ideo\nprius poposcit, ne abscondat ab eo deus mandata sua. qui enim mandata\ncognouerit et custodierit, non refugit iudicia diuina, sed desiderat\nmeritoque tamquam reuelatis sibi mandatis ait: \\'concupiui\ndesiderare iudicia tua in omni tempore-.\nNon dixit \\'concupiui iudicia\\', sed \\'concupiui desiderare\\'.\nsicut enim uita uiuere plus est quam uiuere — uiuere namque commune\netiam huius est uitae, uita autem uiuere beatorum est —, sic\nconcupiscere, ut desideremus iudicia dei, plus est quam desiderare\niudicia; concupiscimus enim desiderare, quasi non sit potestatis\nnostrae desiderium, sed gratiae dei. cum enim dominus oblectari\n\n\n\n\n\n\nnos uiderit cupiditate desiderii iudiciorum suorum, sobrium auget\naffectum; cum autem peccamus, non concupiscimus desiderare iudicia\ndei.\nneque enim aegrotus uri desiderat uel incidi, ut pcssit recipere\nsanitatem. refugit qui grauius aegrotat, ne uratur, ne incidatur,\nne alligetur, ne abstineatur a cibo; qui autem salutarem habet ualitudinem,\nmedico securus occurrit. unde etiam dominus non otiose ait:\ndesiderio desideraui hoc pascha manducare\nuobiscum, non solum desiderans, sed etiam geminato desiderio\nconcupiscens remissionem tribuere peccatorum. concupiscamus ergo\net nos desiderare iudicia deiâ€”bona conscientia quae, cum examinatur,\nprobatur-et concupiscamus desiderare in omni tempore, ut nullum\nmomentum bonae praetereat uacuum cupiditatis.\nSequitur uersus quintus: increpasti superbos;\nmaledicti qui declinanta mandatis tuis. cum dominus\nIesus per oboedientiam genus humanum redemerit, iustitiam\nreformarit, serpens autem per inoboedientiam peccatum introduxerit,\nquid uitii habeat superbia hinc aestimare possumus, cuius\nauctor diabolus est, quem inducit propheta dicentem: ponam\nthronum meum supernubes et ero similis altissimo.\nitaque cum sit nequissimus, ut honorem non dederit domino\ndeo nostro, peiores tamen discipulos erudiuit. ille enim se sic exaltauit,\nut uellet aequari et similis esse altissimo, discipulus autem eius significatur\nab apostolo indignaturus aequalem similemque se aestimari\ndeo. scriptum est enim: cum reuelatus fuerit homo\niniquitatis et filius interitus, qui aduersatur\net extollitur supra omne quod dicitur deus.\nmagister igitur similem praesumit, hic superiorem. ideoque et dominus\nad discipulos suos dixit: maiora his facietis, ut,\n\n\n\n\n\n\nquibus serpens plus ademerat quam ipse amiserat, maiora Christus\nfacere donaret quam ipse in terris fecerat; in se enim uoluit principem\nmundi fallere, in discipulis triumphare.\nItaque a tanto uolens crimine uindicare humanum genus\nintroduxit Pharisaeum et publicanum in templo orantes et docuit,\netiamsi bona cetera habeat, quod magis superbus offendat quam\nhumilis, qui nulla uirtutum dote subnixus sit: studet enim subplantare\ndiabolus bonis operibus intentos. quantum laborauit Pharisaeus\nille, ne raperet aliena, ne iniustus esset, ne adulteraret! quantum\nlaborauit, ne peccaret; sicut peccauit publicanus! quantum laborauit,\nut bis in sabbato ieiunaret! quantum laborauit, ut decimam\ndaret omnium quae adquireret! quis nostrum haec facit?\nquanti\nhabent possessiones et soli incubant fructibus et solis sibi messes\nrecondunt! aduertit hoc diabolus et perfudit eum ulcere graui, ut\nnon teneret caput mente carnis inflatus et in eo, in quo laudabilis\nfore crederetur, ibi reprehensibilior iudicaretur. agebat enim gratias\ndeo, quod non esset raptor adulter iniustus. quam noxie ei luctatus\nest serpens et grauibus eum spiris ligauit! superiorem fecit, ut de\naltiore deiceret, inferiorem se praebuit, ut sublimiorem casu grauiore\nprosterneret. mala ruina est adrogantiae, quae superiorem\nsubruit, mala haec lucta serpentis, qua se in plurimos torquet anfractus.\nInflare uolebat et Paulum. quem Paulum? illum utique\napostolum non ab hominibus neque per hominem, sed per Iesum\nChristum. et paene deceperat, ita ut stimulum carnis suae. qui se\nhumiliabat, rogaret auferri. sed bonus dominus. qui Paulum infirmitatibus\nuellet. facere fortiorem, adhibuit ei angelum satanae, ut suis\ndiabolus artibus uinceretur.\nnon mentiebatur Pharisaeus, immo\netiam uera dicebat; sed omnis qui se exaltat, etiamsi uera dicat,\n\n\n\n\n\n\noffendit. denique probabilior Pharisaeus ingressus est templum quam\npublicanus et tamen condemnatus exiuit; quantum crimen superbiae,\nut ei etiam adulteria praeferantur!\nDenique dominus, qui aliis donat, superbis resistit et tamquam\ncongreditur his, qui se exaltant, sibique hoc certamen uindicat\net, qui aliis conpatitur, adrogantes increpat, quia nihil grauius,\nquam ut fratres nostros pauperes superbo oculo despiciamus, conformes\nnobis intolerabili repellamus fastidio, nostra indignos gratia\niudicantes, quia sunt inopes, cum paupertas facilius sit deo quam\nthesaurus acceptior.\nMaledicti, inquit, qui declinant a mandatis\ntuis. supra dixerat ne abscondas a me mandata\ntua et ideo quasi reuelata sibi mandata cognoscens condemnat eos,\nqui declinauerint a mandatis caelestibus. et bene dixit \\'qui declinant\\';\ndirectum enim mandatum est, ideo ab eo nemo deflectat.\nMouet autem, qua ratione hic dixerit: ne abscondas\na me mandata tua. quod enim absconditur, obscurum fit et\noccultum, cum supra dixerit: mandatum domini lucidum,\nin luminans oculos. si lucidum mandatum, quomodo\nabsconditur, cum lucernam nemo ponat sub modio ? nisi forte lucidum\nest unum mandatum, multa autem mandata abscondita sunt.\nnam iudicia tua, inquit, sicut abyssus multa: non\n\\'iudicium sicut abyssus\\', sed \\'iudicia\\' dicuntur.\nUide autem ordinem. supra ait: ne repellas me a\nmandatis tuis, in sequenti ait: ne abscondas a me\nmandata tua, hic ait: maledicti qui declinant a\nmandatis tuis. uere maledicti qui declinant a mandatis tuis,\nqui referre gratiam debuerunt, primo quia non sunt repulsi, secundo\nquia non abscondi a se diuina mandata meruerunt. declinat ergo\naliquis quod optauit.\nSequitur: aufer a me obprobrium et c o ntemptum,\nquoniam testimonia tua exquisiui.\nsi contemptus obprobrii loco ducitur, quomodo scriptum est: c o ntemptibilia\nhuius mundi elegit deus? sed considera,\nquia mundi c-ontemptibilia\\' dixit, non \\'dei\\': quod enim in hoc\nmundo contemptibile, hoc pretiosum est apud deum. denique humilitas\nin hoc mundo contemnitur, sed dei iudicio conprobatur, et si\npublicanus se humiliauerit, exaltatur.\naudi, quem (non) pro nihilo\nhabeat deus: quicumque sanctus est, qui sine macula uiuit, ueritatem\ncustodit, non adpetiuit proximum suum. ad nihilum deductus\nest in conspectu eius malignus; omnia quae\nmalitiae sunt pro nihilo ab illo aestimantur. denique gentilitas non\nest, deuotio autem manet in aeternum. caue ergo, ne Christo obprobrio\nsis. nolo mihi quicumque maledicat et quasi peccatorem despiciat:\nquam graue, si Christus dignum obprobrio ducat! uae\ntibi, inquit. Chorazain et Bethsaida; condemnantur,\nquia non egerunt paenitentiam delictorum suorum.\nnos ergo agamus,\nut a nobis auferatur obprobrium. quis autem est qui non est obprobrio\ndignus ? qui exquisiuit domini testimonia. multi quidem sunt\nqui uoluntinferre obprobrium seruis tuis, sed ipsi sunt probrosi magis,\nquia pro nomine tuo pati obprobrium gloriosum est.\nEt ideo ait: etenim sederunt principes et\naduersum me detrectabant. uox martyris est, qui perductus\nad iudicium persecutorum, cum cogeretur idolis immolare et\n23 constanter resisteret, iudices autem sedentes in tribunalibus stipati\n\n\n\n\n\n\nofficiis, indignantes, quod suis non obsecundaretur imperiis, conferrent\nquo dignum supplicio censerent, stabat intrepidus dicens:\nsederunt principes et aduersum medetrectabant.\nest etiam domini uox ista. cum conuenisset presbyterium\nplebis et principes sacerdotum et scribae et ad concilium Iudaeorum\ndeductus esset dicentium: quid adhuc desideramus\ntestes? audiuimus enim de ore ipsius, et staret\nante praesidem et duceretur ad crucem, quid pulchrius diceret quam:\nsederunt principes et aduersum m e detrectabant\n? hoc est: \\'me stante sederunt principes et, quia tribunalium\nfulcro sublimes erant, dominum non uidebant.\nsedebant ergo elati\nfastigio principatus nec principem principum cogitabant. sed parum\nhoc. \\'a due r sum me, inquit, detrectabant. ego eorum\nredemptor adueneram, ego ueneram ut omnium peccata mundarem,\nut recuperarem amissos, restituerem paradiso sancti Iacob hereditatem,\net illi aduersum me detrectabant. et ideo, imitatores mei,\ndiscipuli mei, nolite iniuriam erubescere, si stetis ante principes pro\nnomine meo, cum ego steterim pro uestra salute\\'.\nDenique traditur in custodiam Petrus cum ceteris apostolis\net postera die statutus ante concilium constanter dicebat: principes\npopuli et seniores Israel, (si nos hodie\ndiiudicamur quod benefactum sit homini infirmo,\nin quo iste saluus factus sit, notum sit\nomnibus uobis et omni plebi Israel, quod in.\nnomine Iesu Christi Nazareni, quem uos\n\n\n\n\n\n\ncrucifixistis, quem deus suscitauî t a mortuis,\nin hoc iste astat coram uobis sanus), hoc est: \\'uos\nestis qui statuistis et Christum. gloriae loco ducimus istam iniuriam,\nquia arguimur pro aegroti hominis sanitate; hanc hereditatem seruulis\nsaluator omnium dereliquit\\'.\nat illi conferebant inter se dicentes:\nquid faciemus istis hominibus? et dimiserunt eos.\ngloriabatur ergo Petrus et unusquisque apostolorum, quia digni\nhabiti sunt qui iniuriam pro Christi nomine sustinerent. recte ergo\ntunc dicerent singuli: etenim sederunt principes et\naduersum me detrectabant.\nSederunt principes aduersus Esaiam et disputauerunt, ut\nsecaretur; sed non timebat eos, qui dicebat: audite, principes\nSodomorum. sederunt aduersus Hieremiam, ut mitteretur\nin lacum; sederunt aduersus Zachariam, qui occisus est inter\ntemplum et altare; sederunt aduersus Susannam et contra castitatis\nfeminam iudicabant, sed ut ostenderetur principum bonum non esse\nconcilium, excitauit pueri spiritum dominus et quam principes ream\nmortis pronuntiauerant, eandem propheta totius innoxiam criminationis\nabsoluit.\nSunt et alii principes, qui aduersus nos detrectant, de quibus\ndicitur: quoniam non est nobis conluctatio aduersus\ncarnem et sanguinem, sed aduersus\nprincipatus et potestates, aduersus mundi\nhuius rectores tenebrarum harum, aduersus\nspiritalia nequitiae quae sunt in caelestibus.\nisti sedent et explorant, qui iustus sit in hoc saeculo, qui christianus\nintente deo seruiat studiosus boni operis et facti.\ndetrectant de eo\n\n\n\n\n\n\n\n\n\n\ndicentes: \\'insidiemur illi, inpediamus eum, prohibeamus eum efficere\nquae desiderat, conteramus eius mentem, frangamus eius animum\naduersis frequentibus ac repentinis et, si deo probatus est propter\niustitiam, rogemus dari nobis temptationes eius.\\' neque enim in tantum\nprophetam temptationum eius, quas plurimas subiit, potestatem\nhabere potuissent, nisi dominus probandi sui militis causa dedisset,\nut maiore eum gloria coronaret. quis igitur regem Saul excitauit in\neum nisi spiritus malus, sicut legimus, qui se dolebat excludi, quotienscumque\nDauid uel citharae sono uel bonorum consiliorum atque\noperum fidibus ac neruis mentem regis animumque demulcebat?\nquis excitauit Doech Syri nequitiam, ut sanctum uirum proderet et\nhospitalem humanitatem deduceret in periculum sacerdotis? quis\ninflammauit ardorem Amnon, ut domum incestaret propheticam et\ncontristaret animum patris alterius incesta libidine, alterius iniuria,\nut, qui aliis prophetabat, domus suae mala praeuidere non potuerit ?\nquis armauit furorem Abessalon, ut patrem domo excluderet et parricidali\npersequeretur proelio ? sed cum prope uiribus regni iam esset\nsanctus inferior, hoc uno incensa aduersum se diaboli restinxit spicula,\nquod, cum filius necem peteret patris, ille tamen salutem filii\npietatis mandabat affectu.\nErgo principes populi, ut Achitofel, et ceteri bellantium\nduces sederunt; tractabant principes populi cum Abessalon aduersus\nprophetam. et ideo dicit: e ten i m sed erunt principes\net aduer sum m e detrectabant; s eru-us autem\ntuus meditabatur i n iustificationibus tuis.\n\n\n\n\n\n\naduertimus arma iusti, quibus omnes aduersariorum repellat impetus.\nalibi ait: cireumierunt me et expugnauerunt\nme gratis. pro eo ut me diligerent, detrahebant\nmihi, ego autem orabam. hic ait, quod studium\nei non exercendae ad belli artes fuerit iuuentutis, non decipiendi aduersantis\nastutia ulla cordis, ut illum uinceret quem uidebat, sed aduersum\neos proeliabatur quos non uidebat maiorque in eo pietas\nquam uirtus corporis militabat. itaque in dei exercebatur iustificationibus,\nut contrario ictu diabolum uulneraret.\nille eum ab intentione\niustitiae et studio deuotionis occupationibus bellicis conabatur\nabducere, hic magis se diuini operis et cultus meditationibus occupabat.\nitaque dominus protexit eum, in quem sperauit, cum quo loquebatur,\ncui toto adhaerebat affectu. iustus enim aut deo loquitur\norando aut diuina loquitur opera laudando et semper loquitur opera\ndei, ne loquatur os suum opera hominum. nihil terrenum iustus loquitur,\nnihil mortale agit.\nIdeoque dicit: etenim test i m on i a tua medi tatio\nme a est et consilia mea iustificatio tua.\naduertis quid doceat, quod haec debeant esse consilia iusti, ut meditetur\nmandata dei et exerceatur in dei laudibus et oraculis, ut iustificet\ndominum semper? qui facit quae deus mandat, quae deo credit\nplacere, deum iustificat. quod ex lectione euangelii possumus intellegere,\ndicente euangelista. quia Pharisaei spreuerunt consilium\ndei, non baptizati baptismo Iohannis.\nhoc in uno libro, in alio autem\nhabes: non iustificauerunt deum, qui baptizari\nnoluerunt. ideo dominus ad Iohannem dicentem: ego\na te debeo baptizari, et tu uenis ad me? respondit:\nsine modo; sic enim oportet nos implere\n\n\n\n\n\n\n\n\n\nomnem iustitiam. qui ergo facit mandata dei, iustificat\ndeum, quia facit eius iustitiam; et bonum est ut consilium dei sequantur\nhominum consilia, quia dei consilium certum semper, nostra\nautem plerumque incerta consilia ex rerum probantur euentu.\n\\'Deleth\\' quarta littera secundum Hebraeos significat Latine\n\\'timorem\\' uel, ut alibi inuenimus, \\'natiuitatem. sed utrumque\npotest congruere et conuenire sensui. natiuitas enim eorum est\nquae generantur in hoc saeculo, per quam intelle gimus corporalia et\nmaterialia quae sunt caduca, et ideo a timore non distat; ex corporalibus\nenim et materialibus nascitur timor. quid enim est terrena\nnatiuitas nisi timor?\nDenique inde incipit uersus: adhaesit pauimento\nanima mea; uiuifica me secundum uerbum\ntuum. per pauimentum terram intellegimus, per terram materialia.\npeccatori autem dictum est: terra es et in terram ibis,\neo quod diuinis mandatis inhaerendum non putauerit, sed in mate-\nrialia et corporalia deflexerit, cui inpressa fuerit uitae huius saecularis\ndelectatio. denique eiectus de paradiso, hoc est ex illo sublimi\net caelesti loco ad quem raptus est Paulus siue in corpore siue extra\ncorpus nesciens, ex illo ergo eminenti loco deiectus in terram deplorat\nAdam dicens: adhaesit pauimento anima mea,\nsicut alibi ait:\nhumiliata est in puluere anima mea i\net adhaesit in terra uenter meus. paenitentiam\n\n\n\n\n\n\ngerentis haec uox est, qui meminisset adhaerentem se deo nescisse\nnec potuisse discernere quod non discreuit et Paulus, utrum in corpore\nesset an extra corpus: ita infirmitatem pigritiamque corporis\nminime sentiebat cui domini adhaerebat praesentia. spiritus ergo\npropheticus, qui dolorem expressit. uel dominus, qui suscepit eius\ninfirmitatem, personam repraesentat Adae eiusque adsumit adfectum.\nLoquatur ergo Adam: adhaesit pauimento anima\nni e a. qui ante beatissimus auram carpebat aetheriam, curas uitae\nhuius et taedia nesciebat, is nunc sollicitudine mundi huius, luxuriae\nstudio pecuniaeque cupiditate curuatus ut uulpis foueis se inserit\nlatibulisque terrestribus. merito adhaerebat pulueri qui se leuare\nnon poterat, nisi eum supra crucem suam Christus leuasset, merito\nadhaerebat pauimento qui se abscondebat a Christo. non adhaeret\npauimento cui dicit Iesus: sequere me. non adhaeret pauimento\nqui audit et sequitur legem dicentem: post dominum deum\ntuum ambulabis et ipsi adhaerebis.\nQuomodo ergo pauimento adhaereat unusquisque, quomodo\ndeo, audi dicentem: qui adhaeret meretrici unum\ncorpus est, qui autem adhaeret domino unus\nspiritus est. terra ista, quam gerimus, meretriciis quibusdam\nnos inlecebris capit et quasi uultus quosdam uoluptatum corporalium\ndelectationum fucis inlinit, ut lateat in his ueritas et forensi quadam\nspecie decipiant adpropinquantes. sed cum interiorem oculum mentis\nad tL\\'mpus obduxerint. postea tamen decusso uelut quodam puluere\nuoluptatum huiusmodi decore, quam sit inanis gratia saeculi\nhuius aut corporis, facile deprehenditur.\nBonum est igitur adhaerere domino nec inflexam ceruicem\nhabere ad iugum mundi. ideoque ecclesiae uel forti animae dicit Sapientia:\nsicut turris Dauid ceruix tua, quae aedificata\nest in Thalpioth. mille ostia pendent\nin ea et omnia iacula potentium. erecta enim ad deum\nceruix et iugo Christi habilis, quae nulla in terrarum inlecebras infle-\nxione curuetur, sicut Christi regalis est turris, cui iugum suum Nabuchodonosor\nnon possit inponere. condidit enim turrem illam Dauid\nille manu fortis et supra murorum aedificauit excelsa, ut subsidio\npariter et decori sit, subsidio, quia hostem praeuidet et repellit,\ndecori, quia non solum inter humilia, sed etiam inter excelsa supereminet;\nita tamen subsidio uel decori, si habeat in se uerbi dogmata\nuelut quaedam falerum monilia, habeat etiam iacula potentium\nprophetarum, quae aduersus omnem extollentem se altitudinem\nlacertis quibusdam fidei diriguntur.\nNoli igitur in puluerem mortis deducere animam tuam, cui\ndominus etiam naturalem altitudinem tribuit et uigorem, quo se\nexcitet et adsurgat. unde etiam de hac coniunctione animae et corporis\ndictum oportune accipitur, eo quod in naturali uitae nostrae\nmysterio conexa anima corpori uelut humi reptet et pauimento adhaereat\npartim propter hoc terrenum habitaculum, partim quia\ncorpus istud e terra est. et regionis igitur diuersorium et materia ipsa\ncorporis nostri huic concurrit sententiae. ideoque pulchre apostolus\nde mortis huius corpore liberari cupit, quia carcere quodam claudimur\net in quodam luxuriae gurgustio siti tenebris inuoluimur delictorum.\nErgo secundum uoluntatem dei ambulemus, ut adhaerere\ndicamur deo. nam qui secundum corporis adpetentiam uiuit, caro\n\n\n\n\n\n\nest, qui secundum praecepta dei, spiritus est. non ergo fiat anima\nnostra caro, hoc est, ut dicamur caro sicut et illi, qui in diluuio perierunt,\nde quibus dictum est: quia caro sunt, sed magis caro\nnostra oboediens animae gubernaculo fiat anima et hoc appellari\nmereatur nomine, sicut appellata est familia patriarchae Iacob et\ngenerationis eius sancta posteritas.\nsic enim scriptum est: hifi1ii\nBallae, quam dedit Laban Rachel filiae suae,\net peperit hos Iacob: omnes animae septem,\net alibi: omnes autem animae quae intrauerunt\nin Aegyptum, qui exierunt de femoribus illius,\npraeter mulieres sexaginta, inquit, e t sex. et in\nprincipio Exodi legimus: erant autem omnes animae\nde Iacob quinque et septuaginta, qui erant\ncum Iacob. ergo illi, qui habitabant cum Ioseph, et de Aegypto\nexierunt et animae sunt.\nQui autem, cum essent angeli dei, hoc est uitae probitate\nangelorum imitantes gratiam — qui enim non ducunt uxores et quae\nnon nubunt erunt sicut angeli in caelo —, qui ergo, cum angeli uiderentur.\ncapti sunt decore femineo, hi caro sunt: sicut dominus deus\ndixit: non permanebit spiritus meus in hominibus\nistis in aeternum, propter quod caro\nsunt.\net merito expertes libidinis angelis conparantur, caro non\nsunt, quia non sunt in carne sed in spiritu, quales erant illi qui doctorem\napostolum sequebantur, quibus ait: uos autem non\nestis in carne sed in spiritu. qui autem corporea feminarum\ncapiuntur libidine, caro sunt, atque utinam caro tantum et\nnon etiam equi adhinnientes, quia in uxorem, inquit. proximi\nsui adhinniebant.\nRogat ergo, qui deiectionem animae suae sentit ad pauimentum\nusque curuatae, ut uiuificetur secundum uerbum dei, quod\nanimas ad se trahit quascumque miseratione sui leuare cupiens abducit\na terris. uiuificatur autem anima, quae uias ambulat Christi,\npeccato mortua deo uiuens, ita ut mors peccati dominatum in ea\nposthaec habere non possit, posteaquam consepulta cum Christo\niustificata est a peccato. sed qui iustificari cupit, uias suas ante pronuntiet.\nIdeoque secundo uersu ait: uias meas pronuntiaui,\net exaudisti me; doce me iustificationes\ntuas. pulchro ordine ad iustificationes dei perueniendum putat, ut\nprimum sua peccata fateatur. sic enim docemur et alibi: dic iniquitates\ntuas, ut iustificeris. itaque scire debemus,\nquid sit uias suas ambulare hominem et uias dei. qui facit uoluntates\ncarnis et uiuit secundum concupiscentiam mundi huius, uias suas\nambulat, quibus delectatur et gaudet; qui autem uenit uoluntatem\nfacere patris sui qui in caelis est, cuius cibus est ut mandatum dei\nconpleat, qui non quaerit quod sibi uoluptati sit, sed quod placeat\ndeo, ille uiam domini pergit, illam uiam, quae ait:\nego sum uia\net ueritas et uita. uides ergo. quia ille uiuit secundum uerbum\ndei, qui uiam ambulat Christi. ipse etiam dominus deus in Deuteronomio\ndocet, quomodo in uiis suis ambules, dicens: et nunc,\nIsrael, quid dominus deus petit a te, nisi ut\ntimeas dominum deum tuum et ambules in\nuiis eius et diligas eum et seruias domino\ndeo tuo ex toto corde tuo et ex tota anima tua,\ncustodias mandata eius et iustitias eius? liquet\nigitur alias uias esse carnis, alias dei, et si quis uelit ambulare uias dei,\nei prius esse uias carnis et corporis et saecularis sapientiae deserendas.\nRelinquens itaque eas Dauid pronuntiat et apud deum\nnon tacet: confitetur errores, non negat lapsus. simile illi hoc dixit:\nadnuntiabo aduersus me iniquitatem meam\ndomino. si enim se accusauerit iustus, uocem parati accusatoris\nexclusit. qui solet coacerbare peccata et uniuscuiusque exaggerare\nflagitia. obstruit ergo os eius, qui ipse de se fuerit ante confessus,\net praestruit ueniam confitentis uerecundia. excusat reum pudor\nsuus, accusat auctorem; qui enim sua delicta non tacuit, uidetur in\nse doluisse quod fecit, in diabolo prodidisse quod suasit. ideoque ait\nscriptura: iustus in exordio sermonis accusator\nest sui.\nqui se accusat, etsi peccator sit, iustus esse incipit, quia\nnec sibi parcit et dei iustitias confitetur, quem putat latere nihil\nposse. utinam Adam se prius accusare quam celare uoluisset! sed non\nsatis est ut confiteamur errorem, uerum etiam, si corrigi uolumus, a\ndomino postulemus, ut doceat nos iustificationes suas, ne postea\nerrare possimus. a domino igitur doceri petit, quia unus est magister\nnoster, ut ait Christus, nec otiose hoc petit: non enim ille beatus quem\ndocet homo, sed quem tuerudieris, domine.\nUbique meminit sui nec putat satis esse, ut doceat eum\niustificationes suas dominus deus noster, sed addidit: uiam\niustif icationum tuarum insinua mihi, et exercebor\nin mirabilibus tuis. uide ordinem. prius est ut\ndiscamus domini iustificationes, deinde ut gradus quosdam iustificationum\net ordinem nouerimus, quid prius, quid consequens esse\ndebeat.\nnam scire quid facias et ordinem nescire faciendi non est perfectae\ncognitionis; offendunt plerumque praepostera. denique iustus\nest, qui se in exordio sermonis accusat, iniustus autem, qui quod\nprius negauerat confitetur; ille uerecundiae inuenit gratiam, hic\nnotam incurrit inpudentiae. ita ordinis ignorantia conturbat\n\n\n\n\n\n\nnegotiorum naturam formamque meritorum. ille autem, qui didicerit\nprimo mysteria dei, deinde ordinem mysteriorum, exercetur in mirabilibus\ndei.\nGraecus ἀδολεχήσω posuit, quod dicitLatinushalucinabor.\nin quo uidetur esse aliqua sermonis offensio secundum uulgarem\nconsuetudinem, quia ἀδολεσχη̃σαι uulgo aestimatur uel halucinari uel\nplus quam oportet aliquid loqui et superfluum uideri, quod audienti\nfastidio est; et uidetur esse praeter ordinem, cum ordo rerum uideatur\nadferre fastidium, ut si causam uelis enarrare aliquam et ordinem\nserues, auditor autem ad rerum festinet exitum, superiora fastidit.\nsed non potest plene instrui nisi qui ordine sui cuncta cognouerit;\ninde non solum factum deprehenditur, sed etiam facti pondus et\nfacientis affectus. ideoque Dauid quasi bonus sui iudex atque arbiter\nprope usque ad fastidium uult doceri et uel superfluo inmorari tempore\nquam necessarium ordinem praeterire. ἀδολεσχία enim uel halucinatio\nuidetur longa quaedam esse meditatio uel morosa quaedam\nmentis intentio: a quo non longe abest exercitium uel animi uel corporis.\nnam ut ille, qui exercet membra sua palaestra, diutius exercet,\nut roboret, ita qui exercet mentem suam in scripturis diuinis uel in\nconsiliis, diutius exercere debet.\nExiuit in campum Isaac, Graecus dixit ἀδολεσχη̃σαι,\nLatinus deambulare uel exercere. Rebecca ueniebat —\ntypus in eapraefigurabaturecclesiae—, parabantur nuptiae, in quibus\nsacramentum foret magnum. uidens patriarcha ista mysteria exiuit\nin campum diffundens acrimoniam suae mentis et deambulans in\ninnocentia cordis sui. diuersis utique cogitationibus exercebat animum\net in mirabilibus mysteriis delectabatur. cuius ut imitator\n\n\n\n\n\n\neuaderet sanctus propheta, doceri iustificationes dei et uiam iustitiarum\ncaelestium cognoscere gestiebat, ut non dormiret anima eius\nsaeculi istius somno nec mundanae captus uanitatis inlecebris a persequenda\nueritatis intentione difflueret.\nQua ratione igitur doceri uelit, subtexuit dicens: s t i llauit\nanima mea prae taedio. confirma me in\nuerbis tuis. aliqui codices habent dormitauit, quia ἐνύσταξεν\net ἒσταξεν duabus litteris dissonant. potuit interpres uel antiquarius\nscriptor hic falli: ἐνύσταξεν \\'dormire\\' est, ἒσταξεν \\'stillare\\'. perfectior\nnon dormitat, qui diuinis animum intendit mysteriis — denique\nipse alibi dicit: si dedero somnum oculis meis aut\npalpebris meis dormitationem —, sed uigilat semper\net, si caro dormit, cor uigilat.\nnon ergo dormiebat, qui templum\ncondere domino cogitabat uerborum caelestium exaedificatione, non\nlapidum. uerbum enim dei repulsorium taediorum est, quo somnus\nanimae, sopor mentis excluditur; ex tristitia enim et sollicitudine\nsaecularium somnus inrepit. qui autem adhaeret deo, curarum fugitans\nuoluptatem capit cognitionis aeternae, nullam illic mutationem\nrerum, sicut saecularium, pertimescens.\nQui facilioribus igitur laborum utuntur conpendiis. dormitauit\naccipiunt; sed Origenes, qui multorum interpretationes\ndiligenti discussit indagine, stillauit secutus est, eo quod perfecti\nanima quasibene conposita et confirmata non stillat, ut fastigia\nculminum, quae bene tecta atque munita sunt, ceterum inconposita\ncito stillant. inde usurpatum est: stillicidia eiciunt hominem\nin die hiemali de domo sua, in quo frigoris\nasperitate et frequenti aeris mutatione temptamur. denique docemur\nprouidere, ne fuga nostra fiat hieme aut sabbato; probatos enim\niam nos dies debet repperire uel iudicii uel mortis, ne uiduatos\n\n\n\n\n\n\nuiriditatibus prosperorum et omni spoliatos secundorum flore successuum\nexitus mortis inueniat.\nCaueamus ergo, ne unusquisque nostrum eiciatur de statu\nmentis suae et naturali quadam mansione, si habeat foramina mansionum,\ne quibus fluentia stillicidia tamquam ex fundamentis subruant\nhominem nulla sapientiae soliditate fundatum. ideoque ait\npropheta: fili, ne defluas. confirmanda est igitur anima\nnostra, ne stillet, et indiuidua uirtutum conpage solidanda, ut possit\nregis aeterni seruare mysterium. ceterum is, quicumque est facilis\nin uerbis, uelut plenus rimarum hac atque illac effluens interiora\neuacuat sua et exterioribus passionibus inundatur, tegere se nesciens\nnec tenere uerbum quod acceperit, sicut sancta Maria, quae conseruabat\nomnia uerba in corde suo, ne quid ex eius corde deflueret.\nTali se munitam dote uirtutum ecclesia loquitur, ut digna\nuideatur in cuius inuitatus sponsus succedat hospitium; hinc primum\nse praesumit esse placituram, si bene tectam et fida seruantem\nsilentia Christus aspiciat: ecce es, inquit, formosus, consobrinus\nmeus, et quidem pulcher; adclinatio\nnostra opaca, trabes domorum nostrarum\ncedri, lacunaria nostra cypressi. laudat sponsi decorem\necclesia, quem plus unusquisque tacito laudat affectu et fidus\nmysteriorum interpres tacendo plus praedicat; nam qui arcana\ndiuulgat, inminuit Christi decorem. ideo nemo mittat margaritas\nsuas porcis, ne conculcari faciat ornamenta pretiosa. non ergo in tabernaculo\nloquacis et garruli, quia in multiloquio peccatum admittitur,\nsed in uiri serii, qui sit parcus alloquii nec sermonis intemperans\net uerborum sobrietate temulentiam loquacitatis euitans, caput suum\nChristus inclinat.\nEt merito opacam significat adclinationem, quia in ecclesia\nconstitutos uirtus obumbrat altissimi. hac umbra Dauid protegi se\npostulabat, ne eum per diem sol ureret uel luna per noctem; hanc\numbram spiritalis ministrat gratia torrida saeculi huius et mundi\naestiua fugientibus. opaca igitur adclinatio Christi et ecclesiae, quibus\ndei paris aeterna illa requies adspirat.\nm hac ergo requiescamus\numbra peccatorum nostrorum aestibus fatigati. si quos adussit libido,\nhis domini crux refrigeret, in qua se reclinauit, ut nostra delicta susciperet:\nsi quos culpa lassauit, hos Iesus gremio suscipiat et molli foueat\namplexu. unde audeo dicere, quod caro Christi adclinatio sit\necclesiae.\nTrabes domorum nostrarum cedri. cedri\nspecie maiorum qui iusti fuerunt gloria declaratur: iustus ut\npalma florebit et sicut cedrus quae in Libano\nest multiplicabitur. sicut enim cedrus non putrescit, ita\nnec maiorum gloria ulla uetustate corrumpitur.\nLacunaria nostra cypressi. genus hoc arboris\nnumquam amittit uiriditatem suam; hieme perusta atque aestate\ncomam pascit nec diuerso colore mutatur. solam hanc arborem uentus\nsuo numquam honore despoliat, sola numquam ueteri exuitur amictu\naut nouo flore uestitur. sic apostolica quoque gratia nescit defectum\net uenustate sui floret.\nanima ergo corrumpi nescit, quae florentibus\nmembris uiget, semper iustitiae ceterarumque uirtutum culmina\npatienti magnanimitate sustentat et ideo non defluit neque deficit,\nquia nihil in ea rimosum est ac remissum. nihil mobile, nihil lubricum,\nnihil quod uitio sermonis ex ea possit effundi. ideoque confirmari se\npetit in uerbis [suis) propheta, ne moueantur pedes eius, ne\n\n\n\n\n\n\neffundantur gressus eius. quae, si quis recto uigeat corde, non patitur, sed\nradicatus atque fundatus aduersus omnes passionum fluctus inmobilis\nperseuerat.\nConfirmatus igitur in uerbis ait: u i a m i niquitatis\na moue a me et lege tu a miserere mei non dixit:\n\\'amoue me a uia iniquitatis\\', sed: uiam iniquitatis amoue\na me, quasi in nobis sit et nobis inesse uideatur. quamdiu enim\nexercemus aliquid inprobum, uia iniquitatis interius manet et non\nrecedit a nobis; ideoque studiose agamus, ut eam a nobis separemus.\nsed quia hereditarium iniquitatis glutinum mentibus inhaesit humanis,\nopus est liberantis auxilio. precare et tu, dicito: \\'infelix\nego homo, quis amouebit a me iniquitatis uiam ? gratia\ndei per Iesum Christum dominum nostrum.\\' et pulchre\nuiam dixit iniquitatis, non iniquitatem, eo quod non quasi naturalis\niniquitas sit in nobis, sed maiorum post peccata currentium sit\nadtrita uestigiis.\nMeritoque, quia uulnus grande ac uetus est, diu serpens,\nperfectioris medic-inae remedia deposcit obsecrans, ut domini legitima\nmiseratione curetur. cito enim refricatur uulnus quod sanatum\nmedicinae lege non fuerit, immo etiam seriorem curatio sentit profectum.\nideoque si uirus in interiora proserpit, medicamenta foris\nadposita non sentit.\nexigit ergo medicinae ratio, ut aut sectione aut\nadustione curetur. nisi enim putrefacta recidantur aut umor inutilis\ndecoquatur, frustra medicinae manus adhibentur ad uulnera. ideoque\nbonus medicus huiusmodi aegrum legitime dicit esse curandum,\nut possit medicina proficere. lege ergo miseretur, qui cum iustitia\nsapientiaque miseretur, ut ea dimittat quae scit iure posse dimitti,\nne, cum alterius miseretur, se ipsum legi faciat obnoxium. Agag\npostquam miserationi donatus est, fecit peccare Saul: peccauit enim\nin ipsa misericordia et ideo peccauit post misericordiam. 30\nConsideremus etiam, ne et ipsum deteriorem faciamus, cuius\nmiseremur iniuste: plerumque enim non cohercere delinquentes\nmaioris austeritatis est quam si ulciscaris. traduntur enim in passiones ignominiae,\nquicumque aliquid inhonestum commiserint, nullumque\nculpae pretium ferunt. denique eos, qui cognitorem deum\nsuorum scelerum non putabant et quasi sine iudice et sine lege uiuebant,\ntradidit, inquit, illos deus in reprobum\nsensum, quia elegerunt uiam iniquitatis, uiam autem ueritatis\neligere noluerunt.\nSed propheta, qui sincero conuerti uoluit affectu, u i a m,\ninquit, ueritatis elegi ; iudicia tua non sum oblitus\n. non potest hoc dicere qui errat in dogmate, non potest Arrianus\ndicere, non potest Sabellianus, non Manic-heus; non potest dicere\nauarus, qui saecularia et materialia concupiscit, non potest dicere\nqui negotiatur; non est enim uia ueritatis habendi studium, cupiditas\npossidendi. quomodo uia ueritatis, cum ille diues in saeculo nequeat\nsecum suas transferre diuitias et incipiat mendico illo Lazaro egentior\nesse post mortem?\nnon est uia ueritatis honor saeculi, sollicitudo\nmundi.denique, qui uiam ueritatis elegit, paulo post dicit: auerte\noculos meos, ne uideant uanitates. uanitas temporalium\nest, ueritas aeternorum. si uolumus igitur ambulare uiam\nueritatis, peregrinemur saeculo magis quam deo et ambulemus per\nfidem. qui enim per fidem ambulat deo praesens est, qui ambulat\nper speciem adest saeculo. peregrinatur a domino; sed hic cito confunditur.\nUnde refugus ab huiusmodi uiro dicit Dauid: adhaesi\ntestimoniis tuis, domine, ne confundas m e.\n\n\n\n\n\n\nadhaesit testimoniis domini qui eius mandata non respuit, iudicia non\nobliuiscitur nec uoluptatibus indulget suis. qui adhaeret domini\ntestimoniis, renuntiat mundo, posteriora obliuiscitur, ad priora contendit,\nut perueniat ad brauium, quod est insigne uictoriae. non\nergo confunditur quem mundi huius inlecebrosa non ceperint, non\nconfunditur, etiamsi erubescenda commiserit, qui ueniam delictorum\nposcit a Christo. ideoque respondetur ei: dimissa sunt tibi\npeccata tua. uade in pace. sed ita non confunditur, si\nfuerit in eo operata peccatorum remissio, ut non solum peccata, sed\netiam peccandi affectum auferat. iustitia remittat iniquitates, fortitudo\ntimorem, temperantia impuritates, ut non solum temporalis,\nsed etiam perpetua fiat remissio peccatorum. intret in animam tuam\nChristus, inhabitet in tuis Iesus mentibus, ut in tabernaculo uirtutis\npeccato locus esse non possit.\nUiam. inquit, mandatorum tuorum cucurri,\ncum dilatasti cor meum ; neque enim poterat uiam currere,\nsi cor eius coartaretur angustiis. denique currentibus uiam\ndomini ait apostolus: dilatamini et uos et nolite iugum\nducere cum in fidelibus et de se ait: os nostrum\npatet ad uos, o Corinthii, cor nostrum\ndilatatum est. ideo et de Salomone dicitur: latitudo\ncordis eius sicut harena maris. et uide distantiam:\nuia sit angustior, cor latius, ut patris et filii et spiritus sancti susti-\nneat mansionem, ne ueniat uerbum dei et pulset et uidens cordis\neius angustias dedignetur habitare. denique sapientia in\nexitu canitur, in plateis autem cum fiducia\nagit. plateae latae sunt; non igitur in uiis, sed in cordis latitudine\nsapientia decantatur. in hoc igitur campo interioris hominis, non in\n\n\n\n\n\n\nangustiis mentis currendum nobis est, ut conprehendamus; scriptum\nest enim: sic currite, ut omnes conprehendatis.\ndenique conprehendit, qui ita cucurrit, ut diceret: cursum\nconsummaui; cucurrit enim ut bonus equus.\nSiquidem habet equos suos Christus, de quibus dicit propheta:\ninmisisti in mare equos tuos turbantes\naquas multas, eo quod gentium populos, qui mouentur ut\naquae multae et excitantur ut fluctus aquarum, euangelizando commouerint\napostoli, ut adsurgentes a terrenis idolorum caeremoniis\nin Christum crederent. et supra ait: ascendisti in equos\ntuos, equitatus tuus sanitas.\no bonorum equorum\nduodecaiugum mirabile, quibus frena pacis, habenae sunt caritatis!\nconstricti inter se concordiae uinculis et iugo fidei subiecti, quattuor\nrotis euangelii mysterium totius orbis finibus inuehentes, bonum\naurigam portantes dei uerbum, cuius flagello fugatae sunt inlecebrae\nsaeculares, exterminatus mundi istius princeps, iustorum cursus\nimpletus est.\no rationabilium equorum grande certamen, o mirandum\nmysterium! rota intra rotam currebat et non inpediebatur,\nnouum testamentum in ueteri testamento: intra illud currebat per\nquod adnuntiabatur. in quattuor partes ibant rotae et non reuertebantur\nretrorsum, quia spiritus uitae erat in his qui currebant in quattuor\npartes totius mundi, et sine offensione currebant, quia bona\nuita equorum quadrabat. currebant igitur equi, quia non dormiebat\nqui ascenderat equos.\nAnimarum igitur nostrarum auriga Iesus, qui nos quoque\nuult ascendere equos nostros, hoc est nostra corpora, sed uigilare\nsemper, ne dicatur nobis: dormitauerunt qui ascenderunt\nequos. transeundum est hoc mare inpigre. uix transitur\n\n\n\n\n\n\n\n\n\n\na uigilantibus; si quis autem dormierit, transire non poterit, sed\ndemergetur ut Aegyptius, cuius et anima et corpus interiit: equum\nenim et ascensorem proiecit in mare, qui non sequebantur\nlegem, sed persequebantur.\nSequitur quinta littera \\'He\\', quae significat Latine \\'est\\'\nuel, ut alibi inuenimus, \\'uiuo\\'. conuenit sibi utraque interpretatio;\nqui enim est, uiuit et qui uiuit, est. denique gentiles non sunt et ideo\nnon uiuunt, sed mortui sunt. Iesus autem heri et hodie\nipse est et in saecula, et qui est, uiuit; uiuo enim\nego, dicit dominus. quomodo enim potest non esse qui\nuiuit ? uiuit autem Iesus, qui etiam mortuos uiuificat\net uocat quae non sunt tamquam quae sint.\nnihil mirum, si domino cedit natura, ut uiuificentur et mortui et incipiant\nesse quae non erant. et ideo, quia uia etiam uita est secundum\nillum, qui ait: ego sum uia, ueritas et uita, uiam\nquaeramus, ut uitam habere mereamur. audiamus ergo illum qui\nuiuit in Christo: uiuit autem, qui ait: sed nos qui uiuimus\nbenedicimus te, domine; in Christo enim Iesu etiam\nquicumque mortuus fuerit uiuit.\nAudiamus, inquam, quid dixit, ut uiueret: Le ge m m 1 h 1\nconstitue, domine, uiam iustitiarum tuarum,\net quaeram illam semper. miles qui ingreditur iter uiandi.\n\n\n\n\n\n\nordinem non ipse disponit sibi nec pro suo arbitrio uiam carpit nec\nuoluptaria captat conpendia, ne recedat a signis, sed itinerarium ab\nimperatore accipit et custodit illud, praescripto incedit ordine, cum\nannis suis ambulat rectaque uia conficit iter, ut inueniat commeatuum\nparata subsidia.\nsi alio ambulauent itinere, annonam non arcipit,\nmansionem paratam non inuenit, quia imperator his iubet haec\npraeparari omnia qui secuntur nec dextra nec sinistra a praescripto\nitinere declinant. meritoque non deficit qui imperatorem sequitur\nsuum; moderate enim ambulat, quia imperator non quod sibi utile,\nsed quod omnibus possibile considerat ideo et statiuas ordinat;\ntriduo ambulat exercitus, quarto requiescit die. eliguntur ciuitates,\nin quibus triduum, quatriduum et plures interponantur dies, si aquis\nabundant, commerciis frequentantur. et ita sine labore conficitur\niter, donec ad eam urbem perueniatur quae quasi regalis eligitur, in\nqua fessis exercitibus requies ministretur.\nHanc legem uiandi esse praescriptam Christo ducente sanctis\ncommeantibus, recognoscas uelim. profecti sunt enim et patres nostri\nde terra Aegypti per longa spatia terrarum; quorum statiuae omnes\nmansionesque descriptae sunt, donec Cades, id est ad sanctam terram,\nperueniretur. istae sunt statiuae filiorum Israel, quas descripsit\nMoyses ex praecepto domini. aduertimus ergo quis has ordinauerit\nmansiones, quomodo ambulare oporteret filios Israel.\npraeibat enim\nillos deus per diem in columna nubis, ut refrigeraret uiantibus, noctu\nautem in columna ignis, ut uiam ostenderet ambulantibus et tenebras\ndimoueret. lex uiarum columna erat et ignis et nubis; denique\nin columna nubis loquebatur ad eos. ubi uolebat exercitum requiescere\na labore itineris, non mouebatur columna ignis nec transibat\nnebula lucis; quando autem uolebat exercitum mouere, prouehebatur\net columna ignis in nocte, columna autem nubis in die.\nilla\ncolumna nubis specie quidem praecedebat filios Israel, mysterio\n\n\n\n\n\n\n\n\nautem significabat dominum Iesum in nube uenturum leui, sicut\ndixit Esaias, hoc est in uirgine Maria, quae nubes erat secundum hereditatem\nEuae, leuis erat secundum uirginitatis integritatem; leuis\nerat quae non homini quaerebat placere, sed domino, leuis erat quae\nnon in iniquitate conceperat, sed spiritu superueniente generabat nec\nin delicto, sed cum gratia parturibat.\nAliter quoque hanc interpretationem sumere licet. uenit in\nnube leui Christus in Aegyptum, hoc est: uenit in susceptione corporis\nin hoc saeculum; in nube uenit quem nebula corporis obumbrabat,\nsed leuis erat caro quam nulla sua grauabant delicta. quomodo\nenim peccatis grauaretur suis, qui auferebat omnium peccata\npopulorum ? ecce, inquit, agnus dei, ecce qui tollit\npeccatum mundi. ante hesternum lectum est, quia stabat\nIesus et habebat uestimenta sordida; mea enim peccata portabat.\nsumpsit uestimenta nostra, ut nos splendore inmortalitatis indueret.\nuenit in nube leui quasi iustitia — iniquitas enim in talento plumbeo\nsedet — Christus in corda iustorum, in quibus peccata non erant.\net ideo bene lectum est hodie: quid retribuam domino\npro omnibus quae retribuit mihi? pro nobis uerbum\nsuscepit carnis infirmitatem, pro nobis esuriuit, uapulauit, crucifixus\nest, mortuus est, ut nobis, in quibus ante uita ignobilis et degener\nhabebatur, inciperet mors esse pretiosa.\nSed reuertamur ad confectionem itineris et ordinem mansionum.\net tu sequere spiritaliter hanc legem uiandi, ut exeas ex\nAegypto, et inde promouens fige tabernaculum in Sochoth. haec\nprima tibi statio sit; Sochoth prima mansio significat \\'tabernaculum\\'.\nfige ergo tabernaculum quod in te est mentisque tuae stationem confirma,\nut radicatus atque fundatus maneas in fide Christi. sequitur\n\n\n\n\n\n\nmansio in Myrra, hoc est in amaritudine; non omnes mansiones\naequales sunt. inde uentum est in Helim, ubi fontes duodecim et septuaginta\narbores palmarum; post amaritudinem, ne populus deficeret,\ndebuerunt amoena et fecunda succedere. inde Rafidin. quod\nest laudatio iudicii\\'. inde sequitur Sina, habens in se et populi temptationem\net legis promulgationem.\nuariantur merita mansionum,\nquia nullis iugis in hoc saeculo uiuendi potest esse successus. bonus\nigitur imperator alibi manna esurienti populo ministrauit, alibi\npotum de petra fluere, quo sitim populi restingueret, augusta prouisione\npraecepit, alibi legem dedit, alibi triumphos donauit, ut his\nbeneficiis fotus exercitus nullum prolixi itineris sentiret laborem.\nItaque in illo populo typus fuit, in nobis ueritas. nos igitur committamus\niter nostrum ductui domini Iesu, qui legem primo introduxit\net antea per Iesum terram repromissionis in possessionem populo\nsuo dedit. sed etiam, quando Moyses uidebatur ductor esse,\naderat illi Iesus, aderat autem non palam nec aperte ductorem aut\nprincipem populi sese gerens; expectabat enim, donec Moyses tempus\nexpleret suum, quo conpleto successit Iesus.\nitaque si consideres\nuiginti, uidebis mysterium plenitudinis temporum et centum\nuiginti annos, post quos et Moyses in monte requieuit et Iesus manifeste\nmansionum suscepit principatum, ut iam non sub legis timore\nsit populus, sed resuscitatus a mortuis fructu uitae fruatur aeternae.\nambulemus igitur secundum legis doctrinam, uia nobis lex dei sit.\nHanc uiam ambulans ecclesia dicit: ego flos campi\net lilium conuallium, sicut lilium in medio\nspinarum. in totam enim terram fides populi credentis exiuit et\nin spatioso posuit pedes suos Christus, et ideo pulchre ait florem se\n\n\n\n\n\n\nesse campi. flos erat etiam Paulus, qui dicebat: bonus odor\nChristi sumus deo, et uere flos, qui poterat nona et uetera\nde sui cordis proferre thesauro. pulchre etiam lilium dicitur ecclesia;\nsicut enim lilium fulget, ita etiam splendent opera sanctorum. pulcherrime\netiam dictum est lilium conuallium, quia in humilibus magis\nelucet gratia. sed hoc lilium in medio spinarum, hoc inter Iudaeos et\nhaereticos, hoc inter sollicitudines istius saeculi, quae mentem hominis\nanimumque conpungunt. possumus etiam aliter accipere, quia, sicut\nlilium inter spinas eminet, ita super omnes conuentus ecclesia dei\nrefulget.\nRefert etiam considerare, quod hoc lilium splendore circumfusum\nsit, intus autem quod habet rubeum sit, boni et ipsum odoris,\neo quod caro Christi uelut mortalis diuinitatis claritudine circumsaepta\ncaelestis habuerit protectionem gratiae. denique in posterioribus\nait: fraternus meus candidus et rubeus,\ncandidus claritate diuina, rubeus specie coloris humani, quem sacramento\nincarnationis adsumpsit. meritoque et ipsum quod est rubeum\nbene olet, quia caro Christi sine peccato est. quam perfidi contrectantes\nmanus suas inquinauerunt, sancti uenerantes pietatis odore\nfragrarunt.\nAccepit hunc odorem dominus Iesus fragrantis ecclesiae suae\net ait: ecce proxima mea bona. et ecclesia dicit ad\nChristum: ̒ecce bonus fraternus meus. ecce es bonus tam quam\nmalum in lignis siluae\\'. huiusmodi pomum odoram gratiam\nhabet, ut ceterorum pomorum fragrantiam uincat. Christusergo\nadfixus ad lignum, sicut malum pendens in arbore, bonum odorem\nmundanae fundebat redemptionis, quia peccati grauis detersit\n\n\n\n\n\n\nfaetorem et unguentum potus uitalis effudit.\ntamquam ma1um,\ninquit, in lignis siluae, ita consobrinus meus\nin medio filiorum, eo quod super prophetas et apostolos\nintima corda hominum uerborum suauitate mulcebat. sed non solum\nodor, uerum etiam cibus suauis in malo est: ergo cibus suauis est\nChristus.\\'\nIn umbra, inquit, eius concupiui et sedi:\nlegem enim acceperat, hanc sequebatur, hanc currebat uiam. in lege\nitaque requiescens in umbra Christi requiescebat. bona umbra, quae\nnos ab iniquitatis calore sola defendit. cui autem dubium, quod lex\ndei umbra sit Christi? quid est lex diei festi neomeniae, sabbatorum,\nnisi umbra futurorum ? qui dies secundum legem Moysi, ut uideam\nsex dies et iterum septimum diem et sic perpetua saecula ? qui mensis\nsecundum legem Moysi. ut sciens mensem sciam primam mensis neomeniam\net uera sancta in neomeniis offerenda?\nqui secundum legem\nMoysi annus ex illis diebus constat, de quibus ait: sex annis\nseruiet Hebraeus et septimo anno liberabitur,\nut inueniantur sex anni, quibus aliquis operatur terram, septimo\nautem anno remittet illam proselytis et pauperibus et bestiis terrae ?\nqui septimus annus, quo conceduntur debita omnia Hebraeis ? in hac\numbra requiescebat patrum fides et prophetarum sancta deuotio.\nDicit ergo congregatio religiosa uel sancta anima: in\numbra eius concupiui et sedi. umbra est iubileus\nannus — quis enim eius mystica uidet, ut facie ad faciem cognoscat,\nquae anno quinquagesimo complenda lege praescripta sunt? —, umbra\n\n\n\n\n\n\nsunt dies festi secundum legem primo mense decima mensis usque\nad quartam decimam et inde usque ad uicesimam primam mensis,\n[quae] umbra est celebritas illa inter primum et septimum mensem\nin tempore illo anonymo, umbra est sanctificata libertas in sabbato,\numbra est dies festus septimi mensis neomeniae et memoriale tubarum\nseptimi mensis dies decimus, dies propitiationis. uides, quia\nmonas et decas duo festi dies, item quintus decimus dies, dies tabernaculorum\nper octo dies. in umbra haec omnia; in umbra prima\ndies uocata et octaua dies uocata in umbra, quae in scenopegiis praescripta\nsecundum legem.\nConstitue mihi aliquos ex circumcisione credentes in lege\ndoctos obseruantiae sollicitae uiros et nunc euangelii agnitione inluminatos,\nspiritali saginatos gratia; dicit in his ecclesia, quae uidet\nChristum, quae sponsum recipit, quae cibo eius pascitur: i n umbra\neius concupiui et sedi et fructus eius dulcis\nin faucibus meis. qui fructus eius dulcis nisi praedicatio dominicae\npassionis, ut ipse ait:\necce hereditas domini\nfilii, merces fructus uentris? qui enim dulcior fructus\npotest esse in faucibus nostris quam remissio peccatorum ? et bene\nflos est ecclesia, quae fructum adnuntiat, hoc est dominum Iesum\nChristum, de quo dictum est Mariae: benedicta tu inter\nmulieres et benedictus fructus uentris tui.\nErgo ubi gustauit fructum suauitatis, inpatiens ad perfectiora\nfestinat dicens: introducite me in domum uini,\nconstituite in me dilectionem. confirmate\nme in unguentis, stipate me in malis, quia\nuulnerata dilectionis ego sum. laeua eius sub\ncapite meo et dextera eius amplexabitur me.\n\n\n\n\n\n\nadiuraui uos, filiae Hierusalem, in uirtutibus\net fortitudinibus agri, si suscitaueritis et\nresuscitaueritis dilectionem usque quo uo-\n\nluerit.\nmerito quaeri eum, mento aeSlQerat, quia bene omnia in\nhoc cursu atque itinere disposuit imperator noster. primum omnium\nfidei fundamento tabernaculum hoc confirmandum putauit: deinde,\nsi qua est nobis aspera atque arida et praerupta mansio, imperator\ntamen iste turbata discernit, arida inrigat, deserta fecundat. si quid\namaritudinis, si quid temptationis, si quid infirmitatis est, ductor\nnoster et amara temperat et sollicita mitigat, dura dissoluit et inualida\nconfirmat.\nSicubi uult requiescere rex terrae exercitum suum, non\nignobilem uicum, non commeatibus indigentem, non harenosa et\nnuda gignentium, sed urbem aedificiis nobilem, refertam et uberem\ncopiarum aut agrum amoenum et uirentem pascuis aut nemorosa et\ncampestria statiuis oportuna decernit. ergo si reges terrae norunt\ncommoda prouidere sequentibus se, quanto magis deus, qui bonus\nest, nouit quemadmodum profutura disponat diligentibus se! ac\nprimum si incognitum carpendum est iter, duces eliguntur uiarum\nqui praecurrant agmini.\nsed hoc imperatores isti iniuriosum sibi\narbitrantur; deus autem praeibat, cum Hebraei facerent iter, denique\nin columna nubis loquebatur ad eos. et ut scias, quia praeibat,\ndeus, inquit, praeibat illorum iter, die quidem\nin columna nubis ostendens illis uiam, noctu\nautem in columna ignis, et non deficiebat columna\nnubis interdiu.\nHanc praecedentem nubis columnam sequens ecclesia non\ndeficiente, ne ipsa deficeret, umbra eius refrigerabatur, et ideo dicit:\n\n\n\n\n\n\nin umbra eius concupiui et sedi et fructus\neius dulcis in faucibus meis. quia a domino pascebatur\ndeducta in locum pascuum et aquam refectionis.\nintroducite\nme in domum uini. copiis praeparatis quaerit progredi ad\naliam mansionem, in qua mysteriorum gratiam et laetitiae capiat\nsuauitatem. hinc quoque promouens uerum iter ait: constituite\nin me dilectionem. bona statiua, ubi plenitudo est caritatis.\nconfirmate me, inquit, in unguentis, stipate me\ni n malis.\nHabes alias mansiones, ad quas ecclesia cum delectatione\nsuccedit. istae mansiones sunt crucis Christi et sepulturae, in quibus\nuulnerata est ecclesia, sed uulnere caritatis; uulnus enim est quod\nChristus excepit, sed unguentum est quod effudit, pomum est quod\npependit. hoc pomum gustauit ecclesia et ait: et fructus eius\ndulcis in faucibus meis. et ut scias, quia pomum est dominus,\nlegisti supra:\ntamquam malum in lignis silu\nae, ita consobrinus meus. nos quoque uulnus fatemur,\ncum praedicamus Christum crucifixum, sed bonus odor\nsumus deo, quia crux Christi Iudaeis scandalum, Graecis stultitia,\nnobis autem uirtus dei atque sapientia est. hoc uulnere ecclesia\nuulneratur, cum saluatoris sui praedicat mortem, sed hoc uulnus est\ncaritatis. denique qui non credit negat, qui diligit confitetur: Manicheus\nnegat, christianus fatetur. et ideo scriptum: utilia uulnera\namici quam uoluntaria oscula inimici.\npulchre ergo dicit ecclesia: quia uulnerata caritatis\nego sum.\nNudemus membra nostra bono uulneri, nudemus sagittae\nelectae. sagitta haec Christus est, qui dicit: posuit me sicut\n\n\n\n\n\n\nsagittam electam. bonum ergo hac uulnerari sagitta. non\nmediocris mansionis iste processus; non omnes possunt dicere. quia\nuulnerati sunt dilectionis. dicebant apostoli.\ncum pro Christo lapidarentur\net Christum praedicarent; dicebat Paulus, cum ter uirgis\ncaederetur et die ac nocte Christum adorandum gentibus disputaret;\ndicunt hoc martyres, qui uulnerantur pro Christo et, quia uulnerari\npro eius meruerunt nomine. plus dilig-unt.\nAd hanc ergo ueniens mansionem ecclesia, ad hunc processum,\nut pro Christo filios suos offerat. ut excipiat uulnera caritatis,\nquasi bona fidei alimenta repperiens pietatisque fructus gustauit\nipsa et hortari ceteros coepit dicens: Ì’gustate et uidete\nquoniam suauis est dominus, sicut malum. et\nm malo uulnus est, sed tamen suaue est.\nuemt lteriun ad uallem\nbotryonis, uidit ingentis uuam magnitudinis quam duo portare uix\npoterant, unus qui praecederet, alius qui sequeretur. gustauit mysterium,\ngustauit in Iesu Naue. gustauit in Caleph, qui dicebant populo:\nuidimus terram profluentem mel et lac. gustate\net uidete quam suauis est dominus.\nEt addidit ecclesia dicere: laeua eius sub capite\nmeo et dextera eius conplectetur m e. adiuraui\nuos, filiae Hierusalem m, i n uirtutibus e t\nfortitudinibus agri, si suscitaueritis et resuscitaueritis\ncaritatem usque quo uoluerit.\net istae mansiones sunt uia regali incedentis ecclesiae;\nm u 11 a e\nenim sunt mansiones apud patrem meum, testificatur\ndominus Iesus: ecce uenio et accersio uos.\nbona mansio sapientiae et siue in laeua eius siue in dextra bona\n\n\n\n\n\n\nmansio, quia uia regalis est. ideoque sapientes nuntii dicunt: u ia\nregali ibimus, non deuertemus dextra neque\nsinistra, quoad usque transeamus terminos\ntuos. hoc dixerunt missi a Moyse nuntii ad regem Edom, hoc est\nÌ’terrenum, quia terrena omnia siue in dextra siue in sinistra mala\nsunt. mala mansio insipientia, mala mansio intemperantia, et ideo\npertransit has mansiones Hebraeus; non deuertit ad eas, sed pertransit,\nut perueniat ad sinistram sapientiae et dexteram et in ipsis\nmaneat, ubi diuitiae simplicitatis, ubi gloria, ubi longitudo uitae est;\nlongitudo enim uitae in dextera eius, ut ait Salomon,\nin sinistra autem eius diuitiae et gloria.\nin dextra uita est, in sinistra requies. utinam super sinistram eius\nrequiescam, ne quaeram ceruicalia! uae enim his qui adsuunt\nceruicalia, Ezechiel dicit. has mansiones praeparat\necclesiae suae bonus ductor et per uias sapientiae dirigit iter eius.\ndenique laudat Sapiens uias eius: uiae eius uiae bonae\net omnes semitae eius in pace.\nSed quia sapientia; honestas, claritas ita perfecta sunt,\nsi habeant caritatem — plenitudo enim legis caritas\nest —, suscitari et resuscitari uult caritatem, suscitari in ueteri\ntestamento, resuscitari in nouo.\ncaritas deus est, ut legimus,\ncaritas Christus est. suscitatur tamquam leo et catulus leonis, ut\nIudae ascendat ex germine: resuscitatur ut dormiens, ut recumbens,\nquia non humana, sed sua et patris maiestate est suscitatus a mortuis.\nunde ait scriptura: quis suscitabit illum ? non enim\npoterat illum aut angelus aut potestas suscitare aliena, cum ipse\n\n\n\n\n\n\nalios resuscitaret.\nergo cura hic dicit: si suscitaueritis aut\nresuscitaueritis caritatem usque quo uoluer\ni t, de his dicit, qui resurrectionem eius possint congrue praedicare,\nut audientibus ardorem fidei et deuotionis accendant. uel suscitatur\nChristus in his qui primum accedunt, resuscitatur in his, qui\npostquam accesserint dormierunt. dormit ergo Christus in neglegentibus,\nsuscitatur in sanctis.\nHabet ergo ecclesia per quae gradiatur; habet habitacula\nmansionum, in quibus requiescunt sancti, de quibus iste est qui dicit:\nlegem mihi constitue, domine, uiam iustitiarum\ntuarum. bene ait \\'statue\\', ut in pectore eius inmobilis et fixa permaneat\nnec aliquo saeculi turbine ab eius conuellatur affectu, ut ipse\nsibi lex sit, opus habens legis scriptum in corde suo.\nEt quaeram, inquit, illam semper; non est\nenim mediocre, quod requiritur paradisi gratia, dei regnum, angelorum\nconsortium inmortalitatisque domicilium. non ergo uno die\nquaeritur nec duobus aut paucis mensibus, sed quaeritur semper\net quaeritur per omnia, ut meritorum multa concurrant suffragia;\nδιὰ παντὸς enim et \\'omne tempus\\' significat et \\'per omnia\\'. cum\ndicit igitur \\'quaeram\\', sine fine dicit esse quaerendum. sed non satis\nest quaerere, nisi intellegas quod requiris.\nIdeoque ait: da mihi intellectum, et perscrut\nab or legem tuam et custodiam illam in toto\ncorde meo. quaerendum primum, deinde intellegendum perscrutandumque\nlegis omne mysterium et in corde custodiendum. quis\nautem potest custodire legem dei, nisi intellectum acceperit? qui\nautem intellegit et scrutatur, scrutando in semitam mandatorum\ndeducitur.\nin quo illud aduertendum, quia lex est lustitia, mandatum\n\n\n\n\n\n\niudicium, sicut et in hac littera legimus. est legis uia stare in uiis\nlegis, est uia iustitiarum secundum primum uersiculum. est ergo et\ntestimoniorum uia: i n uia testimoniorum tuorum\ndelectabar; est et uia mandatorum: uiam mandatorum\ntuorum cucurri. interrogemus ergo has uias, ut dicatur nobis:\nstate in uiis legis et interrogate semitas aeter-\nnas et uidete quae uia melior et ambulate in\ne a. cum omnes igitur ambulauerimus uias. ueniemus in omnium\nfinem uiarum, qui ait: ego sum uia. Christus ergo finis uiarum;\nipse est enim finis legis ad iustitiam omni\ncredenti. hinc audeo dicere, quia finis iustitiarum Christus, qui\nest iustitia, finis testimoniorum Christus, de quo dictum est: estote\nmihi testes, et ego testis, dicit dominus, et\npuer meus quem elegi.\nAduertimus igitur, quantum nobis ambulandum sit, ut\nueniamus ad Christum, ambulandum in lege, quia finis legis est\nChristus. sine lege ergo non peruenitur ad Christum. unde manifestum\nest quod haeretici, qui legem ueteris non accipiunt testamenti, etsi\ndicant quod Christum teneant, tamen tenere non possunt finem,\nqui initium non tenuerint. ipse est Iesus initium et finis. oportet\nigitur, ut ambulemus secundum legem spiritalem, ut ueniamus ad\nlegis finem dominum Iesum. oportet, ut sequamur testimonia, ut\nperuenire possimus ad magnum testimonium dominum Iesum. oportet\netiam, ut in praeceptis domini ambulemus, ut perueniamus ad\nmagnum praeceptum, de quo legistis: dictum est antiquis:\nnon occides ; ego autem dico uobis, hoc est: \\'super\nomne praeceptum dico\\'. itaque non usurpatorie dixerim, sed uere,\nquia, sicut sunt sancta sanctorum, ita praeceptum est praeceptorum.\nSed ut ista seruare possimus, intellectum petamus a domino.\nintellegamus, quae sit circumcisio. circumcidit Iesus petrinis gladiis\net abstulit obprobrium Aegypti a filiis Israel. petra Christus est;\ncircumcidat te uerbum dei et gladius oris eius, et sic Aegypti carebis\nobprobrio. non igitur corporis, sed cordis intellegenda est circumcisio.\nsi intellexeris legem, seruabis eam in corde tuo.\nIudaeus in corde\nlegem non seruat, sed in labiis legem recitat et legem ignorat. denique:\npopulus hic, inquit, labiis me honorat, cor autem\neorum longe est a me. quomodo potest legem tenere qui\nlonge est a legis auctore? tertius uersiculus quid habeat, consideremus.\nDeduc me in semitam mandatorum tuorum. quoniam\nuolui eam. quis hoc dicit nisi qui Christum sequitur?\nnon potest alius hoc dicere nisi qui illud exequitur, quod scriptum\nest: post dominum deum tuum ambulabis et\nipsi adhaerebis, quia ipse te deducit. quomodo deducat,\naudi: nisi qui tulerit crucem suam et post me\nsecutus fuerit, non est me dignus.\npraecedit ergo\nChristus, ut nos sequamur, praecedit uerbum. principium Christus\nest; ideo Sapientia dicit: dominus creauit me principium\nuiarum suarum. aduertimus. quod et principium\nChristus et finis uiarum sit. non uereor, ne quis dicat: \\'creatum\nergo Christum adseris?\\' respondebo: ita creatum dico, quemadmodum\nfactum legi, hoc est: factum ex muliere, factum\nsub lege, hoc est: secundum susceptionem carnis creatum, secundum\nquod est natus ex uirgine.\ncreatus est, ut redimeret creaturas,\nhomo factus est, ut homines a morte perpetua liberaret.\n\n\n\n\n\n\ncreatus est, ut uias mihi demonstraret aeternas, quibus homo redire\npossit ad dei regnum. ergo quia principium est uiarum dei, hoc principium\nsequamur.\nprimus uiam noni ingressus testamenti, ut uia\nnobis deuotionis sterneret iter. si ieiunamus, ante nos ille ieiunauit.\nsi pro nomine dei sustinemus iniurias, prius ille sustinuit pro nostra\nredemptione. ceruices suas posuit in flagella, maxillas suas in palmas;\nascendit crucem, ut doceret mortem non esse metuendam.\ndenique quasi praecedens ait Petro: t u me sequere, et ideo\nPetrus cursum consummauit, quia secutus est Christum.\nSequitur uersus quartus: in clina cor meum in\ntestimonia tua e t non in auaritiam. \\'utilitatem\\'\nalii habent et puto, quod ideo mutatum sit, quia utilitas bonae rei\nuidetur esse expetenda potius quam declinanda. sed quia plerique\nlucrum pecuniarum utilitatem suam putant esse, ideo, si legimus\n\"utilitatem\", non animae utilitatem accipere debemus prophetam\ndeclinare, sed utilitatem pecuniae. sanctus enim lucra ista non nouit,\nsed omnia haec detrimentum arbitratur, ut Christum lucretur. et\nrecte; quod enim putamus lucrum esse pecuniae, damnum est animae,\nquia uirtutis est detrimentum. ergo secundum eos, qui ita acceperunt,\nut optet propheta inclinari cor suum in testimonia et non\nin auaritiam, et nos congruimus ad sensum. atque utinam precem\nsancti sequentes et oremus quod ille orauit et quod oramus imitemur\naffectu! quid enim mihi prodest, si orem ut auertat cor meum dominus\nab auaritia et ipse diebus ac noctibus pecuniae quaeram conpendia?\nsi oramus sermone, conpatiamur et mente; audit sensum\nnostrum Iesus et cognoscens duobus istis non conuenire, sermoni et\ncupiditati, non exaudit loquentem. et ideo, qui bene uolebat orare,\n\n\n\n\n\n\ndicebat: orabo spiritu, orabo et mente: psallam\nspiritu, psallam et mente. ita magis audit orantem, si\naspernatur auaritiam.\nSed quia inualidi sumus et plerumque uolentes auertere\ncor nostrum a pecunia uel auro uel argento capimur aspectu et\nagrum aut aedificium uidentes alienum concupiscimus, bene addidit\npropheta dicens: auerte oculos s meos, ne uideant uanitate\ns, in uia tua uiuifica me. etenim qui in uia\nest dei, uanitates non aspicit; uia perfecta Christus est.\nqui igitur in\nChristo est, quomodo potest uanitates aspicere, cum Christus in\ncarne sua omnes mundi huius crucifixerit uanitates? auertamus\nigitur oculos nostros a uanitatibus, ne, quod oculus uiderit, animus\nconcupiscat; mystica enim differamus interim. utinam hac interpretatione\npossimus reuocare ad diuersa circensium ludorum atque\ntheatralium spectacula festinantes! uanitas est illa quam cernis.\npantomimum aspicis, uanitas est; luctatores aspicis, uanitas est.\nquia cernis eos de uiridibus frondibus luctantes habere coronas; illi\nenim ueri sunt luctatores, qui aduersum huius saeculi luctantur inlecebras\net non capit oculos suos palaestra membrorum. equos currentes\naspicis, uanitas est, quia uane currunt qui ascendentem saluare\nnon possunt. denique recursus ipse te doceat, quia uane currunt\nqui non directum conficiunt iter, obliuiscentes superiora et ea quae\nposteriora sunt adpetentes.\nAnte nos est Christus, ante nos brauium eius, ad quod peruenit\nqui non in incertum cucurrit nec reuocauit cursum suum, sed\nincitauit. ad hunc dirige oculos tuos, auerte ab spectaculis, auerte\nab omni saeculari pompa. sicubi populares cognoueris plausus, auerte\n\n\n\n\n\n\n\n\n\n\nab his oculos tuos, inflecte, deprime et serua eos, ut erigas melioribus.\nerige ad caelum; uel nocte stellarum monilia, orbem lunae decorum,\nuel die solem aspic-e. specta mare, terram circumspice, ut opere facta\ndiuino omnis creatura te pascat. quae formarum gratia in ipsis\nbestiis, quantus decor in hominibus, quanta in auibus pulchritudo !\nhaec intuere, et non uidebis iniquitatem et contradictionem in ciuitate;\nhaec uide, et non introibit mors per fenestras oculorum tuorum.\nSi uideris mulierem ad concupiscendum eam, intrauit mors\nper fenestram; si uideris possessionem minoris aut uiduae et concupieris\ndiripere eam, intrauit mors per fenestram; si uideris aliena\nmonilia aurum argentum et concupieris ut extorqueas, intrauit mors\nper fenestram. claude ergo hanc fenestram, qua uideris alienae mulieris\npulchritudinem, ne mors possit intrare; oculi tui non uideant\nalienam, ne lingua peruersum loquatur. tuam ergo fenestram claude,\nne morti pateat intranti. sed etiam alienam fenestram caue; a fenestra\nenim domus suae intrat fornicaria.\na fenestra sua intrat, tum intrat,\ncum aliquem petulantis oculi temptat lasciuia. exclude igitur hanc\nfenestram uerbi ostio, ne capiaris oculis meretricis et abripiaris palpebris.\nsed non una est fenestra, per quam mors consueuit intrare.\nest et fenestra uerborum, per quam sermones commeant meretricis.\net ideo te ab aliena uxore custodi, ne te sermonibus gratiosis adoriatur;\na fenestra enim domus suae intrat.\nintrat mors per oscula, et\nideo caue, ne te laqueis labiorum suorum alliget. intrat mors, si te\n\n\n\n\n\n\nmeretrix osculetur, intrat mors, si cito adquiescas loquenti. intrat\nmors, si loquaris, intrat mors, si multum loquaris — multiloquio\nenim peccatum incurritur —, intrat mors etiam si non loquaris et\nChristum timeas confiteri — ore enim confessio fit ad salutem\n—, intrat mors etiam per cauernas aurium et ideo aures spinis sunt\nsaepiendae, ut inlecebras meretricii sermonis excludas. haec moralia.\nSunt etiam mystic-i oculi, quos auertere debeas a uanitate; est\nenim et sensuum uanitas, quam oculi animae tuae uidere non debeant,\nquia illi eam uident quos apostolus damnat. unde ipso magis auctore\ndiscamus, quae uanitas et qui oculi sint. manifestum enim esse plerosque,\nqui uanitate sensus sui obscurati sunt corde et alienati\na uita dei propter ignorantiam quae in ipsis\nest, propter caecitatem cordis eorum. illos tamen\ngentes apostolus dicit.\nignoret igitur gentilis ille quod non didicit,\nignoret quod non credidit: tibi ignorare non licet quod confiteris.\nChristus non in uanitate uenit, sed in uirtute, non inflauit sensum\nhominis, sed uiuificauit, non caecitatem cordis, sed inluminationem\nmentis operatus est. inflammauit cor tuum, ut conprehendas quae\nmandatorum caelestium ratio, quae animae substantia, quae\nuitae futurae gratia, in quo statu posthaec erimus.\nErige igitur mentem, utere naturali ingenio; ad imaginem\ndei factus es, ut superna aspicias et terrena non quaeras. noli curuare\nceruicem tuam mundi premendam pondere; noli inhiare auro\natque argento, ne te saeculi uinculis alligandum praebeas. ideo dixit\ndominus: nolite possidere aurum atque argentum\nu m, ne nos auri atque argenti cupiditas auara possideat. noli ergo\ninserere collum tuum diaboli laqueis. strangulat auaritia pauperem\nin hoc saeculo, sed in perpetuum diues suis laqueis suffocatur, cuius\nsensus in uanitate est, in tenebris ambulat, qui in his laborat, quae\nsibi prodesse non possint. uanitas est sollicitudo uitae huius: unde\nnon in crapula et ebrietate, non in deliciis corporis, sed in cognitione\npraeceptorum caelestium delectationem nostri debemus ponere. in\nuanitate currit, qui sibi successibus uidetur afluere saecularibus, qui\ntamquam umbra praetereunt. auerte igitur oculos tuos, ne uanitatem\nuideant.\nSed non satis est ut tu auertas, ne forte uelis et non possis,\noffundat tibi diabolus uanitatum spectacula, incentiua inserat uoluptatum;\npete ut dominus auertat oculos tuos. et haec gratia dei et hoc\nmunus est domini, ut oculos animae nostrae a negotiis mundi huius\nauertat. beatitudo enim omnis a domino est: beatus autem\nuir, cui nomen domini spes eius et non respexit\nin uanitates et insanias falsas. qui non respicit\nhaec, beatus est; qui autem respicit, insanus atque furiosus est. et\nideo resipiscat unusquisque a furore saecularium cupiditatum, quae\nita mentem animumque perturbant, ut compos sui esse non possit.\nSi in nauigio fluctuante sis constitutus, auertis a sentina\noculos, ne uomitum moueat tibi; si in ciuitate ambulans aliquid faetidi\nodoris offendas, longe refugis atque declinas:\nsi auid occurrat\nquod horreat oculus tuus, clauditur aut auertitur. in salo saeculi\nhuius fluctuas, influit sentina uitiorum; in hoc nauigio tui corporis\nmouetur aestus cupiditatum, et non auertis oculos animae tuae, ne\nuideant sentinam libidinum, ne aspiciant mundi huius stercora, ne\nfaetor inmundus nares repleat tuae mentis, in quibus spiritus sanctus\n\n\n\n\n\n\nesse consueuit, ut possis dicere: spiritus diuinus qui est\nin naribus meis? nares igitur animae tuae a faetore auertantur\ncriminum diuersorum; est enim in his uelut quoddam insigne\niudicii.\nunde dicitur sponsae: nares tuae sicut turris\nLibani prospiciens faciem Damasci, eo quod\nunguentum ueri sacerdotis, quod de capite descendit in barbam,\nhoc est odor ille diuinus, odor gratiae spiritalis, qui de patre in\nChristo erat et sacramento incarnationis descendit in terras, ut omnia\nfuso replerentur unguento, emineat praecelsi potestate iudicii et\nnares repleat animae, ut bene olentia discernat et faetida, suauia\nsanctorum, qui possunt dicere: Christi enim bonus odor\nsumus deo, faetida peccatorum.\nHae sunt nares sicut turris Libani praecelsa supra mundum,\net ideo prospicit faciem Damasci, gentilem scilicet populum, odorans\nfidem eius, cuius gratia delictorum suorum detergeret faetorem.\nfacies igitur Damasci fides est gentium nullo obumbrata amictu,\nnullo adoperta uestitu, nuda ac libera, caelo magis intenta quam\nterris.\nhanc speculantur et prospiciunt nares ecclesiae, quod suaue\nin ea et odorum est aspirationis et gratiae colligentes. et bene nares\neius sicut turris Libani, quia in sacrificiis odor suauis ecclesiae est,\nin quibus est boni odoris. hostia remissio peccatorum.\nSume igitur has nares, o homo, ut a graue olentibus florulenta\nsecernas, et tunc uiuificabit te dominus. cum enim aduerterit\nquod de ipso petis, ut auertat oculos mentis tuae a uanitate, cooperatur\nanimae tuae, ut, si specie aliqua capitur aut duritia et infirmitate\nnon flectitur, flectat eam iugo uerbi et habenis suis regat, ut\nuoluntate dei abducatur a uitiis et uitae odorem capiat aeternae.\nnon enim hic uita perfecta est, sed haec uita in umbra. ideo, ut homo\nChristus Iesus ex uirgine nasceretur, obumbrauit uirtus altissimi\nmatrem futuram, quia in umbra descendit, ab umbra incipiens operari\nsalutem hominis et consummaturus claritate solis aeterni. umbra\nest ergo uita haec; festina ad solem, ut te defendat ab umbrae huius\nfrigore et calorem tibi profundat aestiuum. et ideo suadet orandum,\nne fiat fuga nostra hieme aut sabbato, non tempus diemque significans,\nsed frigere nos meritis prohibens et bonorum operum esse\nieiunos.\nDisce nunc, quemadmodum auertat oculos eius, quem miseratur\ndominus, a uanitate. ex his enim quae secuntur hoc intellegere\npossumus; subiec-it enim: statue seruo tuo eloquium\ntuum in timore tuo. initium esse sapientiae timorem domini\ndicit propheta. quod est autem initium sapientiae nisi saeculo renuntiare,\nquia sapere saecularia stultitia est?\ndenique sapientiam huius\nmundi stultitiam esse apud deum apostolus dicit. sed et ipse timor\ndomini, nisi secundum scientiam sit, nihil prodest, immo obest plurimum;\nsiquidem Iudaei habent zelum dei, sed quia non habent secundum\nscientiam, in ipso zelo et timore maiorem contrahunt diuinitatis\noffensam. quod circumcidunt infantulos suos, quod sabbatum\ncustodiunt, timorem dei habent; sed quia nesciunt legem spiritalem\nesse, circumcidunt corpus, non cor suum, ignem sabbato adolere formidant,\ncum lex sanctificationis die libidinum ignem prohibeat\naccendi.-\nEt quid de his dicam? sunt etiam in nobis qui habent timorem\ndei. sed non secundum scientiam, statuentes duriora praecepta.\nquae non possit humana condicio sustinere. timor in eo est, quia\n\n\n\n\n\n\nuidentur sibi consulere disciplinae, opus uirtutis exigere, sed inscientia\nin eo, quia non conpatiuntur naturae, non aestimant possibilitatem.\nnon sit ergo inrationabilis timor.\netenim uera sapientia a timore\ndei incipit nec est sapientia spiritalis sine timore dei; ita timor\nsine sapientia esse non debet. basis quaedam uerbi est timor sanctus.\nsicut enim simulacrum aliquod in basistatuitur et tunc maiorem habet\ngratiam cum in basi statua fuerit conlocata standique acceperit firmitatem,\nita uerbum dei uel rationabile dei in timore sancto melius\nstatuitur, fortius radicatur, hoc est in pectore timentis deum, ne\nlabatur uerbum de corde uiri, ne ueniant uolucres et auferant illud\nae incuriosi et dissimulantis affectu.\nsed etiam uerbo dei tunor ipse\naptari ad utilitatem et constabiliri uidetur, ut non sit alienus scientiae,\nsicut basis accepta statua non est aliena gratiae. timor ergo\nuerbi est locus, sicut in pace locus eius; timor quoddam studium\nuerbi, uerbum timoris est disciplina; plenus enim disciplinae timor\nnon nutat ad lapsum.\nEt quia basim uerbi timorem diximus, ne quid alienum\nscripturis posuisse nos quisquam putet, accipiat lectum de dei uerbo\nin Canticis canticorum: crura eius columnae marmoreae\nfundatae super bases aureas, significans columnas\nesse ecclesiae apostolos, qui fundati sunt in timore sanctorum.\nnam sicut Petrus, Iacobus et Iohannes et Barnabas columnae esse\nuidebantur ecclesiae et quicumque uicerit hoc saeculum fit columna\ndei, quam confirmat qui dicit: ego confirmaui columnas\neius, ita et basis aurea timor plenus disciplinae, quia initium\nsapientiae est. in timore ergo sapientium apostolica praedicatio tamquam\nsuper basim auream columna firmatur. Christi igitur eloquio\net apostolico sermoni tribunal est timor iusti et basis aurea plena\nprudentiae, simulacrum autem bonum tamquam effigies ueritatis\nsermo sanctorum. et uide tamquam basim auream esse sanctorum\ntimorem; lege Esaiam, uide quantis subiecerit timorem, ut faceret\ninreprehensibilem et bonum timorem: spiritus, inquit, sapientiae\net intellectus, spiritus consilii at-\nque uirtutis, spiritus cognitionis atque p i etatis,\nspiritus sancti timoris. quantis timorem subiecit,\nut haberet quod sequi posset! informatur per sapientiam, instruitur\nper intellectum, consilio dirigitur, uirtute firmatur, cognitione\nregitur, pietate decoratur. tolle timorem domini; ita est inrationabilis\net insipiens timor, unus ex illis: foris pugnae, intus\ntimores, quibus adflictus esset et Paulus, nisi habuisset\ndominum consolantem.\nNec otiosum est in Prouerbiis: tunc intelleges\ntimorem domini. quid est \\'tunc\\' ? id est: cum sapien- .\ntiam inuocaueris et prudentiae dederis uocem\ntuam e t si quaesieris illam ut pecuniam et\nut thesauros scrutatus fueris eam, tunc in-\ntelleges timorem domini. et ideo, tamquam super basim\nbonam, dicit: statue seruo tuo eloquium tuum in\ntimore tuo. plena disciplinae oratio, per quam docemur quemadmodum\ndebeamus orare; unusquisque sermo doctrina est deprecandi.\net quia docuit nos orare, qui sit istius orationis effectus\nostendit.\nAufer obprobrium meum quod sus pi catus\nsum. subobscure dictum uidetur, sed explanauit apostolus quod\nhic uidebatur obscurum, ubi ait: nihil quidem mihi conscius\nsum, sed non in hoc iustificatus sum,\nsciebat enim se esse hominem, etsi cauebat ut poterat, ne post suscepta\nbaptismi sacramenta peccaret, ideoque delicti conscius sibi\nnon erat; sed quia homo erat, peccatorem se fatebatur sciens unum\nesse Iesum lumen uerum, qui peccatum non fecit nec\nest inuentus in ore eius dolus, ipsum solum iustificari,\nqui uere alienus esset a lapsu.\nsimiliter ergo et propheta, etsi\npeccatum declinare cupiebat, tamen quasi deum repulsorem peccati\nesse cupiebat sui. uolebat auferri obprobrium quod suspicatus est,\nuel quia cogitauerat in corde et non fecerat et paenitentia licet abolitum\nsuspectus tamen erat ne forte adhuc maneret eius obprobrium.\net ideo deum precatur ut illud auferat, qui solus nouit quod nescire\npotest etiam ipse qui fecit. denique alibi ipse dixit propheta: scis\nobprobrium meum, quamquam istud obprobrium Christi\nsit, quod non est uerum obprobrium, sed gloria dei; crux enim\nChristi Iudaeis scandalum, Graecis stultitia.\nIllis ergo obprobrium, mihi uirtus est, per quam aduersarium\nrepello, saeculum uinco, mihi sapientia, per quam insipientiae\nlaqueos euado. hoc obprobrium thesauris Aegypti Moyses praetulit:\nmaius, inquit, aestimans Aegypti thesauris\nobprobrium Christi. si obprobrium tuum gloria est, domine\nIesu, quanta est gloria tua!\ntuae igitur gloriae participationc quid\nerimus, cuius sumus obprobrio gloriosi? dorsum meum posui\nin flagella, maxillas meas in palmas, os\n\n\n\n\n\n\nautem meum non auerti a confusione sputor\nu m. ecce obprobrium tuum, domine, in quo salus est uniuersorum,\nin quo mundi redemptio, per quod obprobrium coepimus non erubescere\nqui erubescebamus, non confundi qui confundebamur. denique\nscriptum est: accedite ad eum et in lumina mini,\net uultus uestri non erubescent. hoc obprobrium\nauferri a nobis nolumus, obprobrium crucis domini Iesu, quo nostra\nauferuntur obprobria. sicut enim maledictum factus est, ut nostra\nmaledicta deleret, homo factus est, ut leuaret hominis infirmitates,\nita obprobrium factus est, ut omnium auferret obprobria.\nNon uno tempore, non semel abstulit obprobria, aufert\ncotidie. peccatum incidimus, non unum, sed multa: cooperti sumus\nobprobrio et confusione. uenimus ad baptismum: dilutum est omne\npeccatum et cum peccato obprobrium. abstulit obprobrium meum\ndominus Iesus obprobrio suo, quia crucifixus est mihi, quia, qui-\ncumque baptizati sumus in Christo, in morte\nipsius baptizati sumus. non habeo quod auferri petam.\nsed post baptismum incidi obprobrium, debeo agere paenitentiam,\nut dicam: aufer a me obprobrium meum. si non agam\npaenitentiam, quomodo dicam: aufer a me obprobrium\nmeum, cum hoc ipsum peccati obprobrium sit, quia non ago paenitentiam?\nsi autem paenitentiam, ut oportet, ago, recte: aufer\na me obprobrium meum quod suspicatus sum;\niudicia enim tua dulcia.\nQuid timeo confiteri, quid timeo dicere peccata mea? quid\nuereorobprobrii mei mentionem facere apud eum, cuius iudicia dulcia\nsunt ? quod seuerum in aliis, in Christo dulce est, in Christo suaue est.\nquia ipse suauis est;\ndenique gustate et uidete quoniam\nsuauis est dominus. dulcia iudicia confitenti, quia ipse\n\n\n\n\n\n\ndixit: ego sum ego sum, qui deleo iniquitates\ntuas, et memor nonero.tu autem memor esto\net iudicemur; dic iniquitates tuas, ut iustificeris.\ndulcia iudicia agenti paenitentiam, quia ipse dixit: gaudium\nerit in caelis super uno peccatore paenitentiam\nagente quam in nonaginta et nouem\niustis qui non indigent paenitentia. si dulcia\nsunt igitur iudicia domini, suauitatis fructus percipere elaboremus.\nL is scire quam dulcia iudicia domini ?non resurgunt\nimpii in iudicio. qui autem in iudicio resurgunt, habent\nspem ueniae, quoniam crediderunt. impii non sunt, peccatores esse\npossunt, fidem habent et, si culpam non declinarunt, per fidem credunt;\nqui autem credit in ipso non iudicatur.dulciaergoiudicia\ncredentibus.\nqui autem non credunt, non Christi iudicio damnati\nsunt, qui uenit non ut iudicet mundum, sed ut saluet et redimat,\nsed inpietatis suae subiere iudicium, qui in remissionem peccatorum\ncredere noluerunt: non enim possunt ad eius pertinere beneficium\nquem cognoscere refutarunt. ergo qui non crediderunt in eo, iudicio\neius uidentur indigni; iudicium enim eius quod sit, agnosce dicente\nipso: hoc autem est iudicium, quia lux uenit\nin hunc mundum. dulce ergo quod lux est, dulce iudicium\nquod praecedit misericordia; sic enim scriptum est: misericordiam\net iudicium cantabo tibi, domine.\nEt quia cognouit dulcia iudicia, dicit: ecce concupiui\nmandata tua ; in tua iustitia uiuifica me\n\\'bona iudicia\\' auctoritate ait. ecce amat libertatem fidei qui libertatem\ndedit, diligi se gaudet qui ideo uenit in hunc mundum, quia\nhunc mundum dilexit, amari se exigit qui omnes amat, quia cantas\nest. concupiuit mandata dei ut bonus seruus, ut cultor sedulus; concupiuit\nnon ut amator meretriciam copulam, non ut auarus pecuniam,\nnon ut luxuriosus lasciuiam. de illis enim lex dicit: non concupisces,\ndominum autem deum praecipit diligendum et tenero\nquodam atque interno amandum cupiditatis affectu. et quia amicus\nest qui diligit, seruus est qui timet, quasi amicus qui omnia fecerit\nquae praecepit ei dominus: uos, inquit, amici mei estis,\nsi feceritis quae ego praecipio uobis.\nIn tua iustitia uiuifica m e. audet et dicit, eo\nquod illa uera sit uita quae uiuit secundum dei iustitiam, quam\nuiuebant apostoli. immo quam uiuunt: sunt enim qui uiuentes mortui\nsunt et qui mortui uiuunt. denique alii descendunt in infernum uiuentes,\nalii, cum sint corpore mortui, meritis suis uiuunt. sunt enim qui\nnon gustabunt mortem, donec uideant filium hominis die iudicii reuertentem,\nquando cum gloria sancti resurgent.\nSexta littera \\'Uau', cuius interpretatio sonat \\'uel sic\nnon ille.: alius interpres \\'et non est\\' ait.\nEt ueniat super me misericordia tua, domine,\nsalutare tuum sec undum eloquium tuum.\nquid significet interpretatio litterae, quoniam subobscura est, ex\npsalmi serie colligendum putaui. nam cum propheta postulet:\n\n\n\n\n\n\n\\'ueniat super me misericordia tua, domine, ueniat salutare\ntuum', non est dubium quem uidere deposcat, hoc est:\nin quo fructus et misericordiae ueniat et salutis. denique in superioribus\nidem poposcit in psalmo octogesimo quarto, in quo euidentius\ndomini Iesu prophetauit aduentum. nam terram quam benedici po-\n\nstulet satis notum, illam uidelicet quae peccatum in Adam contraxerat,\ncui dicitur: terra es et in terram ibis. maledixerat\nautem deus non elementum naturae carnis, sed carnem praeuaricantium.\nbenedicitur caro igitur in Christo, ut maledicto superiore\ncaro soluatur, benedicitur caro, quam benedictus filius dei adsumpta\nhominis condicione suscepit.\nEt ideo subdidit: deus, tu conuertens uiuificabis\nnos et plebs tua laetabitur in te. ostende\nnobis, domine, misericordiam tuam et salutare\ntuum d a nobis. audiam quid loquatur i n\nm e dominus deus, quoniam loquetur pacem\nin plebem suam et super sanctos suos et in eos\nqui conuertunt ad ipsum cor suum. uerumtamen\nprope timentes eum salutare ipsius, ut\ninhabitet gloria in terra nostra.\ntotus hic locus\nIesum dominum sonat, qui uiuificauit mortuos, Lazarum ante passionem,\nplurimos tempore propriae passionis. ipse est misericordia, utpote\nremissio peccatorum. ideo dicit \\'ostende\\', quem uidere possit\nin corpore; nam deum in maiestate sua uidere non poterat, quia\ndeum nemo uidit umquam. auidus propheta desiderat\nuidere quem sperat tenere, quem si uiderit desiderat propriis manibus\nconprehendere.\nideoque ait: et sa1utare tuum da\n\n\n\n\n\n\nnobis. salutare dei uirtus est, salutare dei Christus est et ideo\nprope timentes hoc salutare. longe erat Christus a nobis:, longe erat\na nationibus; descendit in terras, factus est prope, coepimus non\ntimere. nam qui Christum timet, non timori est subditus, sed deuotioni;\npietatis hie timor, non infirmitatis est. denique nihil deest\ntimentibus eum.\nquomodo autem factus sit prope, audi: ut inhabitet,\ninquit, gloria in terra nostra. quis est gloria\nnisi dominus Iesus ? unde et apostolus Paulus ait: deus domini\nnostri Iesu Christi, pater gloriae. merito conplac-et\nin eo pater, quia patris gloria est. hunc qui a patre separat maiorem\npatri iniuriam facit, quem unit esse sine gloria. hunc quisque aequalem\npatri non putat, inferiorem et patrem iudicat, cum alio uerbo\npatrem plus laudare non possit, quia summa laus gloriae Christus est.\nRogatur ergo, ut ueniat salutare dei. ille est qui rogatur, hoc\nest dominus Iesus, et non est alius, sicut habet litterae interpretatio.\net uel sic non solus pater rogatur; est et ille, hoc est: et filius qui rogatur\net rogatus aduenit et salutare mundo dedit. ideo σωτήϱ, hoc est\n\\'saluator., ideo Iesus, sicut angelus dixit: qui saluum faciet\npopulum suum. cum inuocaret igitur propheta, aderat, ut\nprobaret illud, quia adhuc loquentibus nobis dicit: adsum.\nAdest, quia suscitatus a filiabus Iudaeae quasi resuscitatur\na filiabus Hierusalem. audit ecclesia sonum uocis eius et dicit: uox\nconsobrini mei. eccehic aduenit saliens super\nmontes, transiliens super colles. manipularis est\nliber multas habens personas nobiles uelut manipulos triumphales\nmultosque actus significans, quos intellegere magis quam expressos\n\n\n\n\n\n\ntenere possimus. nam quasi aduenientem sponsum audierit cum aliquibus\npariter uiantibus conloquentem, dicit sponsa: uox consobrini\nmei.\ndum loquitur cum filiabus Hierusalem et rogat,\nut excitent et resuscitent sponsum, subito tamquam de longinquo\nmissae uocis sonum sentiens dicit: uox consobrini mei,\nadnuntians quem nuntiari sibi ante quaerebat. quem cupiebat ab\naliis suscitari, sua prece resuscitatum a patre uenire iam credens\nlaeta dicit: uox consobrini mei. bene addidit \\'consobrini\nmei;, ut non aliae, sed consobrina sola sibi eius uindicaret aduentum.\nEcce, inquit, iste aduenit. adhuc ego eum quaero\net ille iam uenit, adhuc ego suffragia capto, ut ueniat, et ille iam\nproximus est. ego suscitari mihi caritatem cupio, ego me uulneratam\ncaritatis puto et ad me plus caritas ipsa festinat. ego dixi \\'ueni\\',\nille salit et transilit. ego rogo eum uenire cum gratia, ille gratiarum\noperatur augmenta et, dum uenit, incrementa gratiae secum uehit\net ueniendo adquirit, quia studet etiam ipse suae placere dilectae.\noaiit super excelsa, ut ascendat super sponsam — sponsae enim thalanius\ntribunal est Christi —, salit super Adam, transilit super synagogam,\nsalit super gentes, transilit super Iudaeos. uideamus salientem:\nsalit de caelo in uirginem, de utero in praesepe, de praesepio in\nIordanem, de Iordane in crucem, de cruce in tumulum, in caelum de\nsepulchro.\nproba mihi, Dauid, salientem, proba currentem: tu enim,\ndixisti: exultauit tamquam gigans ad currendam\nuiam. a summo caelo egressio eius et occursus\neius usque ad summum eius, nec est qui\nse abscondat a calore eius. ergo et nunc salit et nunc\n\n\n\n\n\n\ncurrit de corde patris super sanctos suos, de oriente super occidentem,\nde septentrione super meridiem. ipse est qui ascendit super occasum,\nipse super caelos caelorum ad orientem; ipse ascendit super montes,\nipse super colles.\nUtinam ego miser dicam, dicat anima mea: ecce iste\naduenit et aduenit non super terrena, non super ualles, sed aduenit\nsaliens super montes! deus enim deus montium\nest, non uallium. ubi ergo salit ? super montes salit. si sis mons, salit\nsuper te. salit super Esaiam, salit super Hieremiam, salit super Petrum\nIohannem Iacobum. montes in circuitu eius. si\nnon potes mons esse nec praeuales, esto uel collis, ut super te Christus\nascendat et, si transilit, ita transiliat, ut te transitus eius umbra\ncustodiat.\nDiximus de Christo et ecclesia; dicamus de anima et uerbo.\nanima iusti sponsa est uerbi. haec si desideret, si cupiat, si oret et\noret adsidue et oret sine ulla disceptatione et tota intendat in uerbo,\nsubito uocem sibi uidetur eius audire quem non uidet et intimo sensu\nodorem diuinitatis eius agnoscit, quod patiuntur plerumque qui bene\ncredunt. replentur subito nares animae spiritali gratia et sentit sibi\npraesentiae eius flatum adspirare, quem quaerit, et dicit: \\'ecce iste\nipse est quem requiro, ipse quem desidero\\'.\nNonne, cum aliquid de scripturis cogitamus et explanationem\neius inuenire non possumus, dum dubitamus, dum quaerimus, subito\nnobis quasi super montes altissima dogmata uidetur ascendere.\ndeinde quasi super colles apparens nobis inluminat mentem, ut infundat\nsensibus quod inuenire posse difficile uidebatur?\nergo quasi\nex absente fit praesens uerbum in cordibus nostris. et rursus, cum\naliquid nobis subobscurum est, tamquam subducitur uerbum et\n\n\n\n\n\n\ntamquam absentis aduentum desideramus et iterum apparens ostendit\nse nobis, tamquam praesens sit nobis in his quae requirimus\ncognoscendis. salit ergo in uniuscuiusque corde frequenter; transilit\net exit et reuertitur, si sequaris, si requiras, si tibi fidelium grata\ndisceptatione doctorum uerbum, quod exierat atque transierat, postules\nresuscitari, sicut illa, quae quaesiuit et inuenit, quae dixit:\nfrater meus transiuit; anima mea exiuit in\nuerbo eius.\nErgo et si super montes salit, sequere, et si super colles, sequere.\nrepperiuntur enim in montibus et in collibus uenatores domini,\nqui inuestigant eos qui capiuntur ad uitam. sic enim dixit per Hieremiam\ndeus: ecce mitto multos piscatores et multos\nuenatores et uenabuntur eos super omnem\nmontem et super omnem collem. ibi ergo populus\ndei quaeratur et inueniatur in Petri et in Pauli doctrina gratia\ndisciplinae, ut non in conualle sint, ubi fletus, sed in montibus, a\nquibus unumquemque Christus inluminat.\net cum Petrum legimus\nChristus inluminat, et cum Paulum legimus Christus inluminat. curauit\nPaulus, Christus inluminauit, quoniam inuocato domini Iesu nomine\nresurrexit cuius sanatus est munere. suscitauit mortuam Petrus,\nChristus inluminauit; et ideo ait: inluminans tu mirabiliter\na montibus aeternis.\nNos igitur, qui montes esse non possumus, stemus in montibus\nuel in collibus, ut, cum miserit piscatores suos dominus et uenatores,\nut uenentur eos, qui super omnem montem sunt uel super\nomnem collem, id est in legis et prophetarum praeceptis et noui et\nueteris testamenti cognitione omnem habentes conuersationem, in-\n. ueniant nos paratos et uelut bonas colligant spicas oportuno missi\n\n\n\n\n\n\n\n\n\n\nmessores tempore, quia, si quis extra montem aut collem fuerit repertus,\ncolligi uelut bona spica non poterit ab his, qui, ut conparationis\nfaciamus alterius mentionem, triticum a paleis separare mittentur.\nplurimarum operationum sollertes ministros dominus habet ;\nidem piscatores, idem etiam uenatores sunt atque messores.\nSi in tempore messis, quo diriguntur isti, meriti maturus\nexpectes, salientem in montibus poteris intueri et uidebis dominum\nIesum similem capreolo aut hinulo ceruorum super montes Bethel.\nsalit enim super ecclesiam, quae est domus panis, eo quod fidelium\ncorda confirmet. merito sicut capreola, quia caprea in altis pascitur.\nδοϱϰάς dicitur a uidendo; δοϱϰατιϰόνetenim uisus acutioris est. quid\nhoc aptius Christo, qui patrem uidit quem uidit nemo, aut si qui\nuidit in Christo, ipse filius reuelauit ? merito sicut hinulus ceruorum;\nhinulus quasi filius, cui paternae inoleuerit uis naturae, ut eum occulta\nnon lateant. serpentes fugiant, uenena non laedant. denique eductus\nde latibulis suis serpens, qui producebatur ex homine, dicebat:\nquid uenisti ante tempus torquere nos?\nSpectemus ergo salientem hunc hinulum, ut non possimus\ntimere serpentem. non timebat Dauid; denique de his dicebat serpentibus:\net respondebo exprobrantibus mihi uerbum,\nquoniam speraui in uerbis tuis. quasi bonus\nceruus, qui bibisset de fontibus aquarum, nequaquam humanorum\nserpentium spiras et maledicorum uenena metuebat.\ncoluber illi non\nerat noxa, sed praeda. cibus erat serpentini uirus adloquii et c-ibus\nlaudis. de quo dicebat: deus, laudem meam ne tacueris,\nquoniam os peccatoris et os dolosi super\n\n\n\n\n\n\n\nme apertum est. saginabatur uenenatorum sermonibus; illi\nsibila obtrectationis ora tollebant et sermonibus odii circumdabant\ninnocentem. bonus ceruus inter multos colubres positus non timebat,\nceruusamicitiae et pullus gratiarum. simulabant caritatem, fundebant\nobtrectationem; ego autem, inquit. orabam.\nbonus\nceruus in medio uiperarum innocuus pascebatur. illi trisulcis ore\nlinguis micabant, hunc autem sancta pascebat oratio, immo cibum\nobtrectantibus offerebat. respondit obtrectantibus sibi uerbum, uerbum\nenim cibus est; denique non in pane solo uiuit homo,\nsed in omni uerbo dei. uiderunt me, inquit, et\nmouerunt capita sua. maledicebant. ego autem benedicebam.\nmaledicebant qui obtrectabant, benedicebam qui uerbum\ndomini praedicabam.\nQuam bonum est ferre conuicium et conuicium non referre!\ndeum praesulem adquirit qui conuicianti nescit irasci. denique quanta\npatientiae gratia dicentis: maledicent ipsi, et tu benedices!\nbeatus qui maledicta non sentit, beatus quem maledicta\nnon permouent: non enim potest maledicto moueri, qui maledicta\nhominum diuino munere benedictionis excludit. non potest sentire\nmaledictum, qui habet uerbum, et non potest referre maledictum, cui\nin ore semper est uerbum.\nSed est etiam bonus serpens, quem iste ceruus non laedat:\nestote astuti sicut serpentes, et: sicut Moyses\nexaltauit serpentem i n deserto, ita exaltari\noportet filium hominis. in serpente aereo figuratus est\nmeus serpens, in ligno illo exaltatus est meus serpens, serpens bonus.\nbonus serpens, qui de ore suo remedia, non uenena fundebat. potest\nnon timere serpentes, qui hunc nouit adorare serpentem. de hoc serpente\ndicit illa quae diligit: ecce hic post parietem nostrum\nprospiciens per fenestras, eminens\nsuper retia. respondet consobrinus meus et\ndicit mihi: surge, ueni, proxima m e a, formosa\nmea, columba mea, quia ecce hiems praeteriit.\nimber abiit, discessit sibi; flores uisi sunt in\nterra.\nserpens profecto est, qui decursa hieme amictu corporis se\nuolebat exuere, ut specioso decore uernaret. idem ergo est ceruus ei\nserpens; ceruus habens cornua legis et gratiae — cornua eius duo\nsunt testamenta —, uelox gressu, impiger incessu, qui totum facile\norbem percurrat uno momento, ubique celebrabilis; serpens quo-\nque bonus, cuius priora dente legis non mordeant, posteriora non\nuulnerent euangelii lenitate. caput defendit a uulnere, qui legem\nuenit non soluere, sed tueri ab interpretationibus perfidorum. caudam\nin flagella diffundit liberam, cupiens aduersarios magis flagellare\nquam perdere. bonus coluber in gremium dilectae atque in ipsum\nintimae sinum mentis facilis inlabitur et adtactu nullo implicans\nignem ossibus praecordia ipsa depascitur.\nPulchre lectum est hodie: ecce ego mitto uos\nsicut agnos in medio luporum. celebramus enim diem\nsanctorum, quo reuelata sunt populis corpora sanctorum martyrum,\nqui uelut boni serpentes depositis carnis exuuiis temptationum hiemalium\nrigore superato et spiritus sancti renouati gratia aestiua\nmundo luce fulserunt, missi uere ut agni in medio luporum. lupi sunt\nenim persecutores, lupi sunt haeretici omnes; docere nesciunt, ululare\nconsuerunt.\nSed nemo moueatur, si in medio luporum mittitur. beneficio\nChristi et lupus ipse mutatus est: Beniamin lupus\nrapax apostolus Paulus factus est, non iam insidiator ouilium\nChristi, sed defensor et custos. cum hoc lupo uersari libet, per hunc\nlupum factum est, ut simus tuti in medio luporum. nemo iam ueretur\nlupos; cum his pascimur, sicut scriptum est: tunc- lupi et\nagni simul pascentur.\nSed iam consideremus, quid sit quod ait propheta: e t non\nauferas ex ore meo uerbum ueritatis usque\nquaque, quia in iudiciis tuis supersperaui. uiderat\necclesia uel anima iusti salientem sicut hinulum super montes; repente\nproximum aspiciens post parietem domus suae prospicientem\nper fenestras, eminentem super retia exultat et gaudet, quia etiam\nipsa amatur a sponso, qui tamquam et ipse uulneratus caritatis decore\ndilectae primo, cum abesset, ad oscula rogatus adfuerit - rogatur\nenim, cum dicitur: osculetur me ab osculo oris\nsui —, deinde preces sponsae blanditiasque non spreuerit dilecta\nsibi ubera praedicantis atque in interiora domus eam benignus induxerit,\ndenique tamquam lasciuienti ludens amore, quia uellet pertemptare\nsensus amantis, saepe egressus, ut quaereretur a sponsa,\nsaepe regressus, ut inuitaretur ad oscula, adstiterit post parietem,\nprospexerit per fenestras eminens super retia, ut non totus abesset\nnec quasi totus intraret et ipse ad se sponsam uocaret, ut ueniendi\nad se inuicem fierent gratiora commercia amorisque uim mutuis\nadolerent sermonibus. exurge, inquit, ueni, proxima\nmea, formosa mea, columba mea.\nEt tu si habeas fundatum parietem, non illum medium qui\ndomus unius separet membra, sed aedificatum supra fundamentum\napostolorum et prophetarum, ut compaginata eius structura crescat\nin templum nec disterminet eius interna sed muniat, si habeas ergo\nin te aedificationem dei et ad orientem pateant semper fenestrae tuae,\nuenit uerbum, stat post tuum parietem — oculi enim domini\nsuper iustos —, prospicit per fenestras tuas.\nQuae sunt fenestrae istae? legimus fenestras, de quibus\ndicit Hieremias: intrauit mors per fenestras, per\nquas intrauit auaritia, intrauit libido. oculus tuus fenestra est, intrauit\nmors per oculum tuum. si uideris mulierem ad concupiscendum\neam, intrauit mors per oculum tuum. si uideris possessionem uiduae\nuel minoris et concupieris inuadere, indefensam putans aetatem esse\nuel sexum — sed non sunt indefensi quos dominus uult esse defensos\n—, intrauit mors per fenestram. si audieris decorem mulieris aut\nthesauros minoris et tuas excitaueris cupiditates, intrauit mors per\nfenestram. sicut ergo per haec intrat mors, intrat et uita, si decorem\npuellae aspiciens sacrae uenereris dominum Iesum, quod in teneros\nannos uenerit aetas senectutis, uita inmaculata,\net ipse filiam tuam offeras, ut pio consecretur uelamine; si possessionem\nminoris non tamquam sollicitus inuasor aspicias, sed quasi\nparens sedulus religioso tuearis affectu. per has fenestras prospicit\nChristus et uocat sponsam, eminens super retia.\nBene \\'eminens\\' quia solus est quem retia non inuoluerint\npeccatorum. omnes intra retia erant, immo adhuc intra retia sumus,\nquia nemo sine peccato nisi solus Iesus, quem non cognoscentem\npeccatum peccatum pro nobis fecit pater. etenim tradidit eum laqueis,\ntradidit eum retibus, mittens eum non in peccato, in quo erant\n\n\n\n\n\n\nomnes homines, sed in similitudine carnis peccati, ut de peccato damnaret\npeccatum in carne.\npeccatum erat caro secundum illud, quia\nhereditario erat damnata maledicto, peccatum erat inlecebra et\nministra peccati. uenit dominus Iesus et in carne peccato obnoxia\nmilitiam uirtutis exercuit. facta sunt membra nostra iam non arma\nlibidinis, sed anna uirtutis; namque ubi erant incentiua libidinis,\nibi nunc sunt domicilia castitatis. hic ergo uenit ad laqueos, sed uoluntarius,\nuenit ad retia, sed securus.\nPlena erant omnia retibus, referta laqueis. audi dicentem:\nin uia hac qua ambulabam absconderunt laqueum\nmihi, et in libro Sapientiae Sirach moneris, ut cognoscas\nquia in medio laqueorum ambulas. quot uitia, tot retia, quot\npeccata, tot laquei; hereditarii iam te nexus tenebant. uenit ad laqueos\nIesus, ut Adam solueret, uenit liberare quod perierat. omnes\nretibus tenebamur, nullus alium eruere poterat, cum se ipsum non\nposset exuere.\ntalis ergo necessarius fuit, quem uincula generationis\nhumanae delictis obnoxia non tenerent, non cepisset auaritia, non\nligasset dolus. is solus erat Iesus, qui cum huius carnis se circumdedisset\nuinculis, captus non erat, non erat alligatus, sed disrumpens\nea atque dissoluens ad se magis uocauit ecclesiam, prospiciens per\nlaqueos, eminens super retia, ut et ipsa disceret uinculis non teneri.\ndenique eo usque non longe a uinculis fuit, ut pro nobis subiret et\nmortem, sed tamen non seruus mortis effectus, sed liber inter mortuos:\nliber enim erat, qui soluendae mortis potestatem habebat.\ndenique ipse te doceat, qui ait: soluite hoc templum, et\nin triduo resuscitabo illud.\nAudiamus itaque quid dicat: exsurge, ueni, proxima\nmea, hoc est: surge a mortuis, exsurge a uinculis quibus\n\n\n\n\n\n\ncircumdata tenebaris. exsurge, quia ego resurrexi tibi, solue uincu\nlum iniquitatis, quia ego iam solui tibi. ueni, quia iam retia soluta\nsunt.\nuirgo peperit, puer natus ex uirgine est, nihil debet muliebri\nhereditati. quasi filius mulieris non tenetur. cerne medium parietem\nmaceriae iam solutum, qui interiorum affectuum concordiam diuidebat\net in diuersum excitabat dissensiones corporalium passionum.\nueni ergo secura; cupio uidere faciem tuam et audire uocem tuam.\nueni, ut iam me non per retia uideas, sed facie ad faciem uultibus\namatoris dilecta potiaris. ethice ista decursa sint; mystica autem\nilla, si possumus, uel linea intueamur extrema.\nSedebat intra domum sponsa deuota domino intra parietem\nlegis et prophetarum spiritalium lapidum exaedificatione fundatum,\nqui claudebat atque uallabat domum regiam plenam iucunditatis\natque laetitiae. mirabatur thesauros regios et intuebatur sollicite,\ncupiens sapientiam.\nquae has sibi diuitias demonstraret, adsciscere.\nin secreto erat, sed secreti ipsius interpretem requirebat. uenit\ndominus Iesus salienssupermontes—nobissero uidebaturuenire.sed\nille properabat—,saliebat denique et transiliebat, ut Iudaeorum corporalia\net saxosa dogmata transiliret. adstitit post parietem domus\nquae erat in ueteri testamento, prospiciens per legis fenestram, per\nprophetarum cauernas. nondum erant domus illius aperta uestibula,\nnondum claues scientiae portarum claustra patefecerant, quibus\nlegis claudebantur interna. de superiore tamen, hoc est spiritali\nparte prospectans ecclesiam uocat, ut per legem et prophetas euangelii\nuertice sublimis adsurgens retia Iudaicae interpretationis et\nnodos intrepido calcet uestigio. ideoque proxima uocatur, ut\n\n\n\n\n\n\nadhaereat Christo, mundana non quaerat, ideo formosa, ut speciosos euangelizantium\npedes proferat, ideo columba, ut spiritalia petat, terrestria\nderelinquat.\nEcce, inquit, hiems praeteriit, imber abiit,\ndiscessit sibi; flores uisi sunt in terra. ante\naduentum Christi hiems erat; uenit Christus, fecit aestatem. tunc\nomnia erant florum indigua, nuda uirtutum; passus est Christus et\nomnia coeperunt nouae gratiae fecundari germinibus. imber abiit\nluxuriae profluentis et nubila taetris orta flagitiis aestiua iam purae\nconscientiae serenitate laxantur.\nideo non euadunt, quorum fuga\nhieme fit, quia non secuntur domini passionem, non tollunt crucem\nsuam et Christum secuntur. imber impedit flores, et nunc flores uidentur\nin terra; boni flores apostoli, qui diuersorum scriptorum\natque operum suorum fuderunt odorem.\nTempus secandi aduenit, quoniam matura in\nhorreis frumenta conduntur et qui metit, mercedem accipit. uox\nturturis audita est, quia inuenit sibi nidum; ecclesia enim\ndomus est castitatis. ficus, quae propter infecunditatem iubebatur\nexcidi, fructus ferre iam coepit. uinea translata ex Aegypto iam non\nmaceriis destructa depositis incursatur a bestiis nec informis sentibus,\nsed odora iam floribus, quae solebat facere spinas, fructu curuescit\nuuarum.\nMerito igitur sanctus Dauid pascha domini celebrans et feruenti\nspiritu tempora ingressus aestiua, qui in uerbo dei fructus uarios\ncolligebat, hiemis aduersa declinans ait: et ne auferas ex\n\n\n\n\n\n\nore meo uerbum ueritatis usque quaque, quia\nin iudiciis tuis super speraui. quantus labor est, ut\nuerbum percipias, quantum iterum periculum, si amittas! et ideo\ntibi dic-itur: noli neglegere gratiam quae in te est.\nexcole diligenter quasi bonus agricola campum tuum, ut pascantur\nagni tui et sata tua floreant. non auferatur ex ore tuo uerbum, ne\nforte uerbis facta non congruant et deforment iniquitatis opera magisterium\ndisciplinae. tollitur ex ore uerbum, cum dicitur peccatori:\nquare tu enarras iustitias meas? et ipsa obmutescit\nfacundia, si aegra sit conscientia. ueniunt aues caeli: etiam ipsae\ntollunt uerbum ex ore tuo quae tollunt uerbi semen e saxo, ne fructum\nadferat.\nNunc consideremus, utrum etiam ex corde possit auferri\nuerbum ueritatis; radicatum enim uerbum atque depressum et infixum\nmentibus nostris difficile auferri potest. denique dictum est\na domino: quare tu enarras iustitias meas â€” non\ndixit:\n\"quare eogitas iustitias meas ?\\' â€” et adsumis testamentum\nmeum per os tuum? non dixit \\'per cor tuum.\nsermo cohibetur indigni animi, non obstruitur paenitentia; insolentiam\nprohibet, non excludit correctionem. cauendum tamen est, ne\net ipsa interius corda turbentur et offundat tenebras malitia, ut cor\nuanis eogitationibus obcaecatum lucem ueritatis amittat fulgoremque\nuerbi capere non possit. si igitur Dauid orat, ne auferatur ex ore\nsuo uerbum et, si auferatur, non usque quaque, id est non penitus\nauferatur, quis tantus est, qui in potestate sua gratiam disputationis\nesse commemoret praesertim si uita redarguat quod doctrina praesumat\net iudicio dei damnanda committat? is enim, qui in iudiciis\n\n\n\n\n\n\ndei sperat, seruare potest uerbum ueritatis, quia. dum ueretur poenam,\ncustodit gratiam.\nIdeoque ait: et custodiui legem tuam semper,\nin aeternum et in saeculum saeculi. duo dixit, cum\nunum satis esse posset, si unum significare uoluisset. sed quia non\nsolum in praesenti uitae huius tempore, sed etiam futuro post huius\nuitae curriculum custodienda promittitur, ideo arbitror et secundum\neos, qui exemplari et umbrae seruiunt cae-\nlestium, et secundum eos, qui in caelestibus siti secundum ueram\nlegem cultus deo deferunt, pollicetur sibi esse uiuendum, ut et hic et\nibi legem custodiat, hic in exemplari, in speculo, in aenigmate, illic\nin ipsa facie ueritatis.\nPossumus et illud intellegere, quia διὰ παντὸς non solum\nid significat quod dicitur \\'semper\\', sed etiam id quod \\'per omnia-.\nquia ille per omnia legem custodiat, qui, cum sit eruditus in lege, sub\nlege natus et supra legem deuotionis suae gradum prouehens, liberatus\na lege — Christus enim nos redemit a maledicto\nlegis — non sine lege dei, sed in lege factus est Christi.\naut certe sic per omnia legem custodiamus, si legitimam pueritiae\natque adulescentiae disciplinam, iuuentutis conuersationem, senectutis\nmaturitatem tramitemque singulis praescriptum aetatibus nequaquam\nuitae nostrae usus excedat.\nsimiliter etiam animae nostrae\nquaedam esse uidentur aetates, per quas percurrit et transit, ut possit\ndicere: cursum consummaui. denique animae aetas e-t\nilla, de qua dicitur: et aetas senectutis uita inmaculata.\nper omnia ergo legem custodit, qui et in his corporis nostri\naetatibus et in illis animae nostrae processibus non deuiarit a lege.\nQuintus uersus est: et ingrediebar in latitudine,\nquia testimonia tua exquisiui. qui secundum\nmandata angustam et artam graditur uiam, ambulat in latitudine.\nunde legimus: in tribulatione dilatasti mihi, et\nalibi: in tribulatione inuocaui dominum et\nexaudiuit me in latitudine. sapiens enim in cordis sui\nambulat innocentia et de eius fonte superfluunt aquae super eius\nplateas, qui mentem suam non intra corporalia et terrena concludit,\nsed dirigit ad caelestia, ut conuersatio eius in caelo sit. audi nullas\nangustias sentientem: pressuram, inquit, patimur, sed\nnon angustamur. et quomodo coangustari poterat,\ncuius os semper patebat, ne credentes coartarentur ? ipse exponat,\nquid sit ingredi in latitudine. dicit enim, quia, si corpus angustum\nest, cor nostrum dilatatum est. non angustamini\nin nobis, coartamini autem in uisceribus\nue st ri s.\nCoangustari in Paulo non poterant, in quo erat altitudo sapientiae\net fidei latitudo. quomodo enim poterant coartari in eo, qui\nerat uas electionis aeternae ? sed coartabantur in semet ipsis, quia\ninprobus in se ipso coartatur, malitiae suae laqueis strangulatur.\nconstitue mihi auarum, uillarum cotidie terminos proferentem, excludentem\nuicinos: utrum is tibi dilatari an coangustari uidetur,\nquem terra ipsa non capit ? quantacumque spatia domus suae porrexerit\nclauditur angustis opinionis suae finibus cui quod habet non\nest satis. sed non talis est, qui potest dicere: etingrediebar\nin latitudine. addidit etiam causam: quia testimonia,\ninquit, tua exquisiui.\nEt loquebar in testimoniis tuis in conspectu\nregum et non confundebar. grate conuenit\nista uox martyri, qui uocatus ad sacrilegium exprobrantibus sibi regibus\ncrucifixum Iesum non erubescebat, sed magis gloriabatur in\ncruce Christi et illam mundi salutem esse testimoniis caelestibus\nadstruebat.\nhos uocat Christus in sponsa, dicens in Canticis canticorum:\net ueni, tu columba mea, in tegimento\npetrae iuxta praemunitionem, hoc est: ueni iuxta\neuangelium. propugnacula fidei tuae gesta sunt Christi, muri tui\nsubsidia uerba sunt domini, passio dominici corporis tua uirtus est.\nostende mihi faciem tuam et insinua uocem\ntuam, quia uox tua suauis est et facies tua\npulchra. suauis est uox, quia ore confessio fit ad\nsalutem, et decora facies, quae non erubescit auctorem, non confunditur\nredemptorem.\nostendit ergo faciem suam signaculum crucis\npraeferens et insinuat uocem suam auctoritatem praedicationis adsumens.\nin tegimento enim corporis Christi, quo redemptus est a\npeccato, munimentum gratiae spiritalis inuenit, ut salutaria sibi et\nsentiat et loquatur. suauis ergo uox quae in diuinis testimoniis loquebatur,\ndecora facies quae in conspectu regum non confundebatur.\nPossumus et illos reges intellegere, quibus dicitur a Petro:\nuos autem genus electum, regale sacerdotium,\ngens sancta, populus in adoptionem. sunt enim\nreges, qui offerunt in Hierusalem sapientiae suae munera, quibus\ndata est gratia uerbum loqui et quadam potestate regali flectere populos\net animas mulcere sanctorum, non erubescentes in eo, quia nihil\nalienum ab honestate loquerentur, quos nemo redarguat et refellat,\n\n\n\n\n\n\nquasi quia non sint digni quos idoneos Christus ministros noui fecerit\ntestamenti et iam in illo non erubescentes, eo quod non metuerent.\nne confunderentur disceptantium contra adsertione superati. rex\nigitur est qui non erubescat, ne in actu reprehendatur, redarguatur\nin sermonibus, eo quod et uita debeat esse fundatus et uerbo. itaque\nquamuis perfectus ita esset propheta, ut non erubesceret in conspectu\nregum, tamen meditabatur in praeceptis dei omni uitae suae tempore\net opera sua eleuabat, nihil agens quod terrenis cupiditatibus adhaereret.\nIdeoque ait: et meditabar in mandatis tuis\nquae dilexi nimis et leuaui manus meas ad\nmandata tua quae dilexi nimis et exercebar in\niustificationibus tuis. pulcherrimus ordo iste, ut primo\nmeditemur et eorum praeceptorum, quae diligimus, sit nobis adsueta\nmeditatio;\nmeditatione enim mandatorimi caelestium operis\nboni usus inolescit. nam sicut meditationi uerborum finis memoria\nest, ut quae meditamur uerba teneamus, sic meditationis praeceptorum\ncaelestium intentio uel finis operatio est actusque directus ad\nimplenda praecepta diuina, quae nisi quis diligat implere non poterit\nnec solum diligat. sed etiam nimis diligat.\nIdeo prius posuit: et meditabar in praeceptis\ntuis quae dilexi nimis et subiecit: et leuaui manus\nmeas a d praecepta tua quae dilexi nimis. post\nmeditationem etenim bonum est leuare actus nostros ad praecepta\ndei atque id facere cum caritate, cum gaudio, ut non ex necessitate\nsit bonum nostrum, non cum maerore atque maestitia, sed uoluntarium,\nquia seruus inuitus facit, amicus uoluntarius. nos autem studeamus,\nut dicatur nobis: \\'iam non dico uos seruos, sed\n\n\n\n\n\n\namicos, quia quasi amici mandatum dei ex uoluntate fecistis.\nqui autem meditatur et diligit et actus suos leuat, ut faciat quae\nplaceant deo, is debet non neglegere nec transcurrere mandata diuina,\nsed exerceri in his, immorari plurimum. iustificationes dei crebro\nreuoluens sollicitae mentis affectu.\nLittera secundum Hebraeos Zain, significat Latine \\'duc\nte\\': alibi significat huc. quid sibi uelit ista interpretatio, non satis\nliquet, nisi forte ut unusquisque se regat et ipse sui ductor sit: uel\n\\'huc\\', id est: quo litterae huius uersiculi uocant, dirigat iter. meritoque\nin primo statim uersu requiem suam postulat, quia ipse litterae\nseptimus numerus est quietis. quae autem maior requies quam ut\nin uerbo dei requiescat atque eius se gratia et consolatione demulceat ?\nMemento, inquit, domine, uerbi tui seruo\ntuo, in quo mihi spem dedisti. uerbum dei deiectos nos\natque depressos ad caelestem gratiam prouocauit, ut desideremus\naeternitatem, despiciamus praesentia, temporalium incuriosi futura\net inuisibilia requiramus. uocat igitur nos ad se dei uerbum, sicut\nhabes scriptum: uenite ad me omnes qui laboratis\net onerati estis, et ego uos reficiam.ideoquespquamur\nuocantem dominum Iesum. ut a saecularibus ad perpetua\ntranseamus nosque ipsos regere nouerimus.\nErgo Dauid, quoniam saepe responsis erat inuitatus caelestibus,\nquibus remunerationem fidei meritorumque speraret\n\n\n\n\n\n\nfore-sicut habes scriptum dicente deo per Nathan prophetam: accepi\nte de ouili ex uno grege, ut sis in princ-ipem in\npopulum meum Israel, et eram tecum in omnibus\nquibus ingrediebaris et exterminaui omnes\ninimicos tuos a facie tua, et infra: et requiem\ntibi dabo ab omnibus inimicis tuis, quo\nresponso accepto ait Dauid: quid sum ego, domine meus\ndomine, et quae domus mea, quoniam dilexisti\nme in his? et memorata sunt minima in conspectu\ntuo, domine, et locutus es pro domo\nserui tui in longinquo, et infra ait: et nunc, domine\nmeus domine, tu es deus et uerba tua sunt\nuera et locutus es pro seruo tuo bona haec. et\nnunc incipe benedicere domum serui tui, ut\nsim in aeternum in conspectu tuo, quoniam\ntu, domine meus domine, locutus es; a benedictione\ntua benedicetur domus serui tui in\naeternum —, hoc igitur responso et aliis uocatus Dauid sperare\nnon desinit et propheticae fidei auctoritate conuenit dominum, ut\nmeminerit promissorum suorum quorum inmemor esse non soleat.\nsanctis enim quodcumque spoponderit implere consueuit, nostrarum\ninmemor iniquitatum, suarum non inmemor sponsionum. denique\nscriptum est: ego sum ego sum, qui deleo iniquitates\ntuas, et memor non ero; tu autem memor\nesto. et iudicemur. uult obliuisci quaecumque minitatus\nfuerit peccatoribus, si uias aliquando conuertant, uult etiam conueniri,\nut, si quis, ut sunt proposita secutis uirtutibus praemia, bene\ncertauerit, fructum remunerationis expectet, quin etiam exigat, sicut\n\n\n\n\nt\n\n\nhabes scriptum: certamen certaui, cursum consummaui;\nreposita est mihi corona iustitiae.\nnon\nenim arrogans usurpatio, sed fidelis, quia uerum deum non posse\nfallere confitetur. ideoque admonet et Dauid dicens, ut meminerit\ndominus uerbi sui, quo nos ad sperandum prouocat, ut terrenis renuntiemus,\ninhaereamus caelestibus.\nDicit ergo Dauid: \\'certamen certatus sum; brauium peto\nuerbi tui quod promisisti mihi. memor esto promissorum tuorum quae\nspopondisti seruo tuo. non usurpatorie speraui, quae ut sperarem ipse\nfecisti. seruus sum, expecto alimentum a domino; miles sum, exigo\nab imperatore stipendium; uocatus sum, postulo ab inuitante promissum\\'.\nuerecunde autem auctoritatem suae fidei temperauit dicendo\nse seruum, quia oculi seruorum in manibus\ndominorum suorum. haec ex persona Dauid propria bene\nprompta sunt.\nCeterum si quis informationem cuiusque hominis considerat,\npotest leuitis communia promissa librare, sicut habes: date Leui\nuiros eius, date Leui manifestos eius; potest\netiam populi credentis electis adloquium istud aptare, cui per typum\nIoseph primo in tribum eius nominis, deinde per tribum in primae\nelectionis heredes transfusa est diuina promissio, dicente Moyse:\nprimogenitus tauri decus eius. cornua unicornui\ncornua eius; in ipsis gentes uentilabit\nsimul usque ad summitatem terrae; unicum\nenim uerbum dei hoc prophetatur oraculo toto per gentes orbe\n\n\n\n\n\n\n\n\n\n\nfundendum. hoc ergo surrecturae ecclesiae promissum Dauid uerecundus\nsui, inpatiens uero communis profectus morantis exigere uidetur.\nEt addidit: haec e c me consolata est in humilitate\nmea, quoniam uerbum tuum uiuificauit me.\nhaec est spes, haec, quae uerbo tuo obuenit mihi, consolata est me,\nut tolerarem acerba praesentium, dum facit et fidere futuris. quomodo\nnos consoletur, accipe: quis nos separabit, inquit, a dilectione\nChristi? tribulatio an angustia an\npersecutio an fames an periculum an gladius?\nsicut scriptum est, quia propter te morti tradimur\ntota die;\naestimati sumus ut oues occisionis.\net qua ratione illa patienter tolerari possint, addidit: sed\nin his omnibus superamus propter eum qui\nnos dilexit. ergo si quis uult aduersa superare, si est persecutio,\nsi est periculum, si mors, si aegritudo grauis, si incursus latronum,\nsi facultatum proscriptio, si quicquid eorum quae putantur in\nisto aduersa saeculo, facile superantur, si sit spes quae consoletur.\nnam etsi illa acciderint, tamen grauia esse non possunt dicenti:\nexistimo enim quod indignae sint passiones\nhuius temporis ad futuram gloriam. quisquis\nenim meliora sperat, numquam leuioribus frangitur.\nIn tempore igitur humilitatis nostrae spes consolatoria est\nquae non confundit; tempus autem temptationum tempus humilitatis\nanimae nostrae arbitror. humiliatur enim nostra anima, dum\ntraditur temptatori duris examinanda laboribus, ut luctetur et certet,\n\ncongressum contrariae experiens potestatis. sed in his\n\n\n\n\n\n\ntemptationibus uiuificatur alloquio dei; haec est enim animae nostrae uitalis\nsubstantia, qua alitur et pascitur et gubernatur, nec quicquam est\naliud quod uiuere faciat rationabilem animam quam alloquium dei.\nsicut enim augetur sermo dei in anima nostra, dum suscipitur, dum\nintellegitur, dum conprehenditur, ita etiam uita eius augetur, et\nquemadmodum e contrario alloquium dei deficit in anima nostra,\nita et incurrit eius uita defectum.\nitaque ut conexio ista animae et\ncorporis nostri spiritu uitali animatur atque alitur et tenetur, ita\nuerbo dei et spiritali gratia anima nostra uiuificatur. unde omni\ngenere studere debemus, ut reliqua omnia posthabentes congregemus\nnobis alloquia dei et congeramus in principale nostrum, in sensus,\nin sollicitudines, considerationes actusque nostros, ut alloquiis scripturarum\nfacta nostra conueniant nec a serie praeceptorum caelestium\nactus noster discordare uideatur, quo possimus et nos dicere, quoniam\neloquium tuum uiuificauit nos.\nTertius uersus est: superbi inique agebant n nimis,\na lege e aut e m tua non de cl i n a u i. maximum peccatum\nin homine superbia est, quandoquidem inde manauit nostri\norigo delicti. hoc telo nos primum diabolus uulnerauit et perculit.\nnam nisi homo serpentis persuasione deceptus sicut deus esse uoluisset\net uerum falsumque cognoscere, quod penitus discernere humana\nfragilitate non poterat ideoque quid sequeretur acceperat, ne\ntemeraria usurpatione de illa paradisi sede decideret, nisi, inquam,\nhomo suis non contentus finibus interdicta temerasset, numquam\nferalis culpae ad nos transisset hereditas. et quid de homine dicam ?\nipse diabolus per superbiam naturae suae amisit gratiam. denique\ndum dicit: ponam thronum meum super nubes\net ero similis altissimo, consortiis excidit angelorum;\n\n\n\n\n\n\n\n\ncuius criminis digna mercede damnatus hominem sibi participem requisiuit,\nin quem consortium suae transfunderetur offensae.\nQuid igitur hoc peccato potest esse deterius, quod a dei coepit\niniuria ? ideoque et scriptura dicit: dominus superbis\nresistit. tamquam suae contumeliae propulsator ueluti quoddam\nsuscipit aduersus superbiam speciale certamen, tamquam dicat:\n\\'meus iste aduersarius est, qui me lacessit;\nmihi debetur ista congressio\\'.\nunde et apostolus multiplicis culpae materiam esse superbiam\ndeclarauit dicens de haeretico, quia ei quae secundum\npietatem est doctrinae non adquiescit, superbit nihil\nsciens, sed languescens circa quaestiones et pugnas\nuerborum, ex quibus oriuntur inuidiae, contentiones,\nsacrilegia, suspiciones malae, conflictationes\nhominum mente corruptorum et\na ueritate alienorum, existimantium quae stum\nesse pietatem. quantorum itaque expressit causam\nesse delictorum superbiam! unde Dauid commendare uolens deuotionem\nsuam nulla superborum iniquitate adtemptatam ait: superbi\ninique agebant nimis. non solum iniquitatem\nagentium, sed etiam nimiam iniquitatem pariter declarauit, quae\nconueniret superbis. quorum ne aliquo temptaretur contagio, audi\nalibi dicentem: superbo oculo et insatiabili corde,\ncum hoc non edebam.\nItaque quoniam, quanta uis mali in superbia esset, expresserat,\nquemadmodum uinceretur debuit nos docere meritoque quasi\nbonus doctor demonstrat remedium qui exaggerauit uenenum. audi\nergo, quomodo excludas uirus superbiae: a lege, inquit, tua\nnon declinaui. lex igitur dei sola potest superbiae uirus\n\n\n\n\n\n\nhebetare, quae informauit uirum deuotioni deditum, quali se regere debeat\ncautione.\nmulti enim non solum alieni a fide, sed etiam qui uidentur\nnon mediocria scripturarum praecepta gustasse, temptari\nsolent prosperis superborum processibus, uidentes eos, qui praeuaricantur\nlegem, impietatis arbitros, adrogantes, contemptores fidelium,\nextollentes se aduersus eos, qui humiliant cor suum secundum timorem\ndei et praecepta caelestia, abundare in hoc saeculo diuitiis praeconio\nhonoribus potestatibus eisque, quo grauiora commiserint, eo\naffluentiores successus commodorum saecularium secundare, contra\nautem iustos uiros plerumque laborare inopia, amissionibus filiorum,\nsterilitatibus coniugum, quo exagitati atque turbati sensum mentis\ninclinent, ut putent dei in hoc quoddam errare iudicium, non tenentes\ncaput ueritatis, quo euidentissime conprehenditur non in\nhoc saeculo, sed in futuro repositam nostrorum remunerationem\nesse meritorum.\nSed paucorum est istud aduertere. denique in principiis\netiam Dauid ipse temptatus est, sicut habes scriptum: ecce ipsi\npeccatores et a bundantes in saeculo obtinuerunt\ndiuitias. et dixi: numquid sine causa\niustificaui cor meum et laui inter innocentes\nmanus meas et fui flagellatus tota die? igitur\net nostrum unusquisque, qui perfecti non sumus, haec uidens dicit:\nubi est prouidentia dei, ubi iustitia ?\nsuperbus iste abundat, adrogans\niste locupletatur, impius iste beatus et potens est, iustus autem\nille uides quemadmodum iacet deiectus atque defectus, quemadmodum\nipso uictu indiget; adficitur contumeliis ab isto impio, ab\n\n\n\n\n\n\nisto insolente conculcatur, excluditur;. non mediocris utique ista\ntemptatio est, nisi ad ea quae sunt uentura prospicias. nisi praeceptis\nplenius caelestibus instruaris.\nDenique et Dauid putabat se ante haec cognoscere, sed nesciebat\net ideo anxius fluctuanti animo laborabat. unde ait: et\naestimabam me scire hoc; labor est ante me, donec\ningrediar in sanctuarium dei et intellegam\nin nouissimis, in quibus per id, quod se extulerunt superbi,\nuidit prophetico spiritu deiectiores fore et ait: quomodo facti\nsunt in desolationem? subito defecerunt et\nexterminati sunt propter iniquitatem suam\nsicut somnium exsurgentis. cognouit igitur impiorum\nsuccessus in hoc saeculo somnii esse similes, non ueritatis, quorum\nemolumenta tamdiu uidentur esse dum dormiunt. ubi edormierint\nsomnium suum, qui uidebantur sibi potare iam sitiunt, qui epula-\nbantur esuriunt, nihil solidum ex isto somnio perfectumque referentes.\net bene somnium dormiunt saeculares uiri, qui, licet saeculo\nuigilent, deo dormiunt, de quibus bene sanctus Iob, qui eorum ante\nafluentiam mirabatur, ait, quia sicut paleae iactantur a\nuento et sicut puluis turbine dissipantur; moriuntur autem\ncum amaritudine animae suae, nihil manducantes nihilque boni\nhabentes. iustus autem habens bonae fiduciam conscientiae in suis\nmagis nouissimis gratulatur et se uitae huius exitu a laboribus\nintellegit liberari mercedemque boni operis et factorum requirit\ndicens: reposita est mihi iustitiae corona, quam\nreddet mihi dominus in illa die, iustus iudex,\nnon solum autem mihi, sed etiam his qui\ndiligunt aduentum eius.\nSed hoc ille ait, qui poterat dicere: a lege autem tua\nnon declinaui, in quo non solum boni operis elucet gratia,\nsed etiam intimae puritas conscientiae. lex enim non solum agendi\nmunus informat, uerum etiam secretae mundat mentis affectum. non\nenim solum in operibus, sed etiam in ipsis occultis secundum legem\ndomino militamus, quia lex dicit: non fiat uerbum iniustitia\nocculta in corde tuo, ut non solum nihil opere\nfactisque delinquas, cum superbos uideris gloriari, nec\nsermone labaris, sed ne in corde quidem intimo, dum de dei iudicio\ndisceptas, contrahas iniquitatis offensam, quae quo putatur occultior\neo frequentior esse consueuit, quia tuto putat unusquisque quod\nhuiusmodi disceptationes uelut saeptus uisceribus suis conscientiae\nsuae credat, cum ipse sui accusator die iudicii sit futurus, qua reuelantur\ncordis abscondita, testimonium perhibente conscientia accusationibus\nnostris.\nCuiusmodi igitur sit propositum uiri sancti, hoc euidentius\nloco exponitur. primum enim memor esse debet promissorum caelestium,\nsecundum quae uiuentibus merces statuta debetur. deinde\naliud propositum uiri sancti est, ut, etiamsi in periculis et aduersis\npositus sit, spe tamen, quam hausit ex serie scripturarum, se debeat\nconsolari.\ntertium propositum, ut, etsi impios et sacrilegos uideat\net superbos inique agentes abundare diuitiis in hoc saeculo, non quasi\nincredulus declinet a lege, sed in eius semitis perseueret et effugiat\nsuperborum contagia. contaminat enim omnis inmundus, inmundus\nautem superbus, de quo scriptum est: in munda ante deum\nomnis tumiditas cordis.\nQuartum propositum uiri, ut memor sit iudiciorum caelestium,\nsicut Dauid adserit, qui dicebat: memor fui iudi-\n\n\n\n\n\n\nciorum tuorum quae a saeculo sunt et me consolatus\nsu m. nisi enim unusquisque legis instructus et formatus\nexemplis credat semper uera esse dei iudicia, cito declinat a lege.\nqui autem praeterita repetit exempla et colligit seriem uetustatis,\ncognoscit, quod neque peccator poenam suae improbitatis euadat\nneque iustus aequitatis suae praemiis defraudetur. retexit enim\nanimo, quod ab initio Adam propter mandati caelestis praeuaricationem\nde paradisi eiectus sit incolatu et Cain parricidalis sceleris\npretium diuinae sententiae auctoritate damnatus exsoluerit, quod\nEnoch propter deuotionem raptus ad caelum terrenae malitiae uirus\neuaserit, quod Noe propter iustitiam diluuii uictor generis factus\nsuperstes humani sit, quod Abraham propter fidem seminarium\nposteritatis suae toto orbe diffuderit, quod Israel propter laborum\ntolerantiam populum credentium proprii nominis signaculo consecrauerit,\nquod ipse Dauid propter mansuetudinem regali honore\ndonatus senioribus fratribus antelatus sit, quod Helias propter zelum\ndei curru eleuatus in aerem caelestis sedis hospitium noui generis\nadquisierit incolatu.\nHaec qui nouit retexere, habet unde gratiam suae consolationis\nadquirat, et contra qui non nouit, non habet unde consoletur.\nquapropter custodiamus iudicia dei, quia iudicia dei uera sunt,\nsicut habes: iudicia dei uera, iustificata in semet\nipsa, desiderabilia super aurum et lapidem\npretiosum et dulciora super mel et fauum.\netenim seruus tuus custodit ea. custodienti igitur\ndulcia sunt diuina iudicia, neglegenti autem ea amara esse non dubium\n\n\n\n\n\n\nest, quia aduertit in obprobrii turpitudine peccatorum propositum\nsibi diuinae euentum esse sententiae. qui autem bene sibi conscius\nest, non turbatur utique dic-ens: heredes sumus dei, coheredes\nautem Christi, si tamen conpatiamur\nut et simul glorificemur.\nSed quis nostrum huiusmodi, ut se diuinorum iudiciorum\nserie consoletur ? terribilia sunt peccatoribus etiam humana iudicia;\nquanto magis diuina formidini sunt! denique ut hoc illa quae aeterna\nsunt colligamus exemplo, uidemus in hoc saeculo innocentes laetos\nad iudicium festinare, odisse moras, celeritatem affectare iudicii, reos\nautem refugere et pauere, differre, uitare, maestificari denique, cum\ndiem iudicii audierint constitutum. beatus itaque ille qui illud caeleste\niudicium laetus expectat; scit enim sibi regnum caelorum, angelorum\nconsortium, coronam quoque bonorum repositam esse meritorum.\nConsideremus nunc, quod sit aliud propositum uiri sancti;\net ex sequentibus aestimemus. pu- sillan i m i tas, inquit, d detinuit\nme a peccatoribus der elinquentibus l legem\ntuam. non est hoc commune cum multis. nam plurimorum\nest contristari, si quam ab aliquo patiantur iniuriam, si laesi, si adpetiti,\nsi decolorati sint; nostra enim causa nos infirmiores, fraudi\nnobis aliquos dolemus fuisse.\nat uero qui fortior est, non propriam\ncontumeliam dolet, sed aliena peccata et in sua iniuria lapsum alterius\ningemescit et causam se fuisse deplorat laedentis erroris. exemplum\naccipe apostolicum. Paulus enim in peccato flebat alieno, sicut\nait ipse: nam ex multa tribulatione et angustia\ncordis scripsi uobis per multas lacrimas, et\ncum ipse contristaretur, eos ipsos quos arguebat contristari nolebat.\ndenique addidit:\nnon ut contristemini, sed ut\n\n\n\n\n\n\nsciatis quam caritatem habeo in uobis abundantius.\ncontristari enim uolebat usque ad paenitentiam lapsos, non\nusque ad maestitiam profundiorem, tantum ut eorum qui arguebantur\nmaestitia gaudium fieret arguenti. unde ait: si enim ego\nc-ontristo uos, quis est qui me laetificet nisi\nqui contristatur ex me? arguit itaque, ut alleuet diuturnitatem\nmaestitiae, quo paenitentia fieret in salutem; damnat ut absoluat,\nexcludit ut recipiat, non ignoscit ut liberet. ideo talis Paulus,\nqui bene peritus in lege cognouerat praeceptum dicentis: pusil-\nlanimitas detinuit me a peccatoribus derelinquentibus\nlegem tuam.\nDolebat Dauid, non quia contemnebatur, non quia adpetebatur\nipse, sed quia lex dei relinquebatur, et eorum qui hoc faciebant\ndamnum dolebat, quod perirent deo. sicut bonus pater in frenesi\nconstituti filii, cum ab eo maledicatur, uerberetur, adficiatur iniuriis,\nnon suam, sed aegroti deflet aerumnam et contumeliam dolet, non\nquo sibi sit inrogata, sed quia per furorem quid faciat aeger ignorat,\nita uir bonus, cum uidet peccatorem non reuereri, non honorare etiam\ncanos; senioris, quo praesente aliquid faciat indignum, non agnoscere\nquadam peccandi insania, quam indecora et inhonesta committat,\nquasi moriturum dolet, quasi desperatum a medicis ingemescit et ut\nbonus medicus primo monet, deinde, etiamsi grauia patiatur, tamen,\ntamquam ille aegrum, etsi caedatur, sustinet, etsi maledicatur, non relinquit\nt\\'t quicquid potest medicinae adhibere, non denegat nec tamquam\ncontumacem deserit, sed tamquam bene de se meritum omni\nstudio sanare contendit, exercens non solum artis peritiam, sed etiam\nmentis benignitatem.\nIta ergo etiam iustus et cum contemnitur a peccatore, non\nauertitur, et cum laeditur, furoris illud putat esse, non inprobitatis,\n\n\n\n\n\n\nmagisque uulneri eius medicinam adferre desiderat et conpatitur et\ndolet non propter se, sed propter illum, qui desperato laborat incommodo,\net dicit hunc unum ex fratribus sic laborare, sic adfici, ut faciat\nmihi iniuriam, qui si agnosceret me honoraret utique, certe non\nlaederet.\nquid enim laesus est IneO facto, ut habeat laedentis affectum\nt quoniam ergo non subpetit causa laedendi, non potest culpa\nesse propositi. ergo, si iustus sum, adficior propter caritatem, propter\ndilectionem, propter ecclesiae damnum, propter corporis detrimentum.\npossum etiam illud dolere, quod, etiamsi ego laedentem\nnon laeserim et non sim mihi conscius, quod eum in me aliquibus\niniuriis excitauerim, tamen causa illi fuerim lapsus eius, quod innocentem\nlaedendo delinquat, quod factus sim ei materia peccati.\nHoc ergo dolet Dauid et ideo dolet, quia, cum unum membrum\npatitur, et cetera membra conpatiuntur. ideo forte et illud positum\nest: iustus in exordio sermonis accusator\nest sui. nam etsi possit iustus habere in se quod accuset et iustus\nesse, quia nemo sine peccato praeter unum deum, et possit etiam\npeccator hoc ipso iustus esse, quia accusator est sui secundum illud:\ndic iniquitates tuas, ut iustificeris, attamen\nforsitan etiam aliquibus non uideatur absurdum, ut etiam de illo\ndictum sit, quod iustus sit qui se accusat pro alio, etiamsi in se nihil\nhabeat quod accuset.\nQuam igitur in his omnibus sancto Dauid uiri iusti prima\npersona conueniat, consideremus. accusauit se nullo accusante, peccatum\nconfessus est proprium, quando percussus est corde, eo quod\nnumerauerit plebem. qui et dixit ad dominum: peccaui, domine,\nquod fecerim hoc uerbum. et nunc,\ndomine, aufer iniquitatem serui tui, quod deliqui\nuehementer. itaque quamuis scriptura habeat, quod adposita\nest ira dei, ut irasceretur in Israel, quo regis prolapsio excusari\nuideretur, tamen, cum uidisset angelum qui stragem plebis efficiebat,\npercutientis ictui se ipsum obiecit dicens: ecce ego peccaui\net ego pastor malignum feci, et hic grex quid\nfecit?\nfiat manus tua in me et in domo patris\nm e i. quasi iustus ergo accusator sui in ipso sermonis exordio et\npeccatum suum agnouit et iniquitatem propriam confitendo iustificatus\nest in semet ipso. alibi quoque de Uriae morte coargutus a propheta\nait: peccaui domino; cui responsum est propter paenitentiam\nablatum a domino eius esse peccatum.\nItem alio loco, cum Semei malediceret ei et lapidaret eum\nsaeptum bellatoribus, per quos uindicare se posset, patienter ferebat,\nne uerbo quidem referens contumeliam. quin etiam cum Abisai dux\neius caput maledicentis uellet auferre, ait rex: quid mihi et\ntibi est, fili Saruiae? quod maledicit mihi.\ndominus dixit ei maledicere Dauid. primum igitur\nculpam eius excusauit et causam ad domini retulit uoluntatem, secundo\nin suum meritum retorsit, ut non illum errasse, sed se meruisse\nsignificaret, tertio maledictionem illius sibi non solum non nocere,\nsed etiam prodesse memorauit, sicut scriptum est: et dixit\nDauid ad Abisai et ad omnes pueros eius: ecce\nfilius meus, qui exiuit de semine meo, quaerit\nanimam meam; quanto magis filius Ieminei!\ngranditer impetum infregit ultoris: quomodo enim maledictum\n\n\n\n\n\n\nextranei pro regis iniuria uindicaret. cum filii adhuc parricidium inultum\nmaneret ? non utique extranei maledictum et filii parricidium\naequa esset lance pensandum. et addidit: sine illum maledicere.\nquoniam dixit ii dominus, donec uideat\nhumilitatem meam et retribuat mihi d dominus\nbona pro maledicto.\nest et aliud iusti propositum\nlonge omnibus perfectius et potentius, interuenire pro persequentibus,\nexcusare peccantes, quod legimus in euangelio dicente domino\nIesu, cum crucifixus esset a perfidis: pater, dimitte\nillis: non enim sciunt quid faciunt.\nLiquet igitur his magisteriis doctrinae caelestis, quod iustus\nse ac-cusare malit quam alium deformare. denique de Ioseph, cui\ndesponsata erat Maria mater domini, scriptum est quod, cum eam\ngrauem utero uidisset, cum esset iustus, noluit eam traducere, et\nutique nullum adhuc audierat oraculum.\nita non solum ab ultionis\natrocitate, sed etiam ab accusationis seueritate iusti aliena persona\nest potiusque ducit suam remissionem accusari, quod non uindicauerit,\nquam alienum crimen urgere. sed dices: \\'quomodo dixit ipse\nDauid: laetabitur iustus, cum uiderit uindictam\nimpiorum? mihi uidetur, quia laetetur quod ipse euaserit, non\nquia impii puniantur. quaeramus aliud iusti propositum ex sequentibus.\nItaque dicit: cantabiles mihi er ant iustif icationes\ntuae in loco seueritate s meae. merito\nperegrinationibus non frangebatur, superbos declinabat eorumque\nprosperis successibus non mouebatur, consolabatur se in iudiciis\ncaelestibus, angebatur in alienis peccatis, quia cantabiles habebat\niustificationes dei. quae enim bene tenemus cantare consueuimus\net quae cantantur melius nostris adhaerent sensibus. non enim perfunctorie\ntranseamus quae legimus, ut tunc tantum, cum legimus ea,\nin memoriam eorum redire uideamur, sed etiam, cum abest codex\nmanibus, tamquam animantia, quae probantur et munda habentur\nin lege, etiam quando non pascuntur ruminare consuerunt, ex semet\nipsis alimenta sibi recondita proferentia, ita et nos de nostrae me-\nmoriae thesauro, de interioribus nostris ruminandum nobis pabulum\nspiritale promamus. hymni nobis, canticum nobis, psalmi nobis iustificationes\ndomini sint. psallamus spiritu, psallamus et mente, ne, si\nobliti fuerimus. in tempore necessitatis dicatur unicuique nostrum:\nabiecisti sermones meos post te.\nIdeoque. ut expelleretur et eliminaretur obliuio a domo\nsancta sua, cantatores sibi fecit uerus Salomon, qui toto spiritu inquirendae\ncognitioni diuinitatis intenderent, ne psallentes deessent\necclesiae suae, quorum cantu nequam spiritus fugaretur, sicut Dauid\nsancti docemur exemplo, quo psallente malus ille spiritus expellebatur,\nqui Saul regis corda uexabat.\nprophetae quoque, ut prophetarent,\npsallendi peritum iubebant psallere, quo suaui inuitata dulcedine\nspiritalis infunderetur gratia. et in euangelio legimus in domo patris\nillius filium recuperantis percrepuisse symphoniam, qua epulantes\ndelectabantur fideles, perfidus autem inpatienter audiebat. dulcis\nigitur est cantilena quae non corpus effeminat. sed mentem animumque\nconfirmat. ideoque canticum dicitur domini testamentum, quia\nremissionem omnium peccatorum dominique iustitias in scripturis\neuangelii suaui mentis exultatione concinimus. ipse quoque dominus\nnon dedignatus est dicere: cantauimus uobis et non\n\n\n\n\n\n\nsaltastis. cantauit nobis in euangelio ueniam delictorum, debuerunt\nIudaei mentem adtollere non histrionico corporis motu, sed\nsancto spiritu, non fecerunt; ideo reprehenduntur.\nSed etiam et corporis saltatio in honore dei laudabilis habetur.\ndenique saltauit Dauid ante aream domini et uidit eum Melchol\nfilia Saul saltantem et percutientem in organis harmonizatis in ronspec-tu\ndomini et ait ad eum, posteaquam se domum recepit: quid\nutique honorificatus est rex Israel, quia denudatus\nest hodie in oculis puellarum suarum ancillarum\nsicut unus ex saltatoribus?\net dixit Dauid\nad Melchol in conspectu domini: benedictus\ndominus qui elegit me super patrem tuum\net super omnem domum illius constituere in\nprincipem super plebem suam Israel; et ludam\nin conspectu domini et denudabor adhuc sic\net ero nugas in conspectu tuo et cum puellis\ncum quibus dixisti me nudatum glorificabor.\net Melchol, inquit, filiae Saul non erat filius\nusque in diem mortis eius. euidens itaque exemplum,\nquod et propheta, qui et percutiebat in organis et saltauit ante\narcam domini, iustificatus est et illa, quae reprehendit eum, sterilitate\ndamnata est.\nSed non satis est ut aliquis c-antabiles habeat iustificationes\ndei, nisi terrenarum exeat seruitio sollicitudinum. ideoque addidit:\nin loco peregrinationis meae. conuenit sibi, siquidem\n\n\n\n\n\n\net alibi ait: aduena ego sum in terra hac. unde et\napostolus non uult nos in domo dei fideique uocatione aduenas esse\natque peregrinos, sed ciues sanctorum et domesticos dei. qui enim\ndomesticus est dei, exul est mundo, qui conuersatur in caelestibus,\nperegrinus est terris. peregrinabantur in hoc mundo Hebraei, naturam\nincendii non sentientes; cantabiles habebant iustificationes\ndei, cum hymnum deo de creaturarum laudatione cantarent.\nDenique qui cantat uacuus est et diuersarum cogitationum\ncuras relegat, sequestrat auaritiam et non solum corporis uoce,\nsed etiam mentis uiuacitate se mulcet. non enim tamquam maestus\ninopiae sollicitudine, sed tamquam liber ab omnibus corporalium\naffectibus passionum canebat idem propheta: psallam tibi,\ndeus, in cithara, sanctus Israel. gaudebunt\n1abia mea cum cantauero tibi, et anima mea\nquam redemisti. cantabat haec laetus, tamquam his melioribus\nepulis pasceretur; epulabatur enim animus piae deuotionis\nalimento. non solum itaque hymni et psalmi, sed etiam legis praecepta\ncantabilia sanctis sunt. denique cantabat Moyses, qui legem\naccepit, cum praetergressus pedibus mare seruati populi ductor\niustificationes domini praedicaret.\nSuperest adhuc propositum egregium uiri iusti, quia omni\ntempore circa dei laudes esse debet intentus, non solum die, sed\netiam nocte. ideo addidit: memor fui nocte nominis\ntui, domine, et custodiui legem tuam. uideamus,\nsi et ille memor est, qui uocat dominum uerbo, non custodit autem\nmandata diuina. de quo satis dictum est, quia non quicumque\ndicit \\'domine domine\\' acceptus est Christo, sed qui operibus\n\n\n\n\n\n\nbonis fidelem suum probare potuerit affectum. fides ergo, probitas,\ninnocentia memorem probant. quod autem ait: memor\nfui nominis tui, plena deuotio est, quia nemo dicit dominum\nIesum nisi in spiritu sancto. hoc nomen inuocetur diebus et noctibus,\nnullum tempus precandi uacuum sinat sancta deuotio praeterire.\nSi studentes igitur doctrinis saecularibus perparum somno\nindulgent, quanto magis, qui deum cupiunt cognoscere, non debent\nsomno corporis inpediri, nisi quantum naturae satis est! Dauid per\nsingulas noctes lectum suum lacrimis diluebat, surgebat etiam\nnoctis medio, ut domino confiteretur, et tu totam noctem sopori\nexistimas deputandam ?\ntunc magis tibi orandus est dominus,\ntunc praesidia postulanda, culpa cauenda, quando uidetur habere\nsecretum ; tunc maxime, quando tenebrae in circuitu\nmeo et parietes me operiunt, considerandum, quia\ndeus omnia intuetur abscondita. ne dixeris ergo: \\'circumfusus sum\ntenebris; quis me uidet et quem uereor saeptus parietibus et inclusus\n?\\', quia uultus domini super facientes mala.\ndeinde, si arbitmm non uides, te ipsum non uides, tuae conscientiae\ntestimonium non uereris? nescis illam caliginem noctis non opertorium,\nsed incentiuum esse peccati? cum somno et cibo feruent\ncorpora, tunc etiam mentis uigor sopore laxatur, somno resoluitur,\ntunc inrepit inpuri libido concubitus, tunc perturbatur cor, squalor\ninmunditiae non ueretur, castitatis puritas non consideratur,\npudicitiae gloria non recensetur. nox erat, quando ludas prodidit,\nquando Petrus negauit.\nIllo igitur praecipue tempore iustificationes dei animo\nretexendae sunt, relegenda mandata hortatoria, illa de castitate\n\n\n\n\n\n\n\n\n\n\npraecepta non absint, ut his occupata mens flagrantiam libidinis.\ncarnis restinguat ardorem. tene illud animo: lauabo per singulas\nnoctes lectum meum. qui enim stupris deditus.\nflagitiis inuolutus est, non lauat per singulas noctes lectum suum.\nnescit flere qui flenda committit et, cum sit ipse lacrimabilis, non\nhabet poenae lacrimas suae. at ille, qui castigat corpus suum et\nsui sollicitus gubernator est atque ingemescens et dolens lapsus\nsuperioris offensam quaerit quomodo abluat fletibus paenitentiae.\nhic lauat per singulas noctes lectum suum. non dormiamus ergo\ntotis noctibus, sed maximam partem earum lectioni et orationibus\ndeputemus.\nAudi ecclesiae uocem quaerentis etiam in noctibus Christum:\nin cubili, inquit, meo in noctibus quaesiui quem\ndilexit anima mea. accipe secundum litteram. quaesiuit\nin noctibus orando, deprecando, etiam lacrimis deplorando. quaesiuit\nin noctibus, quia posuit tenebras latibulum\nsuum, ut quaerere eum sollicitius disceremus. quaesiuit igitur\nin prophetis ecclesia ex gentibus congregata, et ideo credidit.\ndenique aduentus dominici testimonia de prophetis euangelistae\nPaulusque posuerunt, unde scriptum est.\nQuia nox nocti indicat\nscientiam. quaesiuit in noctibus, in persecutionibus\net aduersis, in tribulationibus et laboribus duris. nox est omnibus\nquibus non est perfecta securitas. unde ait dominus: ueniet\nnox, quando nemo potest operari. cum in hoc\nmundo sum, lux huius mundi sum. non ergo operemur\nin tenebris. si enim lucent opera nostra, non operamur in tenebris,\nsed in lumine dei; (in lumine dei) est cui adest Christus.\nNon magnum igitur, si tunc domino gratias agas, quando\nin prosperis et secundis es, sed si tunc adhaereas Christo, quando\nte persecutor exagitat, quando aliqua procella perturbat. amisisti\nfilium: in illo dolore, in illa nocte, in illa destitutione memento\ndomini dei tui, ne quasi non exauditus ingratus sis et in tua praeuariceris\naerumna. pulsus es in exilium: memento domini dei tui,\nne patriae interdictae tibi caritatem deo praeferas.\nalicuius dnutis\noppressus potentia amisisti proprias facultates, indiges sumptu:\nmemento domini dei tui, ne nox te egestatis abducat a deuotionis\naffectu. hoc est enim mandatum legis, ut in nocte magis quaeras,\nut, quando magis exaudiaris a domino, et possis dicere: in tribulatione\ninuocaui dominum et exaudiuit me\nin latitudine.\nSed nec quaerere perfunctorie abundat ad gratiam, sed\nut insistas et intendas muneri. denique ista uel ecclesia uel anima\nquae requisiuit in cubili, quaesiuit in noctibus, primo non inuenit,\nquia fortasse in cubili quaesiuit, sed posteaquam surrexit et abiit\nin ciuitatem — uide ne in illam ciuitatem, in quam dominus celebraturus\npascha discipulos destinauit: ite in ciuitatem\nad quendam —, posteaquam in foro, ut dixi, quaesiuit, ubi\noleum uenditur, quod expectantes sponsum emere consuerunt, ubi\nius, ubi leges.\nsi lex spiritalis, et forum est utique spiritale, ubi\ndisputant periti legis aeternae, quod forum non litibus tumultuosum\nest, sed Christi tribunalibus gloriosum. ubi quaesiuit, inquam,\nin foro et post quaesiuit in plateis — de quibus hi, qui ad patris\nfamilias euangelici prandium conuenirent, colligebantur, qui\nuocati excusandum ab huiusmodi epulis non putarunt —,\n\n\n\n\n\n\n\n\nposteaquam in foro, inquam, et plateis quaesiuit, inc-idit in eos, qui circumeunt\nciuitatem, et tunc demum potuit inuenire quod quaesiuit,\nfortasse quod in tribulatione et metu posita magis inuenit gratiam.\ndenique in posterioribus ait: inuenerunt me qui circumeunt\nciuitatem, tulerunt mihi pallium. habuit\nergo certamen; sed qua ratione supra non tulerint pallium, haereo\nreperire, nisi forte quia ibi interrogasse se dixit: numquid\nquem dilexit anima mea uidistis? quae Christum\nloquebatur, nec exuta est pallio et quem quaerebat inuenit.\nDisce, quemadmodum Christus quaeratur ab his utique,\nqui non perfunctorie quaerunt, uiolenter retinent, sicut ista, quae\nait: tenui eum et non dimisi eum, fide inuenit, meditatione\nconstrinxit. si bonos custodes accipimus, utique angeli sunt.\nqui ergo angelos transit, uerbum inuenit.\nideo non multum interualli\nfuit, cum transiuit ab his et inuenit Iesum. quomodo ergo\ninfra tulerunt pallium, nisi forte quia processu operosae fidei ecclesia\ndum nudatur, a domino plus amatur, expolians se ueterem hominem,\nut nouum induat, quem non operiunt indumenta, sed mentis secreta\nclarificant, aut quia amictum sapientiae saecularis ad Christum\nuentura deposuit? et Noe exutus est pallium, posteaquam coepit\nesse perfectior.\nSimus ergo memores iustificationum caelestium, ut, dum\nt\\'as secreta mentis uoce cantamus, memores simus in nocte nominis\ndomini et dicamus, ut scriptum est: haec facta est mihi,\nquoniamiustificationes tuas exquisiui, hoc est:\nhaec memoria facta est mihi, ut memor essem et in nocte nominis\n\n\n\n\n\n\ntui, non ebrietate sopitus, non epulis resolutus in somnum, non\ncuris saecularibus occupatus, ut obliuia mihi tuae uenerationis\ninreperent, sed cotidiana meditatione membra castigans et intentionem\nmentis exercens, ut adsiduitate fiat nobis cursus iste\nsollemnis, ut dominum Iesum etiam in noctibus toto ueneremur\naffectu, cui est gloria, laus, perpetuitas a saeculis et nunc et semper\net in omnia saecula saeculorum.\\'\nLittera octaua \\'Eth\\', quae interpretatione Latina dicitur\n\\'pauor\\'. sanctorum pauor esse consueuit. denique pauor cecidit\nin Abraham, cum sacrificium offerret plenum mysterii spiritalis.\nipse quoque Dauid ait: ego dixi in pauore meo: omnis\nhomo mendax. religionis enim reuerentiam significat\nmagis quam infirmitatem timoris, licet etiam ipse timor secundum\ndeum sanctus sit; initium enim sapientiae timor domini.\nergo qui timentes deum, sapientes, qui autem sapientes,\nbeati; beatus enim quem tu erudieris, domine,\net de lege tua docueris eum. hi quoque, qui timent\ndeum, beati sunt, sicut exempli extat auctoritas, quia beati\nomnes qui timent dominum. ita colligitur, quia\ntimentes deum et sapientes sunt et beati. sanctus igitur timor\ndomini, quia uere sanctorum est pauor.\nDenique praemissa hac littera statim sequitur persona\niusti dicens: p or tio m ea, domine; dixi custodire\n\n\n\n\n\n\nlegem tuam. plerique codices hunc uersiculum, qui primus est\nlitterae octauae, ultimo loco litterae habent septimae; sed secundum\nHebraeos emendatus apud Graecos Psalmorum liber hunc uersum\ndocuit nos octauae litterae copulandum. deinde ordo ipse et numerus\nuersuum ita conuenit, ut ab eo incipiat octaua littera.\ninquit, inquit, mea dominus. quam rarus in terris,\nqui possit dicere: portio mea dominus, quam alienus a\nuitiis, quam segregatus ab omni labe peccati, qui nihil habeat\ncommune cum saeculo, nihil mundi huius sibi uindicet, non sit corporalium\npossessio cupiditatum, quem non inflammet libido, non\nstimulet auaritia, non lasciuia effeminet, non luxuria decoloret,\nnon sternat ambitio, non maceret inuidia, non aliqua negotiorum\nsaecularium cura sollicitet, uerus minister altaris, deo, non sibi natus !\nLeui enim, ut habet interpretatio, significat \\'ipse mihi\nadsumptus\\', significat et \\'ipse meus\\' significat et tantum \\'adsumptus\\',\nsignificat et \\'adsumptus mihi ipse\\'. idem et mihi Leui et deo\nest, quomodo idem et mihi sacerdos et deo est, et mihi aduocatus\net domini deprecator, pro me offerens sacrificium et idem se offerens\ndomino. denique et alia Leui interpretatione dicitur, id est \\'pro\nme\\\\ etenim si a me nominetur Leui, pro me est, si pro me offerat,\npro me est, si pro me interueniat, pro me est. sin autem uocetur a\ndomino, \\'ipse mihi\\' dicitur, hoc est non alii tributarius, non decimarius,\nnon de possessione munificus.\n\\'ipse mihi\\', hoc est tamquam\nabundans pro his omnibus. non ab hoc decimas, non fructus, non\ndona quaero, non munera. ipse mihi pro munere est, ipse est pro\ntributo, non in possessione sua munificus mihi, sed ipse mihi possessio,\nipse meus fructus, ipse meus census, adsumptus mihi uel\nadsumptus a me. non potest hoc sine diuina esse gratia. sicut enim\n\n\n\n\n\n\npossessio non potest mea esse nisi emero eam, sic non potest esse\nLeui nisi fuerit adsumptus a domino; cum enim adsumptus fuerit,\nrecte dicitur ipse meus .\ndenique cum Moysi dictum esset, ut populo\nIudaeorum per tribus singulas diuideret incolatus et distribueret\nsingulis tribubus portionem, tribum Leuiticam excepit deus dicens:\nfiliis Leui non erit portio neque sors in medio\nfratrum suorum, quia dominus deus pars\neorum e s t, et alibi ego dominus portio eorum.\nNegatur his terrena diuisio, ut ipsi, dum saecularem sibi non\nuindicant portionem, fiant caelestis possessio; uel hoc solum nouerint possidere,\nhoc est fidei et deuotionis obsequium, multo ditiores\nquam qui possessionum suarum spatia ampla diffundunt. quantumlibet\nfines extendant suos, et terra deficit et mare includit\ninsanas cupiditates et pendunt tributa maiora quam fructus sunt.\nat uero iste nihil sibi possidens nulli nisi deo militat, supra terram\neius est portio, non eum terra deficit, non mari clauditur. cui\nportio deus est, totius possessor est naturae.\npro agris igitur ipse\nsibi satis est, habens bonum fructum qui numquam possit perire;\npro domibus satis est sibi, ut sit habitatio domini et dei templum,\nquo nihil potest esse pretiosius. quid enim pretiosius deo aut quid\ndeest ei uiro, qui potest dicere: non contingat mihi gloriari\nnisi in cruce domini nostri Iesu Christi,\nper quem mihi mundus crucifixus est et ego\nmundo? non potest in hoc princeps mundi huius sibi consortium\nuindicare, in quo nihil suum inuenit.\nIdeoque dominus, qui uenit docere, ut fieret nobis deus\nportio, ait: uenit enim huius mundi princeps\n\n\n\n\n\n\net in me inuenit nihil, meritoque imitatores (nos) sui\nesse uolens ait: nolite possidere aurum neque\nargentum neque pecuniam. unde Petrus ostendens in\ndeo portionem sibi esse, non in saeculo, ait: argentum et aurum\nnon habeo, sed quod habeo do tibi: in no-.\nmine Iesu Nazareni surge et ambula, hoc est:\nportio mea Christus est; in nomine igitur Iesu Christi surge et ambula,\nhoc est:\nin portione mea diues sum, in portione mea potens\nsum. merito tales praesumo fructus istius portionis, ut salus et uita\ndonetur. quia hoc est istius patrimonium portionis quam elegi mihi.\ndixit hoc claudo, et surrexit qui erat claudus ab utero\nmatris suae. quomodo ergo Petrus poterat portionis suae\ndamna sentire qui naturae reparabat?\nQuare non habeas argentum atque aurum, Petre, dic nobis;\ndic etiam quid sit istud quod habere te dicis, qui omnia quae habebas\nte reliquisse dixisti. sic enim locutus es domino: ecce nos\nomnia dereliquimus et secuti sumus te, hoc\nest: non quaesiuimus quae saeculi sunt, non quaesiuimus partem\nde possessionibus, sed te elegimus portionem. reliquisti ergo,\nPetre ante omnia quae habebas: unde habes quod habere te dicis?\nsurgit claudus et sono tui sermonis erigitur; sanitatem donas aliis\nqui indigebas ipse tuae salutis auxilio. reliquisti ergo quae habebas\net cepisti quae non habebas. Christus tibi portio, Christus tibi\npossessio est; illius nomen tibi munificum, illius nomen tibi est\nfructuosum, illius nomen tibi tributa dependit et bona tributa, non\npecuniae, sed gratiae. portio tua non ariditate siccatur, non imbre\n\n\n\n\n\n\ndiluitur, non frigore uritur, non tempestate quassatur; per diem\nsol non uret te neque luna per noctem.\nserua\nportionem quam elegisti; ea est enim portio, quam terrenae partes\naequare non possunt. quid enim est quod conferri possit his, de\nquibus deus dicit: et inhabitabo in his? quid magnificentius\nhospitio caelesti, quid beatius possessione diuina ? et\ndeambulabo, inquit, in his.\nalii queruntur de sui ruris\nangustiis; in te deo est ampla possessio, in quo deambulare se\ndicit, hoc est laxae spatia habitationis inueniens qui terram includit\nmanu: sic enim scriptum est: quis mensus est manu\naquas et caelum palmo e t uniuersam terram\nclausa manu? cui mundus angustus est, tu ei ampla es\ndomus. portio, inquit, mea dominus. dicit hoc martyr:\nipsi ergo uiuamus, cui mori est gloriosum.\naliis uerbis quam bene\ndixit hoc Paulus, ostendens nullam habere se in saeculo portionem!\nsic enim scriptum est: usque a d hanc horam et esurimus\net sitimus et nudi sumus et colaphis uapulamus\net instabiles sumus et laboramus operantes\nmanibus nostris; maledicimur et benedicimus,\npersecutionem patimur et sustinemus.\nblasphemamur et obsecramus; tamquam lustramenta\nhuius mundi facti sumus, omnium\nlustramenta usque adhuc.\nFortasse moueat, quod purgamentum sp esse dixit: non enim\nest. sed hoc saecularibus uidetur, qui putant summam in diuitiis\nesse gloriam uel decorem. nonne isti uniuersos purgamenta esse\nputant, quicumque illis obsecuntur propter diuitias et mirantur\neos propter opes, timent propter potentiam, laudant propter nobilitatem?\nsed haec omnia Paulus detrimenta magis putabat esse\nquam commoda, ideoque ait: quae mihi lucra fuerunt,\nhaec duxi propter Christum detrimenta esse,\npropter eminentem scientiam Christi Iesu\ndomini m e i, propter quem omnium detrimen-\ntum passus sum et aestimor stercora, ut\nChristum lucri faciam. aestimor', inquit. non est haec\nmea, sed aliena sententia; frequenter enim aestimatur pauper ille\ninridendus et exsecrandus propter inluuiem uestium aut uulnerum\ncicatrices, eo quod in terra nullam habeat portionem. et tamen portio\neius in caelo est, anima eius ibi sibi patrimonium conlocauit,\nquia audiuit Iesum dicentem: nolite thesaurum uobis\nconderein terra, sed thesaurum, inquit, uobis\nconditeincaelo.\nSed hoc diuites audire non possunt, clausas aures habent\net sono aeris obtusas; nummus magis illis resonat quam uerba\ndiuina. denique accessit quidam diues ad dominum, qui portionem\ndominum non habebat. habebat enim multas possessiones, sed\ndominus non inter multa numeratur;\nnon enim dignatur cum saeeulo\nhabere consortium. quae enim portio iustitiae cum\niniquitate? dicit ergo hic diues: quid faciens uitam\naeternam possidebo? respondet ei dominus: m a ndata\nnosti: non homicidium facies, non adul-\nterabis, non falsum testimonium dices, ostendens\nuitam aeternam in his esse mandatis. at ille iustificare se uolens\ndicit: haec omnia feci; quid mihi restat? ad\nquem dominus, uolens ei dominum fieri portionem, non pecuniam,\n\n\n\n\n\n\nnon possessiones, sed deum uerum, ait: si uis perfectus\nesse, uade uende omnia quae habes et d a pauperibus,\net habebis thesaurum in caelo, et\nueni sequere me.\nuerum ille, cui portio aurimi atque arg-entum\nerat, sine quibus esse non poterat et cum quibus dominus illi\nportio esse non poterat, contristatus est. unde dominus pronuntiauit\ninpossibile esse, ut diues intret in regnum caelorum, sed quod\ninpossibile per humanas cupiditates, hoc per diuinam gratiam\nsolam posse esse possibile.\nAlibi quoque ait: quicumque remiserit patrem\naut matrem, domum aut fratres aut sorores,\ncentuplum accipiet in hoc saeculo et\nuitam aeternam possidebit. forsitan dicas: utique\nqui relinquendo domum — per domum autem totum censum intellege\n—, qui relinquendo propinquos deum secutus fuerit, portio\ndomini est et illi portio deus est, habet etiam uitam aeternam et,\nquia accepto centuplo fit in hoc saeculo diues, diues, inquis, intrat\nin regnum caelorum. deinde si centuplum dat dominus eorum,\nquae etiam simpla inpedimentum adferre consuerunt ad perceptionem\nhereditatis aeternae, centum ergo possessiones reddit pro\nuna possessione, centum pondo auri pro uno pondere.\nMultos quidem in hoc saeculo, qui sua pauperibus donauerunt,\nuberiore thesauro locupletatos fuisse cognouimus. et pulcherrimus\nlocus, ut etiam ad misericordiam prouocentur. sed non\ndebent a domino saecularem huiusmodi exigere mercedem nec\nsperare quae mundi sunt, sed magis, quia his qui omnia reliquerint\n\n\n\n\n\n\ndeus portio est. ipse est utique merces perfecta uirtutum, qui non\ncentupli enumeratione, sed perfectae plenitudinis aestimatione\ncensetur. ego, inquit, deus tuus sum. non dixit ero sed\n\\'iam sum, iam inhabito, iam possideo\\'. aufert dilationem, ubi\ninuenit iusti confessionem. sane alibi ait: hodie mecum\neris in paradiso. futurum promittit, sed id quod futurum\nest unius diei spatio non patitur protelari. denique potuit dicere:\nmecum eris in paradiso, sed addidit hodie, ne dilatione\ngratia minueretur.\nSed non illi soli dicit dominus Iesus: hodie mecum\neris in paradiso, sed et tibi dicit: mecum eris in\nparadiso, si confitearis dominum Iesum, si eius patrocinium\ntibi poscas, si et ipse dicas: memento, domine, mei.\ncum ueneris in regnum tuum. sed tibi non dicit:\nhodie mecum eris; dicit martyri:\nhodie mecum\neris in paradiso. tibi non dicit, quia adhuc in hoc febrienti\ncorpore constitutus, in hoc concupiscenti, in hoc terrena adhuc\ndesideranti. sed cum potueris dicere: disrupisti uincula\nm e a, hoc est: soluisti cursum istius uitae, liberasti me ex hoc mortis\ncorpore, tunc tibi dicet: hodie mecum eris in paradiso.\nHabes igitur, homo, inter multa proposita etiam huiusmodi\nportionem. proposuit tibi dominus in portione possessiones,\nin portione aurum, in portione argentum, in portione honores, in\nportione nobilitatem, proposuit etiam in portione se ipsum.\nhabes plurimas portiones, elige quam putas. non te numerus\n\n\n\n\n\n\nperturbet, sed excitet gratia, non labor auertat, sed fructus inuitet.\nin portione diuina gemitus et labores sunt. unde et sanctus apostolus,\ncui portio deus erat, ait: heredes sumus dei, coheredes\nautem Christi, si tamen conpatimur\nut simul glorificemur. uides quia, ubi hereditas Christi\nest, ibi debeat esse conpassio. qui autem conpatitur, non per-\n\nfunctorie conpatitur, sed ut tribulationes Christi in corpore suo\nimpleat, sicut implebat et Paulus, implebat et Hieremias, qui ait\nsub hac ipsa littera: misericordiae domini est quod\nnon defecimus, quia non sunt consummatae\nmiserationes eius. renouabit illas sicut lux\nmatutina. multi sunt gemitus mei et cor meum\ndefecit. sors mea dominus, dixi; ideo sustinebo\neum. qui ergo sustinuit dominum, sors domini est. unde\net Dauid, qui ait: sustinui dominum, et respexit\nme, hoc loco portionem sibi deum esse profitetur.\nQuam rarus qui istud usurpet sibi, non nobilitate, non\ndiuitiis usurpatur! denique rex ille diues ait: sum quidem\net ego mortalis homo similis omnibus et ex\ngenere terreno illius qui prior factus est:\net in uentre matris figuratus sum caro decem\nmensum tempore, coagulatus in sanguine ex\nsemine hominis et delectamento somni conueniente;\net ego natus hausi communem aerem\net similiter in terram decidi et primam uocem\nsimilem omnibus natiuitatis; in\n\n\n\n\n\n\ninuolumentis nutritus sum et curis magnis. et\naddidit: nemo enim ex regibus diuersum habuit\nnatiuitatis initium; unus ergo omnibus est\nintroitus [natiuitatis] ad uitam et similis\nexitus. et quia uidit commune esse emisi plorans exordium, elaborauit\nesse portio dei et inuocauit et uenit in eum spiritus sapientiae.\nsed luxuriosi aliam partem eligunt, qui dicunt: uino\npretioso et unguentis nos impleamus, et non\npraetereat nosflos temporis; coronemus nos\nrosis antequam marcescant, et infra: quoniam\nhaec pars nostra et haec sors.\nQuam magnum contemnere diuitias, sed quam rarum hoc\nipsum est! utique et Moyses potuit regis esse successor, nutritus\na regis filia. potuit ergo esse non solum quasi Pharao sed etiam\nPharao, et Pharao potuit esse sicut Moyses - uterque enim homo â€”,\nsed omnis potentia hominis in affectu. Moyses noluit rex esse, natiuitatis\nposset, sed obprobrium Christi thesauris Aegypti arbitratus est\npraeferendum.\nsed fugiendo potentiam potentior factus est: factus\nest enim in deum regi Pharao. rex erat Pharao, sed deus non erat; i.\nMoyses factus est illi deus, hoc est regi ipsi terribilis, quem rex\nmetueret et timeret. sed haec erat potentia sanctitatis; in talium\ncongregatione deorum deus stat atque discernit. et tu, si uis deus\npeccatoribus esse, terrori regibus, reuerentiae aliis, ut tamquam deo\ntibi uideantur esse subiecti, quia operaris in dei nomine, contemne\nquae saeculi sunt et dominicae passionis obprobrium contende\nomnibus praeferre diuitiis. obprobrium dico quod illis uideatur\nobprobrium, hoc est: Iudaeis scandalum, gentibus stultitia, nobis\n\n\n\n\n\n\nautem uirtus dei atque sapientia.\nsed hoc Pharao obprobrium\nputans, hoc est inopiam ignobilitatem contumelias, maluit diaboli\nesse quam dei portio et ideo, qui deo subiectus esse nolebat,\nintercessioni hominis se ipse subiecit. ergo quia portio dei erat\nsanctus propheta Dauid, recte ait: dixi custodire legem\ntuam; spiritalem utique legem dicit, sicut et Paulus ostendit.\nnam qui corporaliter legem interpretati sunt, non custodiunt\nlegem, sed praeuaricantur. ,\nUeniamus ad secundum uersum, qui ita est: de precabar\nuultum tuum, domine, in toto corde meo, m miserere\nmei secundum eloquium tuum. legimus in\nueteri testamento, quod deprecatus sit Moyses, ut uultum dei\nuideret, et responsum sit ei: nemo uidebit faciem meam\net uiuet. mystice hoc primum intellegamus. Moyses legis\nfiguram accepit.\nlex per occulta mysteria nuntiat Christum, non\nfacie ad faciem demonstrauit, sicut euangelium demonstrauit. in\nipso enim facie ad faciem loquebatur. licet in euangelio homo\nnatus ex uirgine apparuerit, uerbum autem se per opera demonstrauerit.\net fortasse hoc declaratum sit Moysi, quod populus Iudaeorum\nmoriturus esset, eo quod facie ad faciem Christum uidisset et non\ncredidisset. quod si ad legem referas, etiam legis finis Christus secundum\nillud apostolicum: finis enim Christus est\nsecundum legem omni credenti et mortua est legis\ninterpretatio corporalis, ubi dominus Christus Iesus spiritalem\neius gratiam demonstrauit. uel certe quia omnes, qui Christum\ninduimus et baptizati in Christo sumus, mortui sumus peccato, quia\nuiuentes legis uinculis tenebamur. ubi autem in Christo mortui\n\n\n\n\n\n\nsumus, mortificati utique sumus legi per corpus Christi, ut simus\nalterius qui ex mortuis resurrexit. sed hoc mysticum est.\nMorale autem historiae ueteris facit nos meminisse debere\nquae est de sancto Moyse, qui rogauit deum, ut se demonstraret\nei deus et facie ad faciem eum uideret. norat utique sanctus uates\ndomini, quod inuisibilem deum facie ad faciem uidere non posset.\nsed mensuram supergreditur sancta deuotio et putauit deo etiam\nhoc esse possibile, ut corporeis oculis faceret id quod est incorporeum\nconprehendi. non reprehensibilis hic error, sed etiam grata cupiditas\natque inexplebilis, quod dominum suum uelut manu tenere\net obtutu oculorum uidere cupiebat. sciebat ad imaginem et similitudinem\ndei factum esse hominem. quando enim electus a domino\nest ad populum liberandum, impletus est spiritu sapientiae, uiderat\nangelum illum et faciem eius in gloria. denique fulgente eius\nlumine pauefactus est et uidit rubum uri et non exuri. uisum coepit\nfulgoremque mirari:\naccessit cupiditate et gratia prouocatus, ut\ndiligentius fulgorem illum in rubo consideraret. itaque si tantum\naccepit ardorem, tantam subiit cupiditatem, cum angelum uidisset\nin flamma ignis de rubo, ut, licet pauore adprehensus considerare\nnon auderet, considerare tamen uellet, quanto magis domini uultum\ncorporaliter uidere desiderabat, dicens intra se uultum illum plenum\nlucis, plenum gloriae, plenum uirtutis, plenum diuinitatis! non\npossum plus dicere uel sentire de deo: cum enim consummauerit\nhomo, incipit. et cum finierit, tunc\naporiabitur, ut scriptum est, quia inconprehensibilis est dei\naeterna maiestas.\nInritus quidem erat postulationis effectus, sed affectus probabilis\nserui, qui ultra naturam suam deuotione progressus de\ndomini angelis aestimabat, quantum in domini uultu plus desideraret,\nquo cupiditatem suam gestiret explere. nouerat in ipso homine\n\naliam post mortem futuram gloriam, aliam claritatem.\nsicut\nenim stella a stella in claritate est, ita et\nresurrectio mortuorum; quae etsi seminatur in corruptione,\nsurgit tamen in incorruptione, surgit in gloria, surgit in\nuirtute, surgit corpus spiritale. qui ergo hoc scire poterat, merito\npraesumebat, ut uultum dei uidere cuperet, quem esset obita corporis\nmorte uisurus. talem certe etiam formam receperat, talem\ndominus iam probabat, ut non distaret ab angelis caelestis minister\net exsecutor oraculi.\net ideo cum sciret, quia angeli pusillorum\ncotidie uiderent faciem patris qui in caelis est, putauit quod iam\neam uidere deberet, tamquam oblitus corporis et carne deposita,\nsicut ille, qui in corpore adhuc positus cum raperetur in paradisum,\nutrum in corpore siue extra corpus raptus esset ad tertium caelum,\nnescire se dixit.\nsancti emm etiam cum gerunt corpus non sunt\ntamen in carne, sed in spiritu, quoniam qui in cupiditate et conuersatione\ncarnali sunt deo placere non possunt. sancti autem conuersatio\nin carne non erat, sed in caelo, sicut Paulus ostendit.\nEt quid dicamus de probabili desiderio uultus diuini ? homines\nsume: si quem nobilem, si quem fortem, si quem sapientem\nesse audiunt, tamquam supra hominem arbitrantes concupiscunt\nuidere. procedit imperator, cuius regiae potestati commissa pars\nest orbis terrarum: concurrunt omnes et in tanta multitudine illum\nsolum aspicere gestiunt et de fulgore purpurae plus quiddam esse\nin uultu imperatoris existimant. miraris, si dei desiderabilis uultus\nest, cum conformem sui hominem humanus omnis miretur affectus?\nhinc datur intellegi etiam illud, quod imperatori unusquisque nullius\nreus criminis gestit occurrere. nam etsi crimen habeat con-\nscientia, tegunt illud tamen cordis occulta, dummodo publico non\nsit inuolutus reatu nec sit aliquod eius crimen expressum. denique\nubi rei aliqui fuerint aduocati, et imperatori se et ipsis iudicibus\nofferre prohibentur, quemadmodum turpes lenonum meretricumque\npersonae a conspectu uel iudicis uel imperatoris arcentur, ne\nturpissimorum uisus offendat uultus regii claritatem. qui autem\nbene sibi conscius est, nullius criminis reus, quasi innocens prodit\nin medium.\nEx his ergo sancti Moysi conprehendamus affectum.\nuidere dei uultum quasi innocens uelut quodam uultu conscientiae\ndesiderabat, aperire ei faciem mentis internae. cognosci plenius\ngestiebat et Moyses et ipse sanctus Dauid, qui alibi ait: proba\nme, domine, et tempta me; non enim uellet probari, si\nin se crimen agnosceret, nec temptari, si passionibus grauibus se\nsciret obnoxium. liber igitur a peccato deo se cupidus offerebat.\nsed fortasse, quia adhuc frequentioribus dei uisitationibus mundus\na uitio non foret, non fuerit in principio perfectus, utpote cui ante\npaululum dictum erat: solue calciamentum pedum\ntuorum, illud utique calciamentum quod de Aegypto detulerat, hoc\nest corporeae conuersationis inuolucrum. ideo dicit ei dominus:\nnemo homo uidebit faciem meam et uiuet.\nQuando dictum sit, considera. nondum ei dictum erat:\nfaciam te in deum regiPharao. adhuc homo erat,\n\n\n\n\n\n\nideo istud ei dicitur. processus ei debebatur, ut deus fieret, et ideo\ndictum est ei: \\'de homine dixi. desiste hominis habere peccata et\nuidebis faciem meam: qui enim faciem meam uidet, debet esse sine\npeccato\\'. sed quia homo sine peccato esse non potest, ideo, ut in\ndei appellationem possit excrescere, commonetur.\net quid de dei\nappellatione dicam? esto angelus, hoc est diuini minister imperii,\nobsequere mandatis domini. cum fueris angelus, uidebis faciem\ndei. magnum est uidere dei uultum. lex tibi dicit, ut tertio te\nofferas in Hierusalem. ipse dominus Iesus ait: beati mundo\ncorde, ipsi enim -deum uidebunt.\naduertis quid a\nte exigatur, ut uideas deum, cui uitae proposita sit praerogatiua\nuidendi deum? emunda igitur cor tuum, ut quasi nouus creeris\nrenouato spiritu, omnes pollutas cogitationes de corde tuo abice,\nnihil sit quo tuus inquinetur affectus, simplex mens, pura sinceritas\nsit. talibus se dominus, cum inuolucrum corporis deposuerint,\ndemonstrare dignatur.\nNunc de reliqua ipsius uersus parte dicamus. mi serere,\ninquit, mei secundum uerbum tuum. misericordia\nquidem iustitiae portio est, ut si uelis donare pauperibus, haec\nmisericordia iustitia est secundum illud: dispersit, dedit\npauperibus, iustitia eius manet in aeternum\ndeinde quia conformis tuus iniustum est ut non adiuuetur a socio,\ncum praesertim dominus deus noster terram hanc possessionem\nomnium hominum uoluerit esse communem et fructus omnium ministrare:\nsed auaritia possessionum iura distribuit: iustum est igitur\nut, si tibi aliquid priuatum uindicas, quod generi humano, immo\n\n\n\n\n\n\n\n\nomnibus animantibus in commune conlatum est, saltem aliquid\ninde pauperibus aspergas, ut, quibus iuris tui consortium debes,\nhis alimenta non deneges.\nEst etiam misericordiae donare peccatum; et misericordia\nest et iustitia est. denique iustitiae adscribit scriptura diuina\nueniam peccatorum secundum illud. quod hodie lectum est: benedictum\nlignum quod fit per r in st it ia m, maledictum\nautem lignum quod fit per manum\nhominum.\nsuperius ad crucem domini retulit, posterius ad errorem\ngentilium qui ligna uenerantur. iustitia autem quae est crucis,\nnisi quod ascendens illud patibulum dominus Iesus Christus peccatorum\nnostrorum chirographum crucifixit et totius orbis peccatum\nsuo cruore mundauit? in quo ergo iustus deus nisi in eo,\nquia sciuit quod de limo terraehominemfigurauit, quae terra utique\ncorruptelae obnoxia est ac uitio lubricae passionis? propterea\nergo dominus, qui secundum animam te ad imaginem et similitudinem\nsui fecit, hoc est rationabilem iustum pudicum — in eo\nenim ad imaginem dei es, si sis iustus, ut sis imago iustitiae, si\nsis castus, ut inmaculati in te figura praefulgeat —, sciens ergo secundum\ncorporis fragilitatem corruptelae patere hominem quasi\niustus fragili lubricaeque naturae delicta concessit.\nAc ne forte dicat aliquis: \\'cur ergo Adam maledicto\nsententiaeque subiacuit? numquid iniustus deus?\\' non utique.\nsed quia quasi fragili atque infirmo quid caueret ante praescripsit —\ninfirmus enim non usurpare debet, sed oboedire mandatis —, ideo\npraeuaricationis reum tenuit quam prolapsionis addixit. in illum\nigitur iusta seueritatis processit sententia, Quia scire uoluit quod\nscire non profuit. nobis autem, qui hereditario uinculo tenemur\n\n\n\n\n\n\nadstricti, qui in hac carne sumus, quae priorum praeiudicio detrita\niam atque adsuefacta peccatis non poterat emergere, quasi iustus\nindulsit: iuste enim ignouit heredi qui praeiudicio laborat auctoris.\nEst ergo iusta misericordia, sed est etiam iniusta misericordia.\ndenique in lege scriptum est de quodam: non misereberis\nillius et in libris Regnorum legis, quia Saul propterea\ncontraxit offensam, quia miseratus est Agag hostium regem, quem\nprohibuerat sententia diuina seruari. ut si quis latronem filiis deprecantibus\nmotus et lacrimis coniugis eius inflexus absoluendum\nputet, cui adhuc latrocinandi adspiret affectus, nonne innocentes\ntradet exitio qui liberat multorum exitia cogitantem?\ncerte si\ngladium reprimit, uincla dissoluit, cur laxat exilio ? cur latrocinandi\nqua potest clementiore uia non eripit facultatem, qui uoluntatem\nextorquere non potuit? deinde inter duos, hoc est accusatorem\net reum pari periculo de capite decernentes, alterum si non probasset,\nalterum si non esset ab accusatore conuictus, non id quod\niustitiae est iudex sequatur, sed, dum miseretur rei, damnet probantem\naut, dum accusatori fauet qui probare non possit, addicat\ninnoxium? non potest igitur haec dici iusta misericordia.\nIn ipsa ecclesia, ubi maxime misereri decet, teneri quam\nmaxime debet forma iustitiae, ne quis a consortio communionis\nabstentus breui lacrimula atque ad tempus parata uel etiam uberioribus\nfletibus communionem, quam plurimis debet postulare\ntemporibus, facilitate sacerdotis extorqueat. nonne, cum uni indulget\nindigno, plurimos facit ad prolapsionis contagium prouocari ?\nfacilitas enim ueniae incentiuum tribuit delinquendi.\nhoc eo dictum\nest, ut sciamus secundum uerbum dei, secundum rationem dispensandam\nesse misericordiam debitoribus. medicus ipse si\n\n\n\n\n\n\nserpentis interius inueniat uulneris cicatricem, cum debeat resecare\nulceris uitium, ne latius serpat, tamen a secandi urendique proposito\nlacrimis inflexus aegroti medicamentis tegat quod ferro\naperiendum fuit, nonne ista inutilis misericordia est, si propter\nbreuem incisionis uel exustionis dolorem corpus omne tabescat, uitae\nusus intereat ? recte igitur et sacerdos uulnus, ne latius serpat, a\ntoto corpore ecclesiae quasi bonus medicus debet abscidere et\nprodere uirus criminis quod latet, non fouere, ne, dum unum excludendum\nnon putat, plures dignos faciat quos excludat ab ecclesia.\nIure ergo apostolus diuino nos hortatur exemplo dicens:\nuide ergo bonitatem et seueritatem dei: in\neos quidem qui ceciderunt seueritatem, in\nte autem bonitatem, si permanseris in bonitate,\nostendens Iudaeorum populum iure esse a corpore ecclesiae\nseparatum, ne perfidiae uirus contaminaret ecclesiam, populum au-\ntem gentium bonitate domini receptum et oboedientiae munere\ngloriari. iure igitur huic diuina bonitas suffragatur, cum in diuina\nbonitate permaneat: si uero et ipse desciscat, pro criminis sui qualitate\ndamnabitur. qua gratia dominus et lux et ignis esse describitur,\nut in tenebris ambulanti luceat quasi lumen, ne diutius possit errare\nqui quaerit luminis claritatem. ei autem, qui multa fuerit operatus\nquae manere non debeant, sed ardere, ignis est dominus, ut operis\nnostri faenum stipulamque consumat atque utili nos saluos faciat\ndetrimento, sicut aurum quod excoquitur plus probatur.\nFortasse dicat aliquis, qua ratione scripserit propheta:\nmiserere mei secundum eloquium tuum; uerbum\n\n\n\n\n\n\n\n\n\n\nenim dei iustitia est. si igitur iustitia fretus erat, cur misericordiam\nante praemisit, aut si misericordiam requirebat, cur eam ad mensuram\niustitiae putauit esse poscendam? qui enim bene agit et\nbene uiuit, opus non habet misericordia, quia misericordia a peccato\nliberat.\ndenique non diuitibus, non fortibus et felicitate subnixis\nmisericordia conferri consueuit a nobis, sed egentibus uel debilibus\nuel his, qui ex diuitiis in paupertatem aut captiuitatem aut necessitatem\naliquam deciderunt. ergo qui eget misericordia peccator est,\nqui autem peccator non est utique iustus est et non eget misericordia\ndei.\nSecundum quid igitur unusquisque, hoc est secundum\nquem statum egeat misericordia aut iustitiam habeat, considerandum\nest. aliter enim eget iustitia dei angelus, aliter homo, aliter eget\nmisericordia archangelus, aliter homo. angelica enim natura non\nutique ita corruptelae obnoxia est ut natura generis humani, et\nideo illa eget misericordia dei, ne possit errare et auersa a se dei\ngratia labatur in uitium, homo autem, etsi iam firmiore proposito\nest, tamen propter contractorum seriem peccatorum misericordiam\nquaerit.\nitaque etsi uterque misericordia indiget, aliter tamen angelo\nmisericordia, aliter homini debetur. leue enim uitium in angelo\niudicio grauiore censetur, peccatum quoque adulescentiae in homine\nmitiore sententia quam peccatum senectutis adstringitur et citius\nrelaxatur.\nPropheta igitur in isto uersiculo diuidit causas, ut et misericordiam\nquasi homo postulet, quia nemo sine sorde peccati, et\n\n\n\n\n\n\niustitiam quasi propheta deposcat uel certe quoniam, licet peccauerit\nsicut homo et quasi peccator misericordia egeat, tamen correxit\nerrorem, paenitentiam gessit, abstinuit a temulentia delinquendi\nsobrietate uirtutis. petit ergo iustitiam secundum uerbum\ndei, quia uerbi dei sententia est, ut conuersis uenia donetur, si\nlegitime est facta conuersio.\nCogitaui uias meas et auerti pedes meos\nin testimonia tua. diuiduus sensus: aut quia uias superiores\nmeas cogitaui plenas lapsus atque peccati, et ideo, ut remissionem\npeccatorum possim mereri morum conuersione studioque\nuirtutum, auerti pedes meos in testimonia tua, ut non iam meis\ngressibus, quibus ante sum lapsus, sed testimoniorum tuorum iti-\nneribus ambularem, quo tuorum semitae mandatorum me errare\nnon sinerent nec uestigium in deuia et tortuosa deflecterem. frequenter\nenim ignorantes iter, si strata uiarum sequantur. perueniunt\nquo desiderant peruenire et carent erroris anfractu; sin autem\nusurpent scire quod nesciunt et putent aliqua sequenda conpendia,\na publici tractus itinere recedentes erroris labyrinthos frequenter\nincurrunt, ut eos de itinere deflexisse paeniteat, et ideo post multa\nlaborum dispendia ad iter quod reliquerant redire contendunt.\nHic ergo sensus unus est, alius autem ita: cogitaui\nuias meas, non superiores, sed futuras, ut ante meos actus cogitationibus\npraeuenirem, ne inconsulta operatione progressus aliquid\nin ipsis conationibus offensionis inciderem, ut, si agere aliquid uelim,\nante cogitem. utrum agendum sit illud quod desidero aut quo agendum\nmodo, similiter si adloquendum, utrum adloqui debeam, deinde\n\n\n\n\n\n\npublice an secreto loqui, praesentibus aliquibus aut nullis; sicut\nillud est ut, si uelis fratrem corripere, primo solus corripias, secundo\npraesentibus duobus aut tribus testibus. tertio, si non audierit, coram\necclesia. itaque si praetermisso ordine uelis coram ecclesia fratrem\nincrepare quem ante monere debueras, erratum ipse cognoscis. omnia\nigitur cum cogitatione facito, ut non te paeniteat operis tui.\nan\nuero si uiam ingressus, cum ueneris ad competum aliquod — ita\nenim appellatur plurimarum uelut quidam concursus uiarum —, si\nnescias quod iter ingredi debeas, stas tamen et cogitas ipse tecum,\nutrum primam an secundam an tertiam an quartam uel certe quintam,\nsi ita est, uiam eligas quam sequaris nec putas prius adoriundum\niter quam animo definieris et pleniore mentis intentione decideris,\nstas igitur cogitans quae sit uia, quae in ciuitatem ducat ad\nquam tibi putas esse pergendum, quanto igitur magis animo debes\nac mente consistere, qui ad regnum caeleste contendis, et cogitare\ntecum, quia non omnis uia illo ducit, non omnis uia illo dirigit ad\nHierusalem illam quae in caelo est!\nSunt uiae quae malos exitus habent, quas diaboli temptamenta\ntriuerunt, et ideo exitus earum exitus mortis sunt. hae nempe\nsunt uiae, de quibus legisti in Prouerbiis, quia sunt uiae quae\nuidentur uiro rectae esse, ultima autem earum\naspiciunt in profundum inferni. est autem\nuia angustior illa quae ducit ad dei regnum. uolens igitur eam ingredi\nuiam, quae ad deum ducit, non circumspicies, non tecum ipse tractabis,\nnon considerabis, ne facile capiaris affectu, si uiae latitudine\nprouocatus ingrediaris iter quod ad inferna deducat? cogita ergo\nante atque perpende quid facias.\nQui uiderit, inquit, mulierem ad concupiscen dum\neam, iam adulterauit eam in corde\n\n\n\n\n\n\ns u o. hic utique cogitauit, ut uideret mulierem, ut uideret ad concupiscendum;\nsed mala haec cogitatio relinquat uias suas. alius non\ncogitauit quidem, sed subito aspexit et captus est et uidit et concupiuit\net ideo lapsus est. quodsi fragilem suum considerasset affectum et ante\ntimuisset, ne, cum uidisset mulierem, mente caperetur et animo,\nutique non prospexisset ad mulierem, ne concupisceret eam. uidens\nergo mulierem non direxit pedem suum in testimonia domini, qui,\nsi ante lapsum suum cogitare potuisset, forsitan direxisset. unusquisque\nergo prius cogitet quomodo uideat mulierem, ut non uideat\nad concupisc-endum eam, ut non adtendat eam. si autem uidens repente\nuel bona cogitatione fundatus dirigat pedem suum ad testimonia\ndomini, ne in captiuitate permaneat, utique ei profuit cogitatio.\npostremo amans mulierem diligens concupisc-ens Christum consideret,\niudicium eius, testimonia eius de praemiis castitatis et relinquat\nuias concupiscentiae, sequatur uias Christi et habebit laudem in eis,\nsi contemplatus dominum Iesum contemnat carnis ardorem, flammam\nlibidinis quasi quodam fonte restinguat, adlidat teneras et infirmas\ncupiditates ad petram Christi.\nCogitet ergo primum, ut eadem repetam, quemadmodum\nuideat, quemadmodum loquatur. bene cogitauit qui dixit: pone,\ndomine, custodiam ori meo, ne forte, dum mens inflam-\nmat ardorem, lingua sermone labatur aut multiloauio incauto etiam,\nquod mens non cogitauit, incurrat loquendi facilitate. cogitet, quemadmodum\npedem suum dirigat, manum adferat, ne impetu indignationis\ninpulsus, cum repellere debeat iniuriam, ipse alteri iactum no- 25\n\n\n\n\n\n\ntabilis caedis inlidat. cogitandum est igitur quid geramus; ubi enim\npraecedit cogitatio, maturitas operationis adhibetur. itaque pes\niste fidei uestigium est, quem meditatione perpensa a corporalibus\nmotibus ad testimonia diuina deflexit.\nQuid igitur prosit cogitare ante, quod postea facturus sis,\ndocet uersiculus qui sequitur: paratus sum e t non sum\nturbatus, ut custodiam m mandata tua. ubi cogitatione\nquis praeuenit quod acturus est, semper paratus ad agendum\nest, semper fixus et ualidus, ut non queat subita aliqua accidentium\noffensione turbari. nulla eum flabra scopulosae nimis ambitionis\nexcutiunt, nulla procella atque tempestas iniustae inuasionis exagitat,\nnon petulantis oculus meretricis inlaqueat; oculus enim meretricis\nlaqueus amatoris est.\nin aliena miser capitur possessione, qui\ninprouiso igne praeuentus possessionem suae mentis amisit. si persecutio\ningruit, inuenit iam paratum, ut, ubi possit esse perturbatio\nsalutis incertae, ibi sperata sacri corona certaminis prouida futuri\nmeditatione demulceat. si a maledicis obtrectatoribus frequenter\nobroditur, cogitet, quia non est discipulus super magistrum\nneque seruus supra dominum. si supra dei\nfilium obprobria exprobrantium nefanda ceciderunt, quemadmodum\nseruus exortem eorum sperare se poterit?\nideoque mentem\nsuam praeparare debet, ut, cum ista acciderint, turbare se non queant.\npraeparet animum et meditatione conponat, ut possit dicere,\nsi tamen possit: quis nos separabit a caritate Christi?\ntribulatio an angustia an fames? et cetera.\nquare autem non separetur, adiecit: sed i n his omnibus\n\n\n\n\n\n\nsuperamus, inquit, et uincimus propter eum qui\ndilexit nos. meritoque confirmatus ait: confido enim\nquia neque mors neque uita neque angeli neque\npotestates neque praesentia neque futura\nseparare nos poterunt a caritate dei quae\nest in Christo Iesu.\nMulta apostolus dixit contra quae lucta nobis est; sed alia\nfacilia sunt uel certe non huius temporis aut loci, ut discutere omnia\ndebeamus, quae sint quae nos separare possint a caritate dei, nisi\ndiligentius resistamus. illud nunc, quod uidetur obscurius, non praetermittimus,\nquia ait: ne que altitudo ne que profundum,\nquae sunt grauia temptamenta. denique habes in Esaia scriptum\nad regem Achaz: pete tibi signum a domino in profun\ndum aut in altum.\nrespondit ille: non petam neque\ntemptabo dominum. mysticum illi propositum est,\nsed non intellexit et ueritus est, ne temptare dominum uideretur, si\nsignum peteret in altum aut in profundum. dominus autem uolens\ngrauia temptamenta remedio subplantare diuino, ait: ecce uirgo\nin utero concipiet. hoc est magnum signum, quod altitudinis\net profundi temptamenta destruxit. dominus enim Iesus non\nrapinam arbitratus est esse se aequalem deo neque quae sua sunt\nrequisiuit, sed formam serui accepit, humiliauit se usque ad mortein.\nitaque neque elatus est potestate neque mortis quadam deiectione\nturbatus. hoc igitur signum proponitur regi, ut petat sibi remedium,\nper quod nec regiae potestatis extolleretur supercilio nec\ncerte aerumnae alicuius exceptione perturbaretur, ut erat corde turbatus,\ncum bellum sibi uideret a Syris inferri. diuini igitur exemplo\n\n\n\n\n\n\noraculi uoluimus ostendere quae essent haec grauia temptamenta,\nquibus remedium solus potuit Christus adferre.\nUerumtamen et prophetico sermone facile est docere sarcinam\nquandam horum temptamentorum. haec enim temptamenta\nduo maxima sanctus Salomon oratione propria declarauit et rogauit\nut posset excludere, dicens: diuitias autem et paupertatem\nne des mihi, sed ordina mihi quae opus\nsunt et quae abundent, ne repletus mendax\nfiam e t dicam: quis me uidet? aut pauper rapiam\net peierem nomen dei.\npotes igitur tu ista\ntemptamenta contemnere quae formidauit Salomon, qui sapientiam postulauit\net meruit ? diues erat, timuit extolli; pauper fieri formidauit, ne\npaupertatis necessitate abstinentiae gratiam non teneret. quam\nmulti, qui uidebantur sancti esse, ceciderunt ab altitudine cordis\nsui! quam multi aliqua necessitate deiecti non potuerunt contenti\nesse iniuria, qui fuerant uirtutum exercitio roborati! rarus Iob inuenitur\nin terris, qui et diuitias amisit et filios et uibicibus corporis exaratus,\ncum uermes toto corpore fluerent, a Christi tamen caritate non\npotuit separari.\nparemus igitur affectum nostrum, ne inparatum uis\nrepentina perturbet. denique sciens dominus cito nos frangi solere\nait etiam apostolis: non turbetur cor uestrum neque\nformidet. si te cupiditas appetentiaque temptauerit, lege euangelium,\ndicat tibi Iesus: \\'non turbetur cor tuum'. si quis terror ingruerit,\ndicat tibi Christus: \\'non turbetur cor tuum neque formidet.\nsi qua supplicia persecutor inflixerit, lege euangelium, dicat tibi Iesus:\nnon turbetur cor tuum neque formidet'.\nlege apostolum dicentem:\n\n\n\n\n\n\nindignae enim passiones huius temporis ad\nsuperuenturam gloriam. si in mari nauiganti grauis\nfluctus insurgat, tempestas atra desaeuiat, dicat tibi Iesus: \\'ego\nsum, noli turbari\\\\ ueniens igitur in certamen aliquod magnum\net graue dic prius: paratus sum et non sum turbatus,\nut custodiam mandata tua.\nEt quid de saecularibus dicam ? esto paratus non solum aduersus\nea quae uides, sed etiam aduersus ea quae non uides. foris,\ninquit, pugnae, intus timores; in te ipso tibi bellum est.\nbonum est ut in tranquillitate sit animus tuus et in quadam serenitate;\nsed gubernator ille melior est qui in tempestate nauem gubernat.\nrege igitur te ipsum, quando turbatur animus, mens fluctuat.\nlaudauerim uirtutem gubernatoris, qui nullas procellas senserit et\ncursum nauigii direxerit nulla tempestate iactatus? sed illum laudauerim,\nqui aduersus uentos renititur, insurgit aduersum fluctus,\nnoti timet, uel cumeleuatur undis nauigium uel cum ad profundi\nima deponitur. ita et ille laudandus est gubernator sui, qui ea quae\naduersa sunt uincit patientia, uirtute superat, secundis non extollitur,\naduersis non frangitur. bellum tibi est etiam aduersus nequitias\nspiritales. aduertis, cum quantis tibi proelium, et ideo meditare et\nstatue animo, ut procedens ad proelia dicas: paratus sum et\nnon sum turbatus, ut custodiam mandata tua.\nSequitur uersus quintus: funes peccatorum circumplexi\nxi sunt mihi et legem tuam non sum\noblitus s, hoc est: funibus me circumdederunt peccatores, ut mea 25\ninplicarent uestigia, ne possim incursus eorum praeuidendi\n\n\n\n\n\n\nceleritate euitare. non ergo illi funes sunt de quibus scriptum est: funes\nceciderunt mihi in praeclaris. sunt enim funes illi,\nquibus utuntur qui terminos metiuntur agrorum limitesque distingunt\net possessionum spatia disterminant.\ntenduntur ergo illi funes\nquibus possessio uniuscuiusque diffunditur: sic factus est funiculus\nhereditatis suae Israel. boni ergo illi funes:\nisti autem funes quibus trahuntur - peccata ut fune longo\net ut loro iugi uitulae iniquitates. uitula enim indomita\nplus se iactat et excutit, cum tenetur, nec adquiescit imperio\nnec adstringitur uinculo, sed magis, cum loro retrahitur, exasperatur.\nitaque nec coacta se subicit nec tamen libera uinculorum\nest.\nsicut ergo trahit uitula lorum lUgl, quae, etsi non tenetur\ne proximo, tenetur tamen nec se explicat et absoluit, ita trahit unusquisque\npeccator indomitis moribus iniquitates, qui putat se liberum,\nquia non est iugo subditus subiectusque iudicio, et nescit quod\nnon sit exutus, sed magis ut illa uitula et ipse se implicet suorum\nnexibus peccatorum. hi sunt igitur funes delictorum nostrorum,\nquibus inuoluimur et ligamur, quemadmodum sunt et uincula delictorum.\net ideo saluator, qui habet in potestate peccatum dimittere,\ndicit his qui sunt in uinculis: exite. utinam et mihi dicat: \\'exi de\nuinculis tuis, exi de nexibus peccatorum tuorum, solue funes erroris\ntui quibus circumdatus et ligatus es\\'. etsi enim nequissimus sim omnium\net detestabilissimus peccatorum, illo tamen iubente liberor,\nqui sub uno momento latrocinii damnatum reum supplicio eripuit\net constituit in regno suo.\nSunt ergo uincula quibus constringimur, etsi nobis uideamur\nliberi. beatus qui haec soluit sibi uincula. et ideo Dauid ait:\n\n\n\n\n\n\ndisrumpamus uincula eorum et abiciamus a\nnobis iugum ipsorum. non manu utique uisibilia uincula\ndicit esse rumpenda, sed inuisibiles criminum nexus morum conuer-\nsione et fidei professione soluendos aut manu, hoc est opera manus\ntuae, eroga pauperibus, debiles eleuato, redime captiuos, et soluisti\nuincula tua: elemosyna enim a morte liberat. eripe\neum qui ducitur ad mortem, hoc est: eripe eum intercessione, eripe\ngratia tu, sacerdos, aut tu, imperator, eripe subscriptione indulgentiae,\net soluisti peccata tua, exuisti te e uinculis tuis.\nUinculis enim peccatorum suorum unusquisque\nconstringitur, sicut ipse legisti; ligat nos uinculis\ncarnis inlecebra. uinculum nostrum auaritia est, uinculum\nnostrum ebrietas est, uinculum nostrum concupiscentia est, uinculum\nnostrum superbia est. sunt et diaboli uincula: denique scriptum\nest:\nhanc autem filiam Abrahae, quam ligauit\nsatanas decem et octo annis. ligat nos etiam diabolus\ncriminum nexu, ligat nos uinculo fornicationis, uinculo adulterii,\nuinculo perfidiae qua Christus negatur, uinculo inuidiae qua frequenter\netiam frater adpetitur, uinculo crudelitatis qua nonnumquam\nsocius et conformis occiditur. haec sunt uincula quibus ligatus unusquisque\ninclinatur, ut animam suam leuare non possit nec obtutus, ad\ncaelum mentis erigere, nisi dicat ei dominus: dimissus es ab\ninfirmitate tua et munere eum suae benedictionis erexerit.\nhaec sunt sceleratorum uincula quae dure peccatores ligant, hoc est\ndiabolus et ministri eius uel certe Nebroth, hoc est \\'amaritudo\\', uel\ncerte Esau, hoc est \\'terrenus et callidus\\'. isti enim uenatores erant,\nqui feras laqueis captare consuerunt et muta animantia uinculis\n\n\n\n\n\n\ninligare. inutiles uenatores, qui capiant bestias quae pompam spectaculo\npopulari praebeant, ministerium crudelitati. denique nullum\ninuenimus diuinarum in serie scripturarum de uenatoribus iustum.\nAt uero alia uincula sunt, ut dixi, domini Iesu, quem sequuntur,\ninquit. alligati uinculis, hoc est uinculis adstricti caritatis\net amoris, fidei uinculis alligati, licet sic possit intellegi: alligati\nuinculis Christum sequuntur, hoc est peccatorum et criminum\nremissorem, fontem indulgentiarum, redemptionis auctorem. sequamur\nergo uincula Christi, fugiamus uincula uenatorum, ne, dum\nincedimus, dum ignoramus, laqueos eorum pes nostrae mentis incurrat,\nne animae nostrae ceruicem nexibus inseramus.\ninsidiantur\nenim quasi pessimi uenatores et, quando prosperorum euentu animum\nrelaxamus ac secundis rebus remittimus nec excubias cautionis\nhabemus intentas, tunc plus iactant laqueos suos aut in uia qua\nambulamus abscondunt, ut, cum fuerint eorum laqueis innexa uestigia,\ntrahant, quo securum subplantent uiantem uel collo adstrictos\nstrangulent commeantes.\nNoli ergo alta ambulare ceruice sicut filiae Iudae; altis\nenim ceruicibus cito laqueus innodatur. noli ad saecularia mentem\nanimumque defigere, sed cireumspice oculis animae diligenter, quia\npluit dominus laqueos super peccatores, ne cadentes inligare te possint;\nquos poteris euitare, si legem domini non obliuiscaris.\netenim\netiam qui ligatus est, si sibi sit conscius liberatatem suam non libertatem\nsuam non desinit et causam nonnumquam dicit e uinculis eam-\n25 que sibi legum praescripto defendit ac iudicio frequenter absoluitur.\nergo et tu, si peccaueris, memor esto legis, si peccaueris, memor esto\n\n\n\n\n\n\n\n\n\n\nChristi, qui te liberat dicens : ego sum ego sum. qui deleo\niniquitates tuas, et memor non ero. ipsum diebus\nac noctibus tene, ipsi tua confitere peccata.\nDocet te propheta, quomodo teneas dominum Iesum:m media\ni a, inquit, nocte surgebam ad confitendum tibi\nsuper iudicia iustitiae tuae. non satis est dies ad\ndeprecandum; surgendum est et nocte et media nocte. ipse dominus\npernoctauit in oratione, ut te proprio ad deprecandum inuitaret\nexemplo.\net utique peccatis tuis ille indulgentiam postulabat; postulabat\na patre, operabatur propria uoluntate. non tibi dicit propheta,\nut tantummodo media nocte surgas, sed ut nocte surgas et maxime\nnocte media. nocte enim surgendum ante praemisit dicens: memor\nfui nocte nominis t u i, domine. potest unusquisque\nmemor esse et non surgere, potest unusquisque et surgere et, eunt\nsurrexerit, ea quae proprio arbitrio sederint postulare. addidit:\nmedia nocte surgebam, docens surgendum esse media\nnocte. nec otiosum est quod adiunxit: a d confitendum\ntibi, hoc est, ut illo maxime tempore deprecari deum et propria\ndebeamus peccata deflere nec solum praeteritis ueniam postulare,\nsed etiam praesentia declinare, futuris cauere; multa enim illo in\ntempore temptamenta proserpunt.\nTunc feruet carnis inlecebra, tunc temptator inludit; coquitur\ncibus potusque digeritur, stomachus aeger, mens somnolenta,\nanimus occupatus est. itaque aut quiescenti calor soporis augetur\naut uigilanti nondum plenior refusus uigor est, qui errorum cauere\npossit incursus. tunc igitur temptator adsistit, tunc retia iacit, quibus\nturbare mentem possit inprouidam.\ntunc spiritales nequitiae\ntenebras offundunt, tunc omne nefas suadere contendunt, quando\n\n\n\n\n\n\nnullus culpae arbiter, nullus criminis conscius, nullus potest esse\ntestis erroris. tunc uarias disceptationes pectori dormitantis infundunt,\nut primo de statu mentis deiciant reluctantem et aliquorum\nqui sancti habentur proponatur exemplum, quod illi aliquando deliquerint,\nsed postea ueniam sint adepti et texerint superiora delicta.\nnam etsi omnem emendationem nostri inimicus exosus sit, tamen\nad tempus, ut sobriae mentis uirum possit elidere, praetendit futuram\nindulgentiam, ut praesentia peccata persuadeat, et, cum inpulerit\naliquem ad erroris adsensum, si uiderit eum iam non amore\nuirtutis a culpa, sed poenae contemplatione reuocari, inserit uarias\ndisceptationes, ut dicat sibi: \\'quis me uidet? tenebrae\ncircumdant me et parietes. quem uereor? non\nuidet altissimus, non ad eum nostra peccata perueniunt, non\ndignatur spectare quae turpia sunt\\'. haec utique usu exemploque\ncognoscimus: nemo enim potest esse expers temptationis.\nItaque ut tempus hoc habile temptamentis, ita etiam tempus\nest poenae, quod ex lectione diuina possumus edoceri. non enim\notiose dominus deus noster, cum posset quocumque momento primitiua\nAegyptiorum extinguere, hoc tamen tempus dolori et luctui\npeccatoris oportunius iudicauit. sic enim scriptum est, quia media\nnocte primogeniti Aegyptiorum liberi ab exterminatore sint interempti.\nideoque sanctus Moyses prophetaut hoc praeueniret tempusac\nsine Hebraeorum fraude transiret, agnum ante immolauit,\nhoc est uesperi, ui manducantes eum et domini pascha celebrantes\nnon occuparentur exterminatoris insidiis, ne inermes et uacuos spiritalis\nalimenti nocturna spicula tenebrosi hostis opprimerent.\nHaec diligenter intende, prudenter intellege, sollicite require.\nnon perfunctorie ista dicuntur, sed diuina tibi mysteria declarantur.\npraeueni et tu insidias temptatoris, instaura prius caeleste\nconuiuium.\nindictum est ieiunium: caue ne neglegas et, si te\nfames cotidianum cogit ad prandium aut intemperantia declinat ieiunium,\ntamen caelesti magis te seruato conuiuio. non epulae paratae\nextorqueant, ut caelestis sis uacuus sacramenti. differ aliquantulum,\nnon longe est finis diei. immo plerique sunt huiusmodi dies,\nut statim meridianis horis adueniendum sit in ecclesiam, canendi\nhymni, celebranda oblatio. tunc utique paratus adsiste, ut tibi accipias\nmunimentum, ut corpus edas domini Iesu, in quo remissio est\npeccatorum, postulatio diuinae reconciliationis et protectionis aeternae.\nsuscipe ante dominum Iesum tuae mentis hospitio: ubi corpus\neius, ibi Christus est. cum hospitium tuum aduersarius uiderit occupatum\ncaelestis fulgore praesentiae, intelleget locum temptamentis\nsuis interelusum esse per ChristUnl, fugiet ac recedet et tu 3mediam\nnoctem sine ulla offensione transibis. admonet etiam sacrificium\nuespertinum, ut numquam Christum obliuiscaris. non potes obliuisci,\ncum lectum ascendis, eius domini, cui in occasu diei precem fu.\nderis, qui esurientem te sui corporis epulis expleuerit. etenim quod\nuesperi cogitaueris, cito cum euigilaueris recensebis. excitabit te\nipse dominus Iesus, admonebit ut surgas et eo tempore arma orationis\nadsumas, quo solet incursare temptator.\n49 Unde non otiose Paulus apostolus et Silas trusi in carcerem,\ncum in neruo pedes haberent, media tamen nocte surgebant mentis u\nuestigio, exorabant dominum et laudis sacrificium deferebant;\n\n\n\n\n\n\n\n\nideoque, ubi non defuit deuotionis officium, adfuit etiam absolutionis\nremedium. subito enim media nocte terrae motus factus est grandis,\nita ut mota essent fundamenta carceris; ualuae apertae, omnium\nuincula soluta sunt.\naudis quemadmodum, si ligatus fueris, quibus\nmanibus, quibus operibus ipse te soluas, quemadmodum custodes\ntimere non possis ? surge igitur ad precandum. ea hora est, qua temptator\nnocere consueuit et nequitia consueuit inruere; ea hora est,\nqua solet aduersus temptationes graues remedium uenire caeleste.\nexcubandum tibi est, ne qua fraude uincaris, prouidendum, ut eo\ntempore quo potes uincere nequaquam uincendi tempus amittas.\nEt quia orationem esse subeundam media nocte diximus,\nnon minus etiam de huiusmodi hora diei dicendum uidetur: contraria\nenim nox diei est - quid enim luci commune cum tenebris? - et ideo\naduersa sibi eadem nocturna est et diurna. sicut enim media nocte\nprimitiua Aegyptiorum temptator occidit et ex eo cognoscitur, quod\nea maxime hora operetur aduersarius, ita e contrario, quod meridiano\ntempore uirtus diuinae lucis operetur.\nunde et Abraham circa\nmeridiem sobrias tendebat excubias et boni aliquos expectabat\neuentus, leuans oculos suos ac finitima perlustrans, quod eo tempore\naduenientem gratiam sibi quaereret. illo igitur tempore cum duobus\nangelis sanctis diuinus ei hospes aduenit, illo tempore Christum suscepit\nhospitio, illo tempore illa quae legis et intellegis celebrata mysteria\nsunt. quando enim magis diuina debuit fidelem uirum inlumnareinluminare\npraesentia quam cum lux diei plenior refulgeret ?\nmeritoque etiam\n25 sanctus Ioseph receptis fratribus et adcersito iuniore germano o, quem\nmaxime diligebat, meridie instaurat conuiuium. erat enim meridies\n\n\n\n\n\n\nin sancti Ioseph pectore, quando laetas epulas fratribus splendentis\ngratiae ministrabat suauissimique cibos alloquii diuidebat, ut, cum\nilli poenam fratris metuerent adpetiti et uenditi in seruitutem, ille\ndiuino iudicio ipsis diceret esse prouisum, ut in Aegyptum deduceretur\nqui famem sustinentibus alimoniam non negaret.\nHabemus ergo in nobis meridiem. meridies est ei cui iustitiae\nsol refulget et cuius opere bono uel cogitationibus innoxiis et pura\nmente atque sincera pascitur Christus. disce igitur, quemadmodum\ntibi ipse facias meridiem: reuela, inquit, ad dominum\nuiam tuam et spera in eum, et ipse faciet: et\neducet sicut lumen iustitiam tuam et indicium\ntuum sicut meridiem. ubi enim uera est fides,\nibi ueri luminis gratia est; ubi innocentiae prolixior custodia uirtutum-\nque longa meditatione processus, ubi splendor bonae conscientiae\ndiu permanens, ibi intellegibilis est meridies. ibi et tu Christo mentis\ntuae epulas exhibebis et in diuitiis eius etiam ipse pasceris, ita ut\nnon praematurus luminis ueri sequatur occasus nec quidam studiis\ntuis tenebrosus cito uesper incumbat et opera bona interiectus inpediat.\nquodsi temptationum nox aduenerit, non inmerito media\nnocte surgendum et orandum diu et protrahenda psalmis tempora,\ndonec ueniat dies et inlucescat tibi Christus.\nUide igitur, ne et per diem tibi media nox fiat, quo princeps\nmundi tenebrosus et squalidus plenitudinem tibi temptationis offundat\nsurge igitur et excita tuam mentem. non dormitat qui custodit\nte, si te non repperiat dormientem, sed surget, si et ipse fuerit tuae\nanimae uigiliis excitatus, et imperabit uento et fiet tranquillitas m\n\n\n\n\n\n\ntuo pectore, quod diuersarum procellarum turbine fluctuabat. surgendum\nigitur nobis. solet sponsus media nocte uenire; caue ne te\ndormientem inueniat, caue ne facem tuam non queas somnolentus\naccendere.\nsurgendum, inqllam, et domino confitendum est, ut gratIas\nagas, confitenda etiam eius aeterna indicia, quiequid nobis boni\naccidit, ut eius iustitiae deputemus ac, sine diuites sumus sine salubriter\nualemus, iustitiae domini deferamus, quia iustus est, ut opus\nsuum tueatur ac seruet, ut, quos nudos indotata quadam naturae\nsorte in hanc proiecit corporis infirmitatem, uigore animi et misericordiae\nsuae dote pauperes uestire dignetur. quod utique omni agendum\nuirtute manifestum est, ut nec die nec nocte nec ullo tempore a\ngratiarum actione debeamus uacare.\nSequitur uersus septimus: particeps ego sum omnium\ntimentium te et custodientium mandata\ntua tua. habet et Christus participes atque consortes sui. denique\nDauid probat dicens: unxit t e deus, deus tuus. oleo\nlaetitiae prae consortibus tuis. habet participes\ncarnis, quia carnem suscepit. habet prophetiae, quia prophetam,\ninquit, uobis suscitabit dominus deus uester\nde fratribus uestris tam quaquae m m e. ipsum\naudietis per omnia quaecumque loquetur uobis.\nerit autem, omnis anima quaquae e non audieriaudierit\nt prophetam illum exterminabitur de pIe be.\nipse est uerus propheta, qui sine alterius munere Iutura cognoscit,\nqui ea quae uentura erant locutus est in prophetis. an non est propheta\nqui facit alios prophetare ? ipse est qui auditur sicut lex, quia\net lex ipsius. denique si Moysen, inquit, e t prophetas\n\n\n\n\n\n\nnon audiunt, nec si quis ex mortuis ad illos\nabierit credent. ideoque populus Iudaeorum, quia non audi\nuit hunc prophetam, de plebe exterminatus est, ut populus dei esse\ndesineret qui ante dei populus dicebatur. habet consortes baptismi,\nquia baptizatus pro nobis est, habet consortes iustitiae, quia ipse\niustitia est et nobis de suo dedit sui habere consortium: habet consortes\nueritatis. quia ipse ueritas est et nos tenere uoluit ueritatem: habet\nconsortes resurrectionis, quia ipse est resurrectio, habet consortes\ninmaculatae uitae, quia ipse inmaculatus est, et quicumque in nouitate\nuitae ambulauerit, quicumque iustitiae tramitem tenuerit.\npartieeps\nChristi est. habet etiam tribulationis suae participes, ideoque,\nqui particeps eius esse cupiebat, dicit: nunc gaudeo in passionibus\npro uobis et adimpleo ea quae desunt\ntribulationum Christi in carne mea pro corpore\neius, quae est ecclesia. sepulturae quoque eius\nparticipes sumus; quisque enim consepultus est cum ipso per baptismum\nin morte, particeps eius est. ideoque ipse apostolus, adstruens\nquam nobis gratiam dederit dominus Iesus, ait: participes\nenim Christi facti sumus.\nSed et ille particeps Christi est, qui qui lugentem maesto solatur\naffectu, qui in carcere constitutum proprio non defraudat officio, qui\nad lectum aegrotantis adsidet, non ut capiendae hereditatis tendat\naucupium, sed ut morbi uim sollicito mitiget ministerio, ut sedulo\nfessum sermone demulceat, qui nudos uestiat, esurientes reficiat.\nin his enim frequenter est Christus, sicut ipse ait: in carcere eram\net non uenistis ad me, nudus eram et non operuistis\nme; quod enim uni eorum non fecistis,\n\n\n\n\n\n\nnec mihi fecistis.\nsi oderim mendacium, particeps Christi\nsum, quia ueritas Christus est: si fugiam iniquitatem, particeps Christi\nsum, quia Christus iustitia est. beatus qui hoc potest dicere. sicut\nenim membrum particeps esse dicimus totius corporis, sic coniunctum\nomnibus timentibus deum, qui non dicat alteri: \\'non es de corpore\nmeo\\', hoc est non dicat pauperi diues, non ignobili nobilis, non\naegro sanus, non fortis debili, non inperito sapiens dicat: \\'non estis\nmihi necessarii\\', particeps corporis Christi est quae est ecclesia.\nsed\nqui sciat quod hi, qui uidentur in ecclesia debiles pauperes inprudentes,\netiam peccatores, abundantiore indigeant honestate et maiore\npraesidio fulciendi sint, qui hoc nouerit, ipse potest dicere: particeps\nego sum omnium timentium te, qui conpatiatur\nmagis huiusmodi hominibus quam fastidiat eos, conpatiatur infirmis,\nut sciat quia unum corpus omnes sumus et membris membra conexa,\nut alterum sine altero esse non possit et, cum alterum dolet, conpatiatur\nalteri. iste ergo recte potest usurpare huius uocis auctoritatem.\nUide autem, quam uerecunde propheta dixerit: particeps\nego sum timentium t e. non dixit \\'imitantium\\'. sed\n\\'timentium\\'; initium enim sapientiae est timor\ndomini. inter rudes se constituit humilitate, cum ueteranos deuotione\nsuperaret. sed tamen et timere uirtutis est, quia scriptum est:\ntimete dominum, sancti eius.\nSed quibus timor iste non sanctus uideatur - quia sunt\nqui ignaua formidine pertimescunt et hebeti trepidant metu -, addidit:\net custodientium mandata tua, ut ostenderet\nse sancti timoris esse consortem. aut sic: potest quidem timere corde\n\n\n\n\n\n\ndeuotus, sed opere piger, ut sit religiosus affectu, otiosus actu;\nnon\ntamen potest piger esse qui domini mandata custodit. qui ergo timet,\ncustodit; ergo eius est custodire qui timeat. sanctus itaque hoc\ndicit; ego autem mihi hoc usurpare non possum. quanti enim sunt\nqui timeant deum, et non illis conpatior, quaerunt opem: et ferre\nnolo, misericordia indigent, sumptu non adiuuo! quisquis autem\nhaec facit, ipse potest dicere se timentium Christum esse consortem.\nMisericordiae tuae, domine, plena est\nterra; iusti ficationes tua sdoce me. quomodo plena\nest terra misericordiae domini nisi per passionem domini nostri Iesu\nChristi, quam futuram praeuidens quasi praemissam propheta concelebrat\n? prophetis enim ea quae uentura sunt praeuidentibus moris\nest, ut quasi iam decursa memorentur quae posterioris aetatis sunt.\nplena est ergo terra misericordiae domini, quia omnibus data est re-\nmissio peccatorum, super omnes sol oriri iubetur. et hic quidem sol\ncotidie super omnes oritur, mysticus autem sol ille iustitiae omnibus\nortus est: omnibus uenit, omnibus passus est et omnibus resurrexit,\nideo autem passus est, ut tolleret peccatum mundi. si quis autem\nnon credit in Christum, generali beneficio ipse se fraudat, ut, si quis\nclausis fenestris radios solis excludat, non ideo sol non ortus est om\nnibus, quia calore eius se ipse fraudauit, sed quod solis est, praerogatiuam\nsuam seruat, quod inprudentis.\nest, communis a se gratiam\nlucis excludit. super omnes pluuia est, et hoc misericordiae diuinae\ndeputatur, quia pluit super iustos et iniustos. aut certe sic interpretandum,\nquod misericordiae diuinae plena sit terra, quia domini\nest terra et plenitudo eius. ipse super\nmaria fundauit eam et super flumina\n\n\n\n\n\npraeparauit illam. etenim per ecclesiam in omnes gentes diffusa est\nmisericordia domini, in omnes gentes diffusa est fides.\nFortasse dicas: \\'qua ratione non dictum est : misericordiae\ndomini plenum est caelum, quia sunt etiam spiritales nequitiae in\ncaelestibus?\\' sed non illae ad commune ius indulgentiae dei remissionemque\npertinent peccatorum, quibus ignis seruatur aeternus, et\nilla, quae caelestium uel potestatum uel ministeriorum sunt, licet\nauxilio domini fulciantur, tamen non tanta eius indigent misericordia,\nquanta ea quae sunt inferiora atque terrena; non enim illa carnis inuolucro\nuestiuntur: in qua est frequentis erroris inlecebra.\nideoque\nin superioribus ait idem propheta, quia deus dedit caelum\ncaeli domino, terram autem filiis hominum.\nunde et caelum purius et defaecatius ab omni labe peccati est longeque\nsemotius ab illo de quo scriptum est: sicut uolatilia\ncaeli. hoc enim caelum uelut medius quidam inter caelum terram\naerius locus dicitur, in quo sunt etiam spiritales nequitiae in caelestibus.\nnam in illo non appellatiuo, sed uero caelo, etiamsi diabolum\negerimus in conspectu dei angelorum non defuisse concilio, puto\ntamen nulla operari temptamenta nequitiae. denique scriptum est,\nquia angeli amauerunt filias hominum, eo quod terrenis capti detineantur\ninlecebris princeps mundi istius ac ministri eius, in quibus\nnequitia spiritalis uenenis quibusdam carnis huius inbuta et humanis\nsit infecta criminibus.\nideoque dominus in euangelo suo mt:\nfiat uoluntas tua sicut in caelo et in terra.\n25 non eadem illic iniquitas uicinum possession is finitimo rure depellere,\n\n\n\n\n\n\nuiduam hereditatis fraudare conpendiis, minores consortii iure detrudere,\nintra lignum denique et quodcumque argenti atque auri uel\naeris metallum uelut effigiem quandam caelestis includere potestatis.\nhaec cum sint maximi plena sacrilegii, in caelis uacant, in terris\nfrequentantur; uerbo enim domini caeli firmati\nsunt t, non terra firmata est.\nEt ideo iustificationes dei ab ipso domino uult doceri, quia\ndifficile est in terra magistrum huiusmodi repperire, qui ea doceat\nquae ipse non uiderit. ad illum igitur doctorem intimo propheta contendit\naffectu, qui solus magister est uerus. quomodo enim potest\nhomo quasi uerum docere quod nesciat, cum ipse sit mendax? merito-\nque ait dominus, ut nemo super terram uocet sibi quem quam magistrum,\nquia unus est magister omnium. et quomodo posset Dauid\nalium doctorem quaerere, cum ipse de deo dixerit: qui docet\nhominem scientiam? docet autem deus et mentes inluminat\nsingulorum et claritatem cognitionis infundit, si tu aperias\nostia cordis tui et caelestis gratiae recipias claritatem. quando dubitas,\ndiligenter inquiras; qui enim quaerit inuenit, e t\nqui pulsat aperitur ei.\nmulta obscuritas in scripturis\npropheticis. sed si manu quadam mentis tuae scripturarum ianuam\npulses et ea quae sunt occulta diligenter examines, paulatim incipies\nrationem colligere dictorum et aperietur tibi non ab alio, sed a dei\nuerbo, de quo legisti in Apocalypsi, quod agnus lib rum signatum\naperuit, quem nullus ante aperire poterat, quia solus dominus Iesus\nin euangelio suo prophetarum aenigmata et legis mysteria reuelauit,\nsolus scientiae clauem detulit et dedit aperire nobis.\nDicunt se Iudaei habere clauem scientiae, sed non habent;\nnam si haberent, ipsi ingrederentur, ipsi agnoscerent penetralia scripturarum.\nnunc autem uae uobis, scribae et Pharisaei,\nqui abstulistis clauem scientiae et ipsi\nnon introistis et introeuntes prohibuistis!\nquomodo enim clauem potestis habere scientiae qui scientiae negatis\nauctorem?\net ideo ad ipsum conuersus Dauid ait: t u me, inquit,\ndoce iustifica tiones tuas, quia tu es uera iustitia, tu doce\nquae sapienter dicta sunt, quia tu es sapientia, tu aperi cor meum,\nqui aperuisti librum, tu aperi illud ostium quod in caelo est, quia ipse\nes ianua. per te si quis introierit, regnum illud possidebit aeternum,\nper te si quis intrauerit, non decipietur, quia falli non potest quicumque\ndomicilium fuerit ueritatis ingressus.\nIncipit littera \\'Teth\\', cuius interpretatio est \\'exclusio\\'.\nquid est \\'exclusio\\' ? numquid sicut domo aliquis excluditur hospitioque\ndeicitur, ita qui excluditur a dei regno bonis suis fraudatur, sicut illae\nexclusae sunt uirgines, quae secum oleum non tulerunt et, dum uenit\nsponsus, extinctae sunt faces earum atque emendo oleo inflammandisque\nfacibus occupatae fecerunt moram et ingresso iam sponso introire\ncupientes leguntur exclusae ? non arbitror. nam quomodo diceret\nbonus et sanctus propheta deiectus atque exclusus a dei regno:\niucunditatem fecisti cum seruo tuo ?\nnec prophetae\n25 meritum huiusmodi intellectum uidetur admittere nec series\n\n\n\n\n\n\nsubditorum. audis dicentem : suauises, domine, et in iucunditate\ntua doce me iustificationes tuas;\naudis dicentem: bonum mihi lex oris tui super milia\nauri et argenti: et potes dicere quod sit exclusus a regno,\nqui non est exclusus a lege? quid ergo intellegemus? haeret interpretatio:\nobscuritatem sensui sui sermonis uidetur offundere.\nUocant merita prophetae, uocat eius gratia, uocat subiectorum\nseries, ut altioris intellectus aliquid debeamus eruere. e t occurrit\nin tempore, quod interdum excludamus in bono.\nscriptum est enim:\nperfecta caritas timorem excludit foris. et generaliter\nquidem caritas excludit timorem, ut miles, qui imperatorem\ndiligit, bella pro imperatore suscepta non metuit, ut seruus amans\ndominum, quamuis per deuia et praerupta mittatur, tamen omnia\npericula domini amore contemnit ac. si quis dominum petat, se ipsum\nofferre non trepidat: ut, qui trans mare positos filios uidere desiderat,\nnon metuit naufragia, liberorum caritate ingreditur maris\nfluctus, subit incerta nauigii, sed metum discriminis leuant desideria\nfiliorum. quam pulchre etiam de martyribus dicitur, qui uere militant\nChristo, qui persecutiones ungulas gladios incendia non timentes\ninfestis se regibus obtulerunt! timorem etenim quem poterant habere\npoenarum excluserunt amore martyrii.\nHunc sensum autem esse interpretationis huius etiam de\nThrenis Hieremiae possumus adprobare. nam et ibi sub hac littera\nscriptum est: bonus est dominus sustinentibus\neum, animae quae quaerit eum; bonum est\nsustinere p t sperare in salutare dei. bonum\nest u i ro cum portauerit iugum graue a\n\n\n\n\n\n\niuuent tute sua, se debit singulariter et silebit, quia\ntulit iugum graue. haec utique quid aliud adstruunt nisi\nbonae exclusionis hanc interpretationem uideri? quis enim sustinet\ndominum nisi studio caritatis? quis est qui sperat nisi qui quod\nsperat optat et diligit: quod enim speramus, per patientiam\nexpectamus.\nergo qui sperat sustinet, qui sustinet\ninpatientiae utique excludit affectum. quis est qui portat iugum\ngraue a iuuentute sua nisi qui deliciis renuntiat, luxuriam fugit?\nquis est qui singulariter sedet nisi qui saecularibus uoluptatibus\nabdicatis molestiarum omnium excludit tumultus? iste ergo timere\nnil poterit qui caritatis gratia uim timoris absorbuit.\nEst et alius qui excludatur in bono, ut ille qui apostolica\nauctoritate sublatus e medio plebis est, quia malum opus fecit,\ntraditus in carnis interitum, ut eius spiritus saluaretur. ex quo\nintellegimus, quia in bono excluditur qui iubetur agere paenitentiam,\nut humilietur et conpungatur corde; haec enim reconciliationis\nsolent esse suffragia.\nDenique etiam in Hieremia scripta sub hac littera id uidentur\nsignificare; sic enim legimus de Hierusalem illa terrena: in munditia\neius ante pedes eius, non fuit memor\nnouissimorum suorum et cecidit inualide:\nnon est qui consoletur eam. uide, domine,\nhumilitatem eius, quia magnificatus est\ninimicus. et quia humiliata est Hierusalem, merito postea ei\ndicitur: defecit iniquitas tua, filia Sion. et omni\nqui paenitentiam egerit, lacrimis propriis peccata defleuerit, bene\ndicitur: defecit iniquitas tua.\nalibi quoque sub hac\nlittera dicit Hieremias: boni erant uulnerati gladio\nquam uulnerati fame; abierunt conpuncti\n\n\n\n\n\n\na natiuitate agrorum. conpungimur igitur, quando\nnostrorum agimus paenitentiam delictorum, conpungimur etiam\nrecordatione dictorum. unde ait propheta Dauid: quae dicitis\nin cordibus uestris, et in cubilibus uestris\nconpungimini. qui autem conpungitur, utique delectationem\nexcludit erroris et qui agit paenitentiam, excludit pudorem, sequestrat\nuerecundiam flagitii confitendi, ut recuperandae spem salutis\ninueniat. meritoque et ipse Dauid, ubi agnouit errorem: peccaui,\ninquit, domino. tantus rex, tantus propheta non erubuit\npeccatum proprium confiteri et ideo dictum est ei: et dominus\nabstulit peccatum tuum.\nSublato igitur peccato ait: iucunditatem fecisti\ncum seruo tuo, domine, secundum um uerbum tuum.\nmulta uidentur in hoc saeculo iucunda esse quae non sunt, multa\nsuauia, bona plurima. luxuries uidetur esse iucunda, sed exhausto\nfit amara patrimonio; dulcis libido cum feruet, sed eadem horrida\net execranda cum proditur:\nsuaues epulae cum sumuntur, sed\nfaetidae cum digeruntur. bona multa in hoc saeculo dum uiuimus\naestimantur, quia usui nobis sunt, ut pecunia honor aurum argentum\npossessiones: eadem nihil possunt prodesse defunctis, hic omnia\nrelinquuntur, quin etiam maiore dolore quis moritur, cum se his\nfraudari copiis ingemescit. non est ergo iucunditas uera nisi illa.\nquae secundum uerbum est dei, ut quis bonorum meritorum atque\nuirtutum subsidiis gaudeat se esse munitum.\nHac Dauid iucunditate dei uel bonitate laetatur, quia\niugum graue a iuuentute portauit et sustinuit atque expectauit\n\n\n\n\n\n\ndomini in se gratiam, non praeripuit, qui saepe occidendi regis\nSaul tributa sibi copia maluit tamen expectare a domino deferendi\ntempus imperii quam occiso rege praeripere. semper deus bonus\nest, ideoque et Paulus ait: uide ergo bonitatem e t\nseueritatem dei; bonitas enim in omnes est, seueritas\nin paucos.\ndenique subdidit idem apostolus: in eos quidem\nqui ceciderunt seueritatem, in te autem bonit\natem; si enim non cecidissent, utique uterentur et ipsi dei bonitate.\nnam et tibi ideo bonus est, quia permanes; quodsi non permanseris\nin bonitate, et tu excideris. non ergo deus propterea bonus\nesse desistet, quia tu lapsus es et indiges seueritate, siquidem et\nseueritas dei in bonitate recurrat, unusquisque castigatus pedem\nreferat a peccatis et ad uirtutum tramitem bonamque conuersationem\nrecurrat.\ndenique docet de illis qui ceciderunt apostolus, quia s i\nnon permanserint in incredulitate inserentur;\npotens est enim deus iterum inserere\ni illo s, ut, quemadmodum desecta uirgulta, ita et homines uelut\ncaudicibus quibusdam uirtutis inserti bonorum fructus possint\nferre meritorum, accuses necesse est medicum crudelitatis, quia\nputrefactas uulnerum fibras ferro putauerit exsecandas, quia noxia\net serpentia ulcera igni adusserit, ne uirus in ulteriora proserperet,\nuel quia magister discipulum uerberauerit neglegentem, ut metu\nuerberum indueret diligentiam. castigare enim amantis est, non\nexecrantis, et ideo bonitatis est, non crudelitatis. recte ergo et\ndominus ubique est bonus, et cum remittit flagitia et cum peccata\ncastigat; castigat enim dominus quem diligit.\nCastigatus est etiam Dauid; denique ait: et fui flagellatus\ntota die. sed uir sapiens, qui intellexit castigationem\nillam sibi domini profuisse, ait: bonitatem fecisti cum\nseruo tuo, domine, secundum uerbum tuum,\nhoc est: etsi illa mihi ad tempus amara uisa est castigatio, mihi\nsecundum carnem, mihi secundum maestitiam corporis, tamen\nsecundum uerbum tuum castigatio illa fructus bonitatis adtulit.\nillam mihi castigationem intellego profuisse, illa castigatione me\na uitiis esse reuocatum, illa castigatione non diu aliquid in me\nlicuisse flagitiis, per illam castigationem domini nihil in me aduersano\nlicuisse, nil morti. demque:castigans castigauit\nme dominus et morti non tradidit me ipse propheta\nmemorauit; castigatur enim qui recipitur, qui autem non\nrecipiuntur non flagellantur; in laboribus enim hominum\nnon sunt et cum hominibus non f 1 age 11 abuntur.\nideoque supra ait: quam bonus Israel deus\nrectis corde! ergo bonus omnibus, quia omnes recto uult\nesse corde. qui autem cor declinauerit, ipse a se gratiam diuinae\nbonitatis auertit.\nSequitur: iucunditatem et disciplinam et\nscientiam doce me, qui a in mandati s tuis credidi,\niuxta apostolum χρστὸν \\'bonum\\' intellegimus, quia\ndixit: uide ergo bonitatem domini; iuxta euangelium\nχρηστὸν \\'suaue\\' accipimus; dixit enim: tollite iugum\nmeum, quia leue est, et onusmeum, quia suaue\nest; dixit enim: ro ϕορτίον fiov χϱηστόν. unde merito\n\n\n\n\n\n\nbonitatem dei ab ipso quaerit doceri, ne forte quis perfunctorie\naccipiens bonum deum esse in erroribus perseueret, quod per\nmisericordiam dei sciat inpunitatem suis dari posse peccatis,\ncum, etsi indulgeat dominus, tamen foeda est conuersatio in\ncriminibus semper haerere. non ergo bonitas ista uulgaris est,\nsed quae semper disciplinae expectet profectum.\nIdeoque qui intellegit altam dei esse bonitatem doceri\ndesiderat etiam disciplinam. nam plerique auertuntur ab studio\ndisciplinae, dum eam seueram et tristem arbitrantur; sed perspicacior\nsensu intellegit, quod disciplina, etsi tristis ad tempus sit, posterioribus\nfiat iucunda temporibus. sed est disciplina uel correptio\nseuerior, est etiam moderatior. moderatior est, de qua dicit dominus:\ncorripiam eos in auditu tribulationis eorum.\nest seuerior quae est in ira et furore correptio.\nunde refugiens eam\ncorreptionem dicit Dauid: domine, ne in ira tua arguas\nme neque in furore tuo corripias me, et Hieremias:\ncorripe nos, domine, in iudicio et non\nin furore. omnis ergo disciplina, etsi ad tempus habeat amaritudinem,\nhabeat perturbationem, postea tamen pacificos fructus\ngenerare consueuit.\nSed qui petit doceri bonitatem et disciplinam, debet petere\netiam scientiam doceri. nisi enim habeat scientiam, molesta est\ndisciplina, molesta correptio. quid sit scientia, doceat te Salomon,\nqui ait de domino deo nostro: ipse enim mihi dedit\neorum quae sunt cognitionem ueram. et alibi\nhic idem propheta ait: qui docet hominem scientiam.\nqui autem petit scientiam, credit mandatis dei.\nAliud est autem in mandatis dei credere, aliud mandatis\ncredere. qui enim mandatis dei credit, cito efficit ut sit in mandatis\ndei et in ipsis conuersetur. per fidem igitur scientia adsumitur,\nper scientiam disciplina; quod enim scimus placere posse, in eo nos\nconuersatio ipsa delectat. denique scriptum est: nostra autem\nconuersatio in caelis est. praecessit scientia, secuta\nest conuersatio. de \\'mandatis dei credere\\' diximus; \\'in mandatis\nautem dei\\' hoc est: in ipsis esse et credere quia uera mandata sunt.\nnisi autem credideris mandatis dei, eorum utique scientiam quae\nper mandata dei docemur habere non poteris.\nSequitur uersus tertius: priusquam humiliarer\nego deliqui, propter hoc uerbum tuum eg o custodiui\n. alia traditio habet: priusquam humiliarer ego\nnesciui. unde putant aliqui, quod anima hominis hoc dicat:\n\\'priusquam humiliarer, ut in hoc lutum corporis introirem, tua\nquae non legeram mandata nesciui. sed quia Septuaginta uirorum\nsententias magis sequitur ecclesia et hic sensus est planior et nihil\noffensionis admittit, quod possit aliquibus scrupulum commouere,\nideo ita accipiamus, ut \\'humiliarer\\' sit dictum, eo quod peccato.uideatur\nhumiliatus. propter peccatum enim temptationes saepe\nnascuntur; denique Adam et Eua post culpam utique deiecti sunt.\nergo humilitatis nostrae causa peccatum est uel humiliationis;\nnon enim hoc fugio. potest enim de aduersis plerumque intellegi\nhumilitas, ut est: bonum mihi quod humiliasti me,\nut discam iustificationes tuas, et: nisi lex\ntua meditatio mea sit, tunc forsitan perissem in\n\n\n\n\n\n\nhumilitate mea, et: humiliatus sum ualde.\nhic ergo\nostendit humilitatem ortam esse de culpa. et quia culpa praecessit,\nideo humiliatum ostendit, hoc est adtritum temptationibus et\naduersis et traditum anxietatibus, quemadmodum et ille, qui\ntraditus est a Paulo in interitum carnis, humiliatus utique est,\nut postea posset reconciliationem mereri.\nSed quamuis humilitas ista, hoc est uelut quaedam deiectio,\nperturbationis, non uirtutis sit, generat tamen saepe uirtutem\net fit non poena, sed remedium delinquentis. nam si peccatis tuis\ntribuas quod humiliatus es, quicquid acciderit in te retorques et\nex reo incipies esse iustus qui te ipse condemnas; iustus enim\naccusator est sui in exordio sermonis.\nnec\npotes indignum te iudicare humilitate qui propria errata cognoscis,\nin quibus erubescendo non utique extolleris, sed humiliaris. uides\nergo, quia ideo humiliatus es, quia deliquisti et non seruasti eloquia\ndei. unde serua diligentius, ne pecces, ne iterum, quia deiectus es,\ntristitia absorbearis et fiat tibi deiectio tua incrementum iniquitatis,\nquae debet esse correctionis occasio.\netenim in temptationibus\nhomo sicut aurum in conflatorio conprobatur. uides propheta\nquid dicat: priusquam humiliarer, inquit, deliqui.\niure ergo temptationibus traditus est, quoniam delinquebat, delinquebat\nautem, quia dei eloquium non tenebat. uerum inde ordinem\nemendationis inuenit, unde culpa processerat; coepit esse subiectus\neloquio diuino et culpa desiuit.\nSequitur uersus quartus: bonus es, domine, e t\nin bonitate tua d o ce m e iustif icationes tuas.\netiam usus disciplinae saecularis accepit, ut unusquisque iudicem\n\n\n\n\n\n\nsuum laudet. unde apostolus sequens diuinarum ordinem scripturarum,\ncum diceret causam, ita coepit: d e omnibus quibus\naccusor, rex Agrippa, a Iudaeis, aestimo me\nfelicem apud te incipiens rationem reddere,\net infra: credis, rex Agrippa, prophetis?\nscio\nquia credis. ergo si laudantur homines, m quibus plerumque\naliena laudantur, quanto magis unusquisque dei sibi conciliare\ngratiam debet, ut dicat: bonus es, domine! nam si hoc\ndicat homini, ut esse admoneatur quod forsitan non sit, et bonitatis\netiam ipse praedicatione mitescit terroremque inmitis deponit\naffectus; quanto magis deo laus sua est deferenda, qui nisi bonus\nesset, super terram stare quis posset ?\nproprium est autem dei ut\nbonus sit. denique in euangelio habes, quia arbor bona\nfructus bonos facit. fructus eius angeli sunt, fructus eius\nhomines sunt, hoc est rationabiles, sancti, si domini praecepta\ncustodiunt, fructus eius sunt hi qui nascuntur in terris, fructus\neius sunt uirtutes hominum. merito ergo arbor bona bonos\nfructus facit. prius igitur radix laudetur, ut fructus possit\nprobari. sed et alibi ait idem dominus Iesus: et pater uester\nqui bonus est dabit bona data petentibus se\nSed quamuis bonus deus sit, cuius etiam amara plus prosunt\n—non enim inferuntur ut noceant, sed ut corrigant —, rogatur\ntamen, ut in bonitate sua doceat nos iustitias suas. considera medicum\nutilia adponentem medicamenta uulneribus, ea tamen, quae\nmordeant ulceris uirus, aut certe ferro putrefacta resecantem.\ncum m eo ipso sit bonus medicus, quia utilitatem operatur aegroti,\net faciat quod prodesse nouerit, tamen, quia aeger dolorem aut\n\n\n\n\n\n\nnon uult aut non potest sustinere propter infirmitatem affectus\nsui, rogat ut medicus eum quadam bonitate et suauitate sua curet,\nnon asperitatem adhibeat medicamentorum, non ferro incidat\nuulnerum fibras aut, si aliter non potest, ut cum moderatione\n\nfaciat et quadam subtilitate mitiget uim doloris.\net ideo in euangelii\nbonitate melius docentur iustificationes dei quam in legis\nseueritate. opus autem iustitiae iustificatio est. unde scriptum\nest, quia Pharisaei se iustificare noluerunt non baptizati baptismo\nIohannis. in eo enim iustificationem non fecerunt, quia noluerunt\nagere paenitentiam delictorum, quam propheta in bonitate uult\nagere, ut ei fiat peccatorum remissio sine atrocitate damnationis\ncum remissionis gratia.\nSequitur uersus quintus: multiplicata est super er\nme ini quit a s superborum, eg o autem in toto\ncorde meo scrutabor mandata tua. quanto magis\nquis deo seruire desiderat, tanto magis in se excitat aduersarios\net tamquam athleta fortis coronam iustitiae reportare desiderans\ninritat in se plurimos et lacessit, qui inuident nostro profectui.\nquod etiam in posterioribus euidenter ostendit:\ncum odiosis\nnon habentibus pacem eram, inquit, pacificus.\nnihil tamen tranquillitas eius proficiebat, ut eos qui pacem oderant\nsua tranquillitate conponeret et eorum studia conprimeret; cum\nloquebar illis, inpugnabant m e gratis, hoc\nest: cum causas inpugnandi non haberent, tamen inpugnandi studium\nnon deponebant.\nita ergo multiplicantur siue nequitiae spiritales\nsiue homines et multiplicatur eorum iniquitas super iustum.\nuerbi gratia si filium iustus amittat, quod saeculi usu saepe contingit,\n\n\n\n\n\n\nsi amittat patrimonium uel diuersis adficiatur incommodis rerum\nuel corporis infirmitatibus, tunc dicunt superbi: \\'ubi est iustitia\neius, ubi misericordia?\necce quia sic multatus est, ecce quia ei\ninnocentia sua nihil prodest ideoque ad uitae huius specimen\nextrahendum tres illi sancto specie amici, obtrectatione autem\niniqui, probitatis atque iustitiae eius inuidi, exprobrantes grauia\nobprobria congerebant et qui uenerant ad consolandum insultare\ncoeperunt.\nSed iustus his non mouetur ideoque nec Iob frangebatur.\ndenique in amissionibus filiorum uel patrimonii dicebat: dominus\ndedit, dominus abstulit; sit nomen domini\nbenedictum. ergo et in aduersis positi dicamus: bonitatem\nfecisti cum seruo tuo. potest enim dominus in melius\nmutare quae facta sunt, ut Iob sancti habemus exemplum, et quae\namissa sunt reddere potest, qui ei et amissis filiis generaret meliores.\nnumquid deo est difficile meliora donare? potest, etiamsi nihil\ndonet, hoc ipso tamen iusto esse prospectum, si forte futuri inprobi\nrapti sunt, ne mutaret malitia cor eorum. similiter et de patrimonio:\nquasi non uideamus plurimos propter opes patrimonii in periculum\nsalutis esse deductos, plurimis ex diuitiarum abundantia causam\nortam esse peccandi. qui enim non habet quod donet, adscribi ei\nculpa non potest quod non donauerit; qui autem habet quod\ndonet et non dat, utique obnoxius incipit esse peccato.\nSequitur uersus sextus: co ag u l atum est u t lac\ncor eorum, ego autem legem tuam me d it ab ar.\nsubtile cor sanctorum, coagulatum est uero cor superborum.\nut enim lac natura sui purum, speciosum atque sincerum est, sed\n\n\n\n\n\n\ncorruptione coacescit, sic mentis et cordis humani natura pura\nsincera perspicua est, priusquam uitiorum admixtione coacescat.\ncoagulato enim lacte fit quaedam concretio nec suauitatem habens\neandem nec gratiam.\nita homines, qui ante sedulitate gratia suauitate\nuerborum lactis speciem praeferebant nulla inuidia corruptam,\nhi si coeperint inuidere, coagulatur in uitium cor eorum et fit de\nsuauitate amicitiae amaritudo maliuolentiae et insuauis quidam\nhorror inuidiae. ergo coagulatum est cor per superbiam, per inuidiam,\nquae lenitatem naturae fluentem beniuolentiam malitiae\nconcretione uitiarunt. iniquorum ergo cor coagulatur, iustus autem\nhumiliatur legis praecepta meditando, qui habet humilitatis magisterium.\nSequitur uersus septimus: bonu m m i hi quo d hu m iliasti\nme, ut dis c am iustif icationes tuas. hoc\nsecutus apostolus: placeo mihi, ait, in infirmitatibus,\nin iniuriis, in necessitatibus, in persecutionibus,\nin angustiis. cum enim conplacet in infirmitatibus\net non frangitur animo nec cedit iniuriae, discere iustificationes\ndei et meruit et impleuit. ergo hic humiliasti\nme, hoc est: diuersis temptationibus et incommodis exercuisti,\ndicit. quod aperuit et Symmachus scribens: profuit mihi\nquod adflictus sum, ut discerem iustitias tuas.\nergo qui humiliatur non deiciat animum neque frangat, sed magis\nhumiliando proficiat, ut superbum humilitate sua mitiget, insolentes\nmorum seueritate confundat, contumeliosos patientia sua\nfrangat, auaros nonnumquam etiam aequanimitate dispendii a\niurgii intentione deducat. sic enim legisti, quia iustificata\n\n\n\n\n\n\nest sapientia a filiis suis, dum Christus se offert\nsupplicio, dedit iniuriis, non subducit obprobriis nec a confusione\nsputorum auertit faciem suam; et ideo omnes patientia sua instruxit\net liuore sanauit.\nSequitur uersus octauus: bonum mihi lex oris\ntui super milia auri et argenti. non quicumque\nhoc dicit, immo rarus hoc dicit, id est: qui legem dei auro atque\nargento praeferat, qui potest propter legem dei omnia relinquere.\nsed nec Christus hunc repperit nisi de his quos ipse docere dignatus\nest. Petrus hoc dixit et probauit effectu, quia pluris legem quam\naurum habuit. ideoque ait: argentum et aurum non\nhabeo. non auarus hoc dicit, qui defosso auro incubat, non dicit\npecuniosus, qui cotidiana emolumenta sollicito rimatur affectu,\nqui cotidie opes aggerat, qui hereditatis tendit aucupia, qui circa\naegrotantis lectulum indefessas exercet excubias.\nHic aliqui \\'legem oris dei\\' tamquam legem uerbi dei accipiunt,\nut si dicas \\'legem dexterae dei\\'. bene ergo et hoc conuenit\nPetro dicenti: uerba uitae aeternae habes, et non\nrelinquemus t e, hoc est: Lextui oris super milia\nauri et argenti est; et possumus tantum deserere bonum\net saeculi huius emolumenta captare ? sed et Moyses lex oris dei\npotest dici, per quem locutus est dominus et dedit legem.\nIncipit littera apud Hebraeos decima \\'Ioth\\', quae Latina\nsignificatione confessio\\' dicitur uel certe \\'desolatio\\'. nec\n\n\n\n\n\n\ndiscors ac dissonans uidetur interpretatio, siquidem qui desolati sunt\ncitius confitentur. magis enim secundis rebus animus extolli solet,\ncum autem urgetur aduersis, tunc diuinum inplorat auxilium.\nnam et in his quae humana sunt hunc usum esse cognoscimus,\nut, cui succedunt prospera, animus elatior sit, cui mundi huius\ninfesta sunt et potentia alicuius aduersa, tunc confugiat, tunc\nopem quaerat, ut uel rogando superioris mitiget potestatem uel se\nuiribus armet adiunctis, ne quasi inferior potentioribus uiribus\nobprimatur.\nDenique Hieremias sub hac littera sic ait: manus suas\nextendit qui tribulat in omnia desideria\neius; uidit enim gentes introeuntes in sanctificationem\nsuam, quibus mandasti ne introirent\nin ecclesiam eius. de Hierusalem utique hoc dicit\npropheta, cuius deplorat aerumnam, cuius praecessit desolatio\nac destitutio, ut postea sequeretur confessio; castigat enim\ndominus omnem filium quem recipit. -recepturus\nigitur Hierusalem ante captiuitatis flagellauit aerumnis.\nnimium\nenim insoluerat et inflato se corde iactauerat, ut caput tenere non\nposset dominum Iesum, id est humilitatem gratiam iustit am\nsapientiam, hoc est uerae fidei magisterium non teneret. et ideo\ndominus castigauit eam, qui moderator omnium nouit quemadmodum\nunumquemque castiget. ut enim medicus grauiora uulnera\nasperioribus medicamentis curare consueuit, leuiuraleuiora leuioribus,\nitaet deus noster grauiora peccata maiore seueritate castigat, sed ipsa\ncastigatio ad salutem proficit; dixit enim dominus: percutiam,\net ego sanabo.\nDenique de Hierusalem spem coepit Hieremias propheta\npromittere; nam in posterioribus sub hac littera ait: dabit\n\n\n\n\n\n\npercutienti maxillam suam et satiabitur\nin obprobriis. dabit in sepultura os suum,\nsi tamen est spes patientiae. in euangelio dominus\nIesus docens uirtutem atque insigne patientiae ait: qui te percusserit\nin maxillam praebe ei et alteram;\nuult enim discipulos suos et iniuriarum esse patientes nec referire\nfacile, nedum ferire; patientia enim humilitatis indicium est. et\nideo, quoniam desolata erat ac destituta Hierusalem: dabit,\ninquit, percutienti maxillam suam, ut non se subducat\niniuriae nec declinet caedis dolorem, sed percutienti maxillam\nofferat. utrumque intellegi potest, siue ei qui percutere incipiat\nsiue ei qui iam percusserit, ut illud euangelicum compleatur:\nqui te percusserit in maxillam praebe ei\nalteram. et prophetice hoc positum est, ut doceret Hierusalem,\nhoc est plebis Iudaicae ecclesiam non aliter esse saluandam\nnisi per euangelii disciplinam, ut, cum coeperit euangelii praecepta\nseruare et operibus implere mandatum domini Iesu, tunc iugum\ncaptiuitatis de suae animae ceruice deponat, cum se subdiderit\niugo Christi.\nEt satiabitur, inquit, in obprobriis. non\ndixit: \\'subibit obprobrium\\'; facile est enim unam aut alteram\ncontumeliam sustinere. addidit: satiabitur in obprobriis,\nquo facilius domini moueat misericordiam obprobriorum\nconplurium deformitate miserabilis.\nquod utique ex libro Regnorum\npotes intellegere. quippe cum conuiciaretur Semei filius Gera\nsancto Dauid, uirum sanguinarium appellans, et malediceret ei,\nquando fugiebat filium suum Abessalon parricidalia ad tempus\n\n\n\n\n\n\nbella declinans, tacebat rex et summum patientiae insigne praestabat.\netenim cum temptationis suae tempus intellegeret, ut ei\nparricidale proelium moueretur, magis humilem se uolebat uideri,\nquo domini mitigaret offensam, quam exasperandum eius arbitrabatur\nin sua temptatione iudicium, si forte suas iniurias ultum\niret.\nunde et ad populi ducem Abisai uindicare cupientem ait:\nquid mihi et tibi est, fili Saruiae? ideo maledicit\nmihi, quoniam dominus dixit illi ut\nmaledicat. ecce filius meus, qui exiuit de\nuentre meo, quaerit animam meam. si autem\\'\nmodo extraneus maledicit mihi, dimitte illum,\nut maledicat, quoniam dominus dixit\nilli, ut uideat humilitatem meam et retribuat\nmihi dominus bona pro maledicto hoc.\nquod et prophetico dixit spiritu et probauit euentu;\ncum enim\nrepleta fuerit humilitas, peccatum soluitur. denique et in\nEsaiae libro habes, quia dicit dominus sacerdotes, loquimini\nin cor Hierusalem, consolamini eam,\nquia repleta est humiliatio eius; solutum\nest peccatum eius, quia accepit de manu domini\nduplicia peccata sua. aduertis igitur quia, ubi\n\ndesolatio, ibi humilitas; desolationem enim sequitur humilitas\niusto ordine, humilitatem patientia, patientiam probatio, consolatio\nprobationem. quod habes et in apostolo scriptum, quia t r ibulatio\npatientiam operatur patientia autem\nprobationem, probatio autem spem; spes\nautem non confundit, quia caritas dei diffusa\nest in cordibus nostris per spiritum sanctum\nu m, qui utique nostrorum est consolator affectuum.\nQuod autem ait: dabit in sepultura os suum,\nostendit quandam supra modum patientiae taciturnitatem, ut\ntamquam sepeliat os proprium, ne loquatur, et uelut quodam\naggere uirtutum obstruat, ne uocem doloris emittat, tantum pondus\nadserens patientiae quam spes foueat, ut uocem ipsam uelut busto\nquodam ac tumulo sepeliat ac concludat, quam nulla extorquere,\nnulla nec excitare possit iniuria. huius quoque litterae interpretationem\nut potuimus explicauimus; ueniamus ad psalmum.\nItaque primus uersiculus est: manus tuae f ecerunt\nme et Parauerunt me,. da mihi intellectum, ut\ndiscam mandata tua. magno commendationis usus exordio\nest, ut opus dei esse se diceret, quo facilius circa operis sui gratiam\nfauor inclinaretur auctoris. grandis enim praerogatiua est\netiam in rebus humanis, ut aliquis operibus et beneficiis faueat\nsuis nec meritum spectet alienum, sed in suae gratiae munus intendat,\nne uideatur abrogare quod ipse donauit. itaque etsi de luto\ncorporis nostri substantia sit, carne induamur et corpus ossibus\nintexatur et neruis, tamen quod simus pretiosissimum opus dei\nnemo dubitauerit. nam et fabricam ipsam humani corporis si quis\nconsiderare uelit, nihil poterit in terra pretiosius iudicare. est\nenim homo statu celsus, uultu decorus, caesarie gratus, non in aluum\nceterarum more curuatus animantium, sed ipso naturae iure sublimis,\nqui in caelum libero spectet obtutu nulla captiuae seruitute\nceruicis adpressus in terram, sed tamquam propriae conscius libertatis\net locuples sui testis auctoris.\nUerumtamen in ceteris animantibus membrorum forma\nlaudetur, in quibus praeter gratiam corporis nihil est aliud quod\nrequiratur. homo in eo est pulchrior quod non uidetur, non in\n\n\n\n\n\n\ncorpore quod uidetur, in se habens aeternitatis gratiam et praesentium\nuenustatem - quae e enim uidentur temporalia\nsunt, nam quae non uidentur aeterna â€”, in\nhoc terrestri hospitio indutus habitatione caelesti, cui simul conpetit\net in terris uideri et deo iungi.\nmagnum sane munus, si se ipse\ncognoscat, et quaedam forma Iustitiae, mundo magis quam sibi\nnasci. unde et Salomon ait: grande homo et pretiosum\nuir misericors, uirum autem fidelem opus\nest inuenire. et uere magnus est qui et diuini operis interpres\nest et imitator dei. homo est enim qui potuit dicere: imitatores\nmei estote, sicut et ego Christi. terram excolit,\nmari tamquam possessione utitur, caeli ornamenta gratus miratur\nadsertor. euanuerat rerum natura, nisi qui ea uteretur diuina prouidentia\nesset adiectus.\nDenique postquam fecit deus caelum et terram et maria,\nposteaquam omnia reptilia uolatilia animantia, postea hominem\nfecit quem animantibus uiuentibus anteferret, de quo non inmerito\ncaelestis sententia resultauit: faciamus hominem ad\nimaginem et similitudinem nostram.\ncetera\ndixit et facta sunt, mandauit et creata sunt:\nut homo fiat, specialis quidam dei accedit hortatus, ut tamquam\nlaborantis dei in huius munere creaturae significaretur operatio.\ndeus quidem expers laboris est; sed tamen scripturae uerba quid\naliud nisi studiosam tui operationem eius ostendunt ? ergo si deus\nmaiore quodam studio te creauit, cur ipse tui studium derelinquas ?\nsi deus in te laborauit qui laborare non nouit, cur ipse fugitans sis\nlaboris ?\nManus tuae, inquit, fecerunt me et parauerunt\nme. clamat ad deum propheta: opus tuum, domine,\nne deseras, non derelinquas. te auctorem conuenio, te teneo conditorem,\npraesidia aliena non quaero. in adiumentum accingere\nqui accinctus es ut creares. dic ipse, Dauid, quid senseris, cur\ndixeris: manus tuae fecerunt me. sed dixisti inferius:\ndomine, retribues propter me; domine, miseri-\ncordia tua in saeculum, opera manuum tuarum\nnon omittas. hoc est dicere: bestias non fecerunt\nmanus tuae, sed dixisti: producant aquae reptilia\nanimarum uiuentium, et produxit terra secundum genus\nquadrupedia et reptilia et bestias terrae. me autem, inquit, fecisti,\nme tuis manibus figurasti, hoc est: non figurasti bestias manibus\ntuis, non reptilia, non uolatilia; m e autem fecerunt manus\ntuae et parauerunt me.\nNon mediocre opus est quod paratum est, cum sapientia\nunumquodque disponitur et paratur. denique Sapientia dicit:\ncum pararet caelos, cum illo eram. quod de hominibus\nidem dicit propheta: uox domini praeparantis\nceruos. quae uox domini est nisi: faciamus hominem?\nqui sunt isti cerui nisi inimici serpentibus, qui super aspides ambulant\net uenena non sentiunt? non uile igitur, non corporale arbitror\nquod parauit deus. nosce te ipsum, homo; tuae animae dicitur\nin Canticis: nisi cognoueris te formosam in mulieribus.\ncognosce te, anima, quia non de terra, non de luto es,\nquia insufflauit te deus et fecit in animam uiuentem. opus es magnificum,\ndei generatione inspiratum. adtende tibi, ut lex\n\n\n\n\n\n\ndicit; hoc est \\'tibi\\', id est animae tuae. saecularia te et mundana\nnon teneant, terrestria non morentur. ad illum tota intentione\n\nfestina, ex cuius inspiratione consistis.\ngrande, inquit, homo\net pretiosum uir misericors, uirum autem\nfidelem opus est inuenire. disce, homo, ubi grandis\natque pretiosus sis. uilem te terra demonstrat, sed gloriosum uirtus\nfacit, fides rarum, imago pretiosum. an quicquam tam pretiosum\nquam imago est dei, quae tibi primo fidem debet infundere, ut in\ncorde tuo refulgeat quaedam auctoris effigies, ne, qui mentem tuam\ninterrogat, non agnoscat auctorem?\nan quicquam tam pretiosum\nquam humilitas, ut naturam corporis et animae perspiciens altero\nte subicias, altero recognoscas? prona in uitium carnis inlecebra\nmisericordiam suadet, quia quod alteri contuleris tibi soluis; quicquid\na te procedit in te recurrit et quicquid feceris tibi soluis et\nquicquid profueris tibi proficit.\nUiuacis animae uigor, sensus rationis et intellectus capax\natque iudicii, ut digna domus tanto habitatore uideatur, non amittat\nsuae praerogatiuam naturae, ne hominis nomen amittat. scriptura\nenim eum hominem dicit, qui est ad imaginem et similitudinem\ndei, peccantem autem non hominem, sed aut serpentem aut equum\nadhinnientem feminis aut uulpiculam aut iumentum uocare consueuit.\nnolite fieri sicut equus et mulus,quibus\nnon est intellectus; in freno et camo maxillas\n\n\n\n\n\n\n\n\n\n\neorum constringe qui ad te non adpropinquant,\net: dicite huicuulpi de Herode ait, generatio\nuiperarum uocatur ab Iohanne plebs hominum.\nmagnum ergo opus dei es, homo, magnum est quod dedit tibi deus.\nuide ne quod deus tribuit amittas magnum illud munus, quod es\nad imaginem dei, et hoc in te puniatur magis. deus enim non punit\nsimilitudinem suam, sed eum punit, qui ad similitudinem dei factus\nhoc quod accepit seruare non potuit. punitur ergo illud quod ad\nsimilitudinem dei esse desistit, hoc est peccatum tuum. nam\nsuam deus non damnat imaginem nec in illud incendium mittit\naeternum, sed magis uindicat imaginem suam de eo qui imagini\nilli fecit iniuriam, ut per malitiam quod eras esse desineres et fieres\nmulus ex homine. uindicatur ergo imago, non condemnatur, uindicatur\nquasi expulsa, non condemnatur quasi rea.\npostquam enim\npeccasti, aliud esse coepisti, illud quod eras esse desisti. quomodo\nigitur punitur in te quod in te non inuenitur? nam si inueniatur\nin te imago dei et similitudo, non supplicio incipis dignus esse, sed\npraemio. ita imago illa, qua ad imaginem et similitudinem dei factus\nes, non condemnatur, sed coronatur. condemnaris autem in eo\nquod ipse mutatus es, ut fieres ex homine serpens mulus equus\nuulpicula. his nos enim nominibus iam scriptura condemnauit,\nquia exuti caelestis imaginis ornamento etiam nomen hominis\namittimus, qui gratiam hominis non tenemus.\nIn aliquibus tamen codicibus inuenimus manus tuae\nfecerunt me et plasmauerunt me. nec istud alienum,\nquia et Iob dixit: manus tuae plasmauerunt me\net fecerunt me. unde et hic dicitur, ut meminerit deus quia\npuluis sumus et uberioris gratiae munus infundat nec infirmum\n\n\n\n\n\n\nopus deserat. gubernator fluctuante nauigio plus laboris inpendit\nquam cum secundo remigio labitur fluctu et uentorum flatus\nsupparo superante praecurrit.\nManus tuae, inquit, plasmaueruut me e. \\'manus\\'\ndicit pluraliter, non \\'manum\\'. at uero alibi ait: ego manu\nmea solidaui caelum, et: manus mea fecit haec.\nin hominis constitutione uidetur non abundasse quod toto mundo\nut fieret abundauit. caelum manus una firmauit, ut scriptum est,\net utraque dei manus hominem figurauit, ut legimus. caelum\nnon ad similitudinem, homo ad similitudinem; angeli enim ad\nministerium, homo ad imaginem.\nEsto ut et angeli ad imaginem; scriptura tamen de homine\nlocuta est quod sit ad imaginem. habemus enim aliquid quod angeli\nfortasse non habeant; ubi enim abundauit peccatum,\nsuperabundauit gratia. nobis est natus Christus\nex uirgine; legimus enim: puer natus est nobis, filius\ndatus est -nobis.\nnobis carnem suscepit, immo potius nos\nin illa carne suscepit, quod filium hominis in dei sede constituit.\nnon lego angelos in dei sede nisi stantes, nisi ministerium deferentes,\nnon lego angelos, sed homines consepultos Christo et in Christo\nresuscitatos. denique ait apostolus, quia conuiuificauit\nnosin Christoâ€”cuius gratia estis salui fecit\nsimul suscitauit simulque fecit sedere\nin caelestibus in Christo Iesu.\nfilius ergo homims\nad dexteram dei, non angelus, non archangelus nec Cherubim et\nSeraphim. illa laudant, filius hominis sedet filius hominis\n\n\n\n\n\n\n\n\nangelorum ore laudatur, quod angelos malos uicerit, de nequitiis spiritalibus\nquae sunt in caelestibus triumphauerit, quod fecerit similes\nangelorum homines, in quibus ante erant contagia mortuorum.\nUe rb o, inquit, domini caeli firmati sunt\net spiritu oris eius omnis uirtus eorum. homo\nquoque spiritu domini perfectionem uitae consummationemque\nuirtutis accepit. inspirauit in eum deus spiritum\nuitae et factus est homo in animam uiuentem\ne m. uita ergo nostra coepit ex inspiratione diuina, sed uita haec\nsecessione animae corporisque dissoluitur, inspiratio autem diuina\nnon soluitur. et ideo intellege aliud esse quod figuratum est, aliud\nquod factum est uel paratum, meritoque dupliciter habes scriptum\nde homine. primum enim scriptum est: faciamus hominem\nad imaginem et similitudinem nostram et:\ndominabuntur, inquit, uel principatum habebunt\net: fecit deus hominem ad imaginem\nd e i.\nsecundo autem loco ita scriptum est, quia accepit deus\npuluerem de terra et plasmauit hominem. ubi\npuluis, ibi plasmatio, ubi autem non puluis, ibi non terra, non\nmateria, sed incorporeum, sed admirabile; ibi non materia, sed\ninmateriale. quod enim secundum imaginem est, non est in corpore\nnec in materia, sed in anima rationabili. ibi operatur, ibi ostenditur\nhomo ad similitudinem et imaginem dei, ubi iustitiae, ubi\nsapientiae, ubi omnis forma uirtutis adsumitur.\nSi intellegas imaginem, uidebis ad imaginem; homo enim\nnon est imago dei, sed ad similitudinem factus est. alius est\nimago dei inuisibilis, primogenitus uniuersae\ncreaturae, per quem facta sunt omnia. ille\nnon ad imaginem, sed imago; tu non imago, sed ad imaginem.\nhabes ergo in tua substantia aliquid de imagine et similitudine\ndei, quod sit diuinae simile imaginis. propterea imago ad eum,\n\n\n\n\n\n\nqui est ad imaginem, uenit et quaerit imago eum, qui est ad similitudinem\nsui, ut iterum signet, ut iterum conformet, quia amisisti.\nquod accepisti. insufflauerat enim tibi deus, ut inspirationis suae\ndono haberes gratiam, quam tibi tua culpa sustulerat. factus eras\nin animam uiuentem; audi quid dicat: non in carnem, sed in\nanimam uiuentem.\nsed quia peccator signaculum tenere non potuit\nex III crmine positus non habebat quae dei sunt sed quae hominum,\npropterea uenit dominus noster Iesus Christus, ut legisti in euangelio,\net a mortuis surgens cum clausos discipulos repperisset, claustris\ningressus est manentibus et dixit pax uobis; sicut misit\nme pater, et ego mitto uos. cum hoc dixisset,\ninsufflauit eis et dixit: accipite spiritum\nsanctum.\nUidesne ergo quae manus fecerint hominem aut quem hominem\nfecerint? illum utique, quem secundum Christum induimus,\nexpoliantes ueterem hominem cum actibus\neius, et induimus nouum qui renouatur in\nagnitionem secundum imaginem eius qui\ncreauit eum, ubi non est seruus et liber,\nsed omnia et in omnibus Christus.\nChristum ergo\ninduimus, sicut et alibi dictum est: Christum induistis.\naccepimus spiritum sanctum, qui non solum nostra peccata dimittit,\nsed etiam nos facit sacerdotes suos aliis peccata dimittere. ideo ait\npropheta: tu finxisti me et posuisti super me\nmanum tuam. finxit per lutum, posuit per gratiam spiritalem,\nlicet plerique hunc psalmum ex persona dictum saluatoris accipiant.\naudi quia manus domini etiam spiritus dicitur. clamat Iob: spiritus\ndiuinus qui fecit me.\nistae sunt ergo manus quae\nhominem parauerunt, Christus et spiritus. ergo dominus Iesus et\n\n\n\n\n\n\ncorporis auctor est nostri, qui primum fecit hominem ad imaginem\net postea de luto finxit et uoluit seruare quod fecerat, saluare quod\nplasmauerat, ut totum hominem saluum faceret, sicut ipse dixit in\neuangelio:\nmihi irascimini, quia totum hominem\nsaluum feci in sabbato? quod specialiter ecclesia docet,\nquia non solum anima, sed etiam caro nostra seruatur, anima per\ncognitionem dei, caro per resurrectionem; quorum alterum docuit\ndiuini auctoritate sermonis, alterum propriae resurrectionis exemplo.\nSic est ergo homo geminae substantiae; alia est enim facti\nsubstantia, alia figurati; ista de dei spiritu, illa de limo. propterea\nait Iob: resuscitabit corium meum, quia quod de\nlimo est resuscitatur — terra enim in terram redit —, quod autem\nfactum est, ut principatum haberet super ceteras animantes, id\npraestantius esse intellegis; intellegis enim etiam bestiis nobiscum\ncommune consortium est. et ideo homini specialis praerogatiua\ndonata est, id est anima qua ceteris animantibus imperat;\nsed\nut possit imperare, debet deo esse subiectus. docetur igitur seruire,\nut ad regnum peruenire mereatur; qui enim seruit Christo, placet\ndeo. qui seruit Christo placet utique ueritati et debet nescire mendacium,\nqui seruit iustitiae debet repellere iniquitatem, qui seruit\ninmaculato debet tenere castimoniae disciplinam, qui seruit luci\ndebet odisse tenebras peccatorum. ergo, quia corpus infirmum est,\nuisitationem domini postulemus, unde propheta ait: quid est\nhomo quod memor es eius, aut filius hominis\nquia uisitas eum? m?\nEt nunc in reliqua uersiculi portione ait: da mihi\nintellectum, ut discam mandata tua. spiritalem\nigitur se esse cognoscens propheta petit gratiam spiritus sancti.\netenim intellectum dari a domino et inter munera gratiarum primo\nconstitui loco in apostolica lectione didicisti, quia unicuique\ndatur manifestatio spiritus ad utilitatem,\net in propheta primo loco sapientiae et intellectus spiritalis gratia\npostulatur. petitur ergo ut dei donum. deinde uide ordinem: d a\nmihi, inquit, intellectum, ut discam mandata\ntua.\nintellectus praemittitur, ut scientia sequatur; nam nisi\nquis intellexectus, doctus esse non poterit. doctrinam igitur intellectus\nfacit, non memoria; nihil enim prodest multa legisse, nisi\nintellegas ipse quae legeris. et in apostolo post manifestationem\nspiritus sermonem scientiae legisti postea substitutum, ut scias\nintellectum memoriae praeferendum et illum posse habere scientiam,\ncui ante intellectus adfulserit.\nSimul humilitatem considera. si propheta intellectum dari\nsibi postulat, quis tam arrogans, qui profiteatur in sua potestate\nesse intellegentiam ? intellectum petit, ut ipse se nouerit et naturae\nsuae possit scire rationem. at illi, qui de rerum natura disputant,\ncaeli scrutantur plagas; qui se ipsos scire non possunt, putant\nintellegentiam sine dei dono posse concedi.\nunde et nos humilitatem\ndebemus adsumere, ne extollamur, si forte unam aliquam de scripturis\nparabolam cognouerimus aut, quia interdum secundum litteram\nplana legimus, si forte secundum litteram aliquid intellexerimus,\ndoctrinae nobis adsumamus scientiam.\npropheta llle, qui accepit\nspiritum sanctum, postquam unctus in regnum est, unctus est m\nprophetam, centesimum et octauum decimum psalmum scribens\n\n\n\n\n\n\n\n\nintellectum sibi dari poscit, ut mandata dei intellegat, et scit, nisi\na domino acceperit gratiam, intellegere eius se mandata non posse.\nin euangelio quoque lego, quia proponebat parabolas dominus Iesus\net apostoli non intellegebant; denique explanationem propositae\nparabolae postulabant.\nIpse dominus Iesus cum diceret, ut legisti in libro euangelii\nsecundum Matthaeum scriptum: beati pauperes spiritu,\nsubiecit in posterioribus: omnis qui audierit uerba\nmea haec et fecerit ea, similis erit homini\nsapienti. non ergo qui audit tantummodo similis erit, sed qui\nfacit quae audierit. ergo neque factum sine auditu neque auditio\nsine facto potest esse sapientis, sed qui audit et facit. audiamus\nigitur ut intellegamus, faciamus ut intellexisse nos quod audiuimus\nconprobemus.\nSequitur uersus secundus: qui timent te uidebunt\nme et laetabuntur, quia in uerba tua\nsupersperaui. fortasse aliquibus uideatur hoc esse contrarium,\nquia iustus dicit: qui timent te uidebunt me et\nlaetabuntur; multis enim iustus grauis est cum uidetur.\ndenique in euangelio plerique dominum Iesum uidere non poterant,\nsicut Geraseni rogabant eum, ut abiret de regionibus eorum, et alii\nei transitum denegabant, quando tamen per eos transire nolebat.\nunde puto quod, sicut illic Iudaicae forma impietatis exprimitur,\nita hic ecclesiae gratia reueletur. prophetat enim totum orbem\nreplendum esse timore diuino et ideo quasi timentes deum sanctorum\ndicit cognitione laetari; qui enim uidet iustum et gaudet, etiam\nipse uult esse iustus. pulchrum est enim ut in aliis delectetur, quod\n\n\n\n\n\n\nuult ipse in se seruare, si possit.\nest enim insitum bonis, ut castum\npudicus, prudentem sapiens affectu pio diligat, misericors liberalem,\net uirtutes suas in aliis amet. plerisque enim iusti aspectus admonitio\ncorrectionis est, perfectioribus uero laetitia est. quam pulchrum\nigitur, ut uidearis et prosis! bonum ergo uir iustus.\nPropterea denique apostolus Paulus ascendit Hierosolymam,\nut iustos uideret, et cum Petro mansit diebus quindecim, ut ex eius\naliquid cohabitatione proficeret. propterea ipse Paulus et Barnabas,\ncum Hierosolymam ingrederentur, magnifice excipiebantur ab\necclesia, ab apostolis et maioribus natu.\ncum autem abire uellent,\nne discederent rogabantur et, ut postea de Paulo legimus, cum\nlacrimis deducebatur. nam si est tanta uis in naturalibus, ut\nanimal uisum prosit ictericis, ita ut mortui quoque cornu eius\nanimantis prodesse dicatur, si fuerit demonstratum his qui huiusmodi\ninciderint passionem, dubitare possumus, quod iusti sanet\naspectus ?\nergo animal uile inrationabile tantam uirtutem habet,\nut sanare hominem possit momento exiguo quo uidetur: homo iustus,\nsi tamen cum fide ab eo aspiciatur qui utilitatem ab eo percipere\ndesiderat, nihil confert? non uel ipsi oculorum radii uirtutem\nquandam uidentur infundere his qui fideliter eum uidere\ndesiderant ?\nSed quemadmodum iustus laetificat cor innocentium, cum\nuidetur, ita inprobi iustorum cognitione torquentur, quia uel tacitis\nsanctorum moribus arguuntur. torquet castitas incontinentiam,\nauaritiam liberalitas, impietatem fides. de hoc quoque parile\nuilis animantis sumamus exemplum.\nnam sicut prodesse diximus\nmutum animal cum uidetur, ita obesse percipimus lupum, si aliquem\n\n\n\n\n\n\nuidendo praeuenerit; uocem enim feruntur amittere quos prius\nlupus uiderit. basiliscus quoque, hoc est noxius serpens, si quodcumque\nuiderit prior animal, fertur occidere, et allegatur statim\nnecari qui potuerit a serpente huiusmodi praeuideri.\nipse quoque\nserpens mori dicitur, si fuerit hominis praeuentus aspectu. ergo\nsi tanta uirtus uel in oculis serpentis uel in oculis est hominis, ut,\nsi alterum alter prior uiderit, possit occidere, non est uirtus in oculis\niusti qui repletus uirtutis est gratia, cum praesertim tantum\noperetur fides, ut et illa quae fimbriam domini tetigit sanaretur et\nille cui intendit dominus Iesus statim ex eius oculis gratiam sanitatis\nhauriret?\nSed qui uidet iustum debet scire quod uideat. non illum\nuidet in corpore, non in uestimento, non in patrimonio, non in uultu,\nsed intus uidet. non, inquam, illum uidet nisi eius uiderit mentem,\nnisi eius sermonem intenderit, nisi sensus illius potuerit conprehendere,\nsapientiam de tractatu eius adsumere.\ntunc igitur laetabitur,\ncum ista perspexerit, cum ista cognouerit. ita ergo et nos,\nsicubi audimus iustum, festinemus uidere, sicut illa mulier quae\naudiuit in domo Pharisaei discumbere dominum Iesum et ingressa\nest et eius pedes perfudit unguento. illius imitatores simus; namque\necclesiam in illa muliere figuratam esse quis dubitet? sicubi ergo\niustus sedeat, sicubi accumbat, festinemus uidere eum.\npretiosum\nest uidere uirum iustum, ut uideas secundum imaginem dei. quod\nforis est nihil prodest, quod intus est sanat. sane et in eo qui foris\nest illum qui intus est frequenter aspicimus, ut, si uiderimus pauperem,\nillum ad cuius similitudinem factus est honoremus in\n\n\n\n\n\n\npaupere, de quo ait: dedistis mihi manducare, quia\nquod uni eorum dedistis mihi dedistis.\nqui enim\ncoronat imaginem imperatoris, utique illum honorat cuius imaginem\ncoronauit, et qui statuam contempserit imperatoris, imperatori\nutique cuius statuam consputauerit fecisse uidetur iniuriam. gentiles\nlignum adorant, quia dei imaginem putant; sed inuisibilis dei\nimago non in eo est quod uidetur, sed in eo utique quod non uidetur.\nUides ergo quia inter multas Christi imagines ambulamus.\ncaueamus, ne coronam imagini detrahere uideamur, quam unicuique\nChristus inposuit. caueamus, ne aliquid detrahamus his quibus\ndebemus adiungere. sed, quod peius est, non solum non honestamus\npauperes, sed etiam dehonestamus destruimus persequimur, et\nignoramus, quod has in imaginem dei congregamus iniurias, cum\nfactos ad dei imaginem putamus esse laedendos; qui enim\ninridet pauperem exacerbat eum qui fecit\ni II u m.\nsed aderit ille, qui dicat: esuriui et non dedistis\nillum manducare, sitiui et non dedistis mihi\nbibere, aeger eram et non uisitastis me. et\nquanto ista leuiora sunt, quam si dicat: \\'iniurias mihi fecistis,\nnudastis me, uerberastis me\\'! quem si quis interrogauerit: \\'quando\ntibi iniurias fecimus, quando spoliauimus, quando etiam uerberauimus\n?\\', dicet: quamdiu uni horum minimorum fecistis,\nmihi fecistis. propterea caueamus diligentius,\nne cui uel minimo contumeliam inrogemus, ne ipsi domino in illis\nminimis contumeliosi fuisse uideamur.\nQua ratione autem dixerit: qui timent te uidebunt\nme et laetabuntur, ipse exposuit dicens: quia in\nuerba tua supersperaui. hoc est dicere: intus me uiderunt,\nintus me tetigerunt, intus me aspexerunt, ubi spem adsumpsi\nde tuis uerbis, ubi tua uerba percepi. beati ergo et qui\nuident iustum et laetantur, quia sperant in dei uerba. quam multi\nautem sunt qui oderunt iustos, quia perscrutantur dei uerba qui iusti\nsunt, et cum aliquos doctos audiunt impii eos propter doctrinam\nuitare consuerunt!\nSequitur uersus tertius: agnoui, domine, quoniam\niustitia iudicia t u a, et in ueritate t u a\nh humil ias ti m e. qui potest intellegere quae sunt diuinae prouidentiae,\nutitur eo sermone quo usus propheta est sanctus Dauid,\nquia omnia iudicio dei fiunt, ut aegrum corpus aliquis habeat, ut\nsalubre, ut diues, ut pauper sit, ut moriatur iuuenis uel senex.\nsi quis intendat scripturis diuinis, intellegit haec fieri iudicio dei;\nnihil enim est praeter dei scientiam. exemplum quaerimus? non\nest absconditum, siquidem Iob numquam amisisset proprias\nfacultates, nisi esset traditus aduersariae potestati. dedit enim dominus\npotestatem diabolo in facultates eius, ut temptaretur, qualem\namisso patrimonio haberet affectum; dedit in filios, dedit in corpus\neius, ut probaretur, quod non dolore liberorum defunctorum aut\ncruciatu corporis a constantia mentis anima defetisceret. dominus\nquidem nouerat fortem, sed in illo docere atque examinare nos uoluit,\nutrum imitatores eius esse possemus. denique et Abraham temptauit,\nquando filium senis unicum sibi petiuit immolari. sciebat\n\n\n\n\n\n\nutique mentem Abrahae, sed sciens temptat dominus, sicut legisti\nin euangelio, quia, cum interrogasset dominus Iesus discipulos, quot\npanes haberent, et illi respondissent quia quinque tantum haberent\npanes, ipse ait: quid faciemus, inquit, inter tantos\nhomines? hoc autem dicebat temptans eos;\nsciebat enim quid facturus esset. qui ergo iustus\nest, examine iustitiae suae credit, quia dei iusta iudicia sunt, uel\nsecundum Graecum, quia iudicia dei sunt ipsa iustitia.\nSed hoc ut agnosceret, fecit praemissa precatio, quoniam\nintellectum dari sibi poposcit, ut mandata dei disceret. accepta\nest ergo intellectus et cognitionis gratia, agnouit iusta dei esse iudicia.\nagnoscere autem perfecti est. denique aliud est credere, aliud agnoscere:\nfides timentis, agnitio sapientis. qui enim timet, rationem\nnon quaerit, sapiens autem et agnitionem eorum inuestigat quaecumque\npercipere desiderat. credidi, inquit, propter\nquod Locutus sum; cognouit autem intellegens quod locutus\nest.\nIn quo ergo iusta iudicia dei sunt ? quia per labores et tribulationes\net adflictiones ad caeleste praemium peruenitur. sicut\nenim certantibus athletis corona defertur iusto iudicio hominum,\nita legitime certantibus christianis diuino iudicio palma decernitur.\nuincenti, inquit, dabo sedere mecum in sede mea.\nuita ergo nostra examinatur igne sicut splendor argenti, ut uirtus\ncertaminibus adprobetur. transiuimus, inquit, perignem\net a qua m, et induxisti nos in refrigerium.\nper haec igitur uera iudicia tua esse cognoui.\nhumiliatus enim sum,\nut haec uiderem, quia hi, qui exaltati sunt corde, oculos ad\n\n\n\n\n\n\nueritatem aperire non possunt; cum autem humiliamur, peccata nostra\ncognoscimus et ipsa humilitate delicta nostra purgamus. humiliatus\nsum, inquit, et saluum me fecit. in ueritate\nergo humiliatus qui humiliatus est ad salutem, nec uane pertulit\npassionem, qui salutem ueritatis secutus est.\nDistat igitur inter cognoscere et timere, ut eo reuertamur.\ndenique euangelii lectio docere nos debet; ait enim dominus ad\neos, qui credebant ei ex Iudaeis: si manseritis in uerbo\nmeo, cognoscetis ueritatem et ueritas liberabit\nuos. si manseritis, inquit, cognoscetis.\nnides quia non a principio potuit cognoscere quicumque timens\ndeum uerbum eius audiuit. non solum autem non idem est timor\net cognitio, uerum etiam non idem est fides et cognitio, siquidem\netiam apostolus docuit diuersa esse munera gratiarum. alii enim,\ninquit, datur per spiritum sermo sapientiae,\nalii sermo scientiae secundum eundem spiritum,\nalii fides in eodem spiritu. si ergo alii fides\ndatur, alii cognitio, uides, ubi fides, non statim cognitio, ubi autem\ncognitio, et fides est et prudentia nec ab eo diligentiam possumus\nseparare.\nHabuit ergo cognitionem sanctus Dauid utpote propheta\nperfectus, quandoquidem ita perfecte cognouit, ut humiliaretur in\nipsa ueritate. siue ergo in aduersis positus agnouit probationis\ngratia ea quae laboriosa et aduersa sunt sustinenda, iustum autem\ndei esse iudicium et ideo bene certantes numquam deseri uel relinqui\net coronam his post labores posse deferri; siue in secundis et\nprosperis positus cognouit etiam diuitias rerum diuersosque successus\ntemptationis causa solere suppetere, ut is qui his utitur rerum\n\n\n\n\n\n\nprosperitate temptetur. in eo igitur laudandus propheta Dauid,\nquia, cum ista agnosceret, humiliabatur, ut humilitate sua uel prosperum\nexcluderet temptamenta uel aduersorum subiret constanti\naequanimitate tolerantiam.\nNon ergo magnopere laudabilis esset propheta, si laudaret\niudicia dei usus affluentia secundorum. quid enim magnum facimus,\nsi, quando in secundis sumus, laudamus deum, quando in diuitiis\nsumus, quando nullis uexamur iniuriis? illud est magnificum, si\nsubiectus contumeliis iudicium dei laudes, si uexatus aegritudine\niudicia dei praedices, si te inopia non reuocet, quominus laudes\niustitiam dei. ergo semper laudanda sunt iudicia dei, sicut scriptum\n\nest. exultauerunt filiae Iudae propter Iudicia\nt u a. quae sunt filiae Iudae nisi animae religiosae, animae ecclesiae\nquae Iesum Christum dominum confitentur, quae uidentes rationem\niudiciorum tuorum semper exultant? qui enim non ex aliquo secundorum\nprouentu, sed ex cognitione rationis induit laetitiam,\nnon nisi in exultatione perpetua constitutus est.\nSequitur uersus quartus: fiat nunc mi is e ricor di a\ntua, u t exhortetur me secundum uerbum tuum\ns eruo t u o. aliqui habent in hoc loco: consoletur r m e. sed\netiam in apostolo legimus exhortationem pro consolatione dictam\net consolationem pro exhortatione. magna est ergo misericordia\ndei, quae non solum remissionem tribuit peccatorum, sed etiam\ncertantibus adhibet exhortationis calcaria, ne suscepti certaminis\npassiones inbelli formidine derelinquant. non ergo misericordiam,\nquasi is qui uictus cedat, aut ut ueniam peccator implorat, sed ut\ndei miseratione succinctus maiora uiribus tanto munere fultus\n\n\n\n\n\n\nexpediat. egregiam et singularem prophetae spectato uirtutem.\nalius enim humiliatus aerumnis posceret, ut circa eum temptamenta\ndesinerent et sedare aduersa dominus dignaretur, ne tribulationum\nprocella in eum saeuiret; iste autem tamquam athleta fortis et\npatiens, qui exerceri et ungi animam suam tribulationibus nosset,\nnon tristia dimouere, non inpugnantia declinare desiderat, non\nillud omne desinere quod fatigationem et laborem adferret exposcit,\nsed maioris in tempore laboris sui aduersus temptationum procellas\ndari sibi uerbum consolationis exposcit, ut possit forti quae ingruunt\nmente tolerare, ne aliqua maestitiae perturbatione lassetur. in eo\nigitur obsecrat misericordiam dei, ne auxilio destitutus expediendi\ncoeptam militiam derelinquat.\nDenique adhortationis diuinae esse misericordiam euidens\ntestimonium docet. Moysi enim dicit deus: misere b or cui\nmisertus ero et misericordiam praestabo\ncui misericordiam praestitero. igitur non\nest uolentis neque currentis, sed miserentis\ndei. forte dicas: ergo non debemus uelle, currere? atqui neglegentes\ndeus deserere consueuit\\'.\nnon ergo hoc dicit, sed quid dicat\nconsideremus. non uolentis neque currentis hominis perseuerantia\nest; non est in hominis potestate, sed miserentis dei est, ut possis\ncomplere quae coeperis. denique iterum Moysi dicit: quia in\nhoc ipsum te suscitaui, ut ostendam in te uirtutem\nmeam. colligitur ergo adhortationem diuinae misericordiae\ndeputandam. unde sequitur: ergo cui uult\n\n\n\n\n\n\nmiseretur et quem uult obdurat. hunc miseratus hortatur,\nillum non reuocat exsecratus. et uere misericordia est dei nostrarum\n\nmilitia passionum, per quam nobis peccata minuuntur. denique\ni-azarus pauper, quia in hac uita tolerauit mala complurima, in\ngremio Abrahae requiem consolationis inuenit, ille autem diues,\nqui consolationem habuit in saeculo, post curricula uitae huius\nfructum quietis amisit; quem si miseratus esset deus, castigasset\npotius in hoc saeculo, ut postea non flagellaretur. denique Iob,\nlicet grauiter flagellatus et quidem flagellis plurimis inopiae,\namissionis filiorum, doloribus corporis, obprobriis amicorum, consolatione\ntamen fruitur aeterna.\nErgo quanto maiores tribulationes fuerint, tanto uberior\nconsolatio reseruatur. et tamen, ne cadas atque succumbas, quanto\nmaiores temptationes uideris, tanto magis roga uerbum dei, ut adhortationem\ntibi adferat, sicut rogauit et Paulus, qui ait: be nedictus\ndeus et pater domini nostri Iesu\nChristi, pater misericor diarum et deus omnis\nconsolationis, qui nos exhortatur in omni\nangustia, ut possimus et ipsi consolari eos\nqui sunt in omni tribulatione per exhortationem\nqua et ipsi aduocamur a deo. quoniam\nsicut abundant passiones Christi in nobis, ita\nper Christum abundat etiam consolatio\nnostra.\ntanta ui apostolicae petitionis rogat, ut consolationem\naccipiat a domino in omni tribulatione, quo non solum ipse induat\ntolerantiam, uerum etiam alios consoletur, ut et ipsi possint propriae\nmentis angustias sustinere. si igitur ipse in omni tribulatione\nidoneus fueris adprobatus, tunc demum dignus eris qui\n\n\n\n\n\n\n\n\n\n\nconsolationem accipias in omni tribulatione. et tamen non omnis passio\ndigna consolatione est, sed quae passio per Christum est, haec consolationem\nChristi meretur.\nPulchre autem addidit: see u n dum uerbum tuum\nseruo tuo. ipse enim dominus pro suo nomine proeliantibus\nauxilium pollicetur dicens: cum ergo tradent uos,\nnolite cogitare quomodo aut quid loquamini;\ndabitur nobis in illa die quid loquamini; non\nenim uos estis qui loquimini, sed pater meus\nqui loquitur in uobis. ergo, ne inpares simus certamini,\ndiuinum semper oremus auxilium, ut nobis tribuat adhortationem;\nsi enim habeamus eum qui nos exhortetur, non facile cedimus.\nPlerique autem habent: qui consoletur nos, nec\nabhorret a uero. instigantis enim aliquem blanda quaedam est exhortatio,\nquae certantem studio laudis accendat et uelut quadam\nconsolatione demulceat, ne laborum asperitate reuocetur.\nSequitur uersus quintus: ueniant mihi miserationes\ntuae et uiuam, quoniam lex tua me meditatio\nmea est. cui lex dei meditatio est, huic praesto sunt\nmisericordiae, ut uiuat in aeternum. quomodo enim beatus quis\npotest esse sine miseratione diuina? beatus autem qui in\nlege domini die ac nocte meditatur. sed qui meditatur\nin lege eruditur in lege et quem lex erudierit dominus\nerudiuit, qui locutus est legem. ideoque scriptum est: b e at u s\nquem tu erudieris, domine, et de lege tua docueris\neum. discamus ergo et nos in lege meditari, non auocemur\nsaecularibus inlecebris, non occupemur inpedimentis, sed\n\n\n\n\n\n\n\n\nsemper ad legem simus adtenti. scriptum est enim: os iusti\nmeditabitur sapientiam et lingua eius loquetur\niudicium. hoc in ueteri testamento; audi dicentem et in nouo:\nprope est uerbum in ore tuo et in corde tuo.\net maxime hanc meditationem sacerdotibus necessariam ostendit\nad Titum scribens, quia debet episcopus amplecti eum qui secundum\ndoctrinam est fidelem sermonem, ut\npotens sit exhortari in doctrina sana et eos\nqui contradicunt arguere. quod utique sollicitae atque\nintentae meditationis est, non perfunctoriae lectionis. et ad Timotheum\nscribens ait: adtende lectioni, exhortationi,\ndoctrinae. lectio enim frequens nec intermissione\naliqua destituta doctrinae munus operatur.\nQuod autem poscit ut uiuat, frequenter ostendimus huius\ncorporis uitam uerae uitae gratiam non habere, sed illam ueram\nuitam fore, cuius bona unusquisque sanctorum credit se uidere in\nterra uiuentium. quod credimus nos uisuros, non praesens utique,\nsed futurum est.\nSequitur uersus sextus: con fundantur sup erbi,\nquoni am iniuste iniquitatem gesserunt in m e;\nego autem exercebor in praeceptis tuis. superius\nait idem propheta: si reddidi retribuentibus mihi\nmala. numquid ille maledicit his qui in se iniqua gesserunt? non\nutique; uidebat enim caritatem etiam inimicissimis deferendam,\ncum uenisset euangelii praedicator. unde arbitror quia quasi\nmedicus uelit eos ipsos sanare qui laeserint, ut iniquitatis suae\ncontemplatione conuenti de propriis flagitiis erubescant, in quo\nnon solum propheticam incipiunt probare patientiam, uerum\netiam emendare insolentiam suam. pudor enim plerumque correctio\nest nostra et, dum incipit nos pudere commissi, ne diutius pudeat,\ndeserere quae erubescenda sunt admonemur. non ergo maledicit\npropheta, sed quasi bonus medicus uult illos cognoscere quid fecerint,\nut, cum in suam conscientiam receperint quanta suorum sit con-\nluuies delictorum, incipiant erubescere, erubescentes autem possint\nprioribus renuntiare peccatis. considera mihi nunc aliquos fornicantes,\ninequitantes uiduis ac pupillis, aliena rapientes et in his\nnon solum non erubescere, sed etiam gloriari solere, tamquam uel\npulchritudinis uel potentiae suae titulos deferentes, de quibus bene\ndixit apostolus quod eorum gloria in confusione ipso-\nr u m, eo detestabiliores ipsis criminibus suis, quod, cum tanta committant,\nnon confundantur. uerum eorum si quis postea ueniat\nin ecclesiam, credat in dominum Iesum, audiat euangelium, conpungatur\ncorde, tunc demum incipiet quam atrocia et grauia deliquerit\nagnoscere et in his quae agnouerit erubescere.\nQuid sit autem exerceri in praeceptis domini nostri,\nquia dixit: ego autem exercebor in praeceptis\ntuis, in lege didicisti, hoc est: si bos aduersarii ceciderit ueliumentum,\nut non deserendum existimes, sed potius eleuandum. quod\nautem ait: iniuste iniquitatem gesserunt, in quem\nhoc dicatur considera nisi in eum, qui forte iuste iniquitatem gerat,\nid est: si laesus per legem se cupiat uindicare iuxta praecepta Moysi,\niuste uidetur facere iniquitatem, sed non secundum euangelii\npraecepta. et ideo ait: non ueni uocare iustos, sed\n\n\n\n\n\n\npeccatores, quia Iudaei ad uindicandum se auctoritate\nlegis utuntur.\nHabes hoc et in apostolo: sobrii estote et iuste.\nnon solum sobrios nos, sed etiam iuste sobrios esse debere docuit\neuidenter. potest aliquis et sobrius esse et non iuste sobrius, ut\nsobrius sit a uino et non sit sobrius aequitate atque iustitia —\nest enim crapula iniquitatis —, potest et aliquis ebrietati et\nluxuriae semper indulgens, dum aliena tamen diripere conatur,\neo occupatus studio sobrius esse a uino et non sobrius\na rapinis; nec iste iuste sobrius.\nideo apostolus admonet,\nut sit in nobis iusta sobrietas. denique addidit: et nolite peccare.\nqui enim peccat, etsi sobrius sit, non potest tamen tamquam\niuste sobrius praedicari. nolite, inquit, seduci — hoc est: ne\nalieni erroris ebrietas uos faciat temulentos —; corrumpunt\nbonos mores conloquia mala, eo quod ore et labiis\ninfidelium tamquam ebrietas quaedam moribus audientis infunditur.\nmeritoque addidit:\nsobrii estote iuste et nolite\npeccare. ignorantiam enim dei quidam habent, ut sobrius ille\nsit, qui non habet ignorantiam dei nec titubat ebrietate perfidiae;\niuste autem sobrius, in quo operum gratia cum fidei sobrietate resplendet.\nSequitur uersus septimus: conuertant u r ad me\nqua timent t e et qui sciunt testimonia tua. alius\nhabet maxime iuxta Graecum: conuertantur mihi. si\n\\'ad me\\' legimus, conuertantur qui timent deum, de commissis\npropriis erubescant uel certe luant supplicia delictorum, conuertantur\nautem ad dei seruulum propheticamque doctrinam, ut dediscant\npudenda committere et tanti emendatione doctoris exuant mores\n\n\n\n\n\n\nsuos delictorumque labe detersa uirtutum induant disciplinam.\nsi autem ita legimus: conuertantur mihi, hoc est: quoniam\nexercebor in praeceptis tuis, [ut] mihi conuertantur, mihi iam\nnon peccanti, iam non erranti. conuertantur, inquit, qui timentes\nte propriis renuntiauere peccatis, ut consortio iustorum propheta\nad uberius prouehatur et ipse de ea gratia, quae in ipso est, plurimum\nconferat audientibus. conuertantur igitur iam non peccante\nme iusti ad iustum. de testimoniis autem puto iam non opus esse\nrepetere, cum ante iam dictum sit.\nSequitur uersus octauus: f iat cor meum in maculatum\nin iustificationibus tuis, ut non confundar\n. quanto excelsior est propheta uel munere prophetiae\nuel regni gratia, tanto magis sequitur humilitatem et docet quid\nnos debeamus imitari, eo quod propheta tantus inmaculatum\ncor fieri sibi deposcit. supra postulauit: cor mundum crea\nin me, deus.\nnon dixit \\'fac\\', sed \\'crea\\', ut de integro cor eius\ninstauret et mundet. maior quidam in hoc sermone ambitus est;\ngrande enim cor est a domino creatum, quod recipiat uerbum de\ncaelestibus uirtutibus ac potestatibus, grande cor, quod recipiat\nipsum dominum dicentem: inhabitabo in illis et deambulabo\nin ipsis. ut haec igitur recipiat, creatorem sibi\ncordis sui non angelum fieri, sed ipsum dominum deprecatur, qui\ncaelum creauit et terram.\nEt bene ait \\'inmaculatum\\', quia cor hominis ueluti\nindecentium cogitationum conluuione maculatur. si cogitatio ipsa\npolluit, quanto etiam facta ipsa contaminant! noli extraordinariis\n\n\n\n\n\n\ncogitationibus [aduersa naturae] contaminare penetralia, ne id inquinamento\ngraui polluas quod putas habere te mundum. manus\nlauas. quasi possis crimen eluere, cum mentem tuam inmundis\ncogitationibus inquinatam lauare non possis. et Pilatus manus lauit,\nsed cor suum lauare non potuit; mansit scelere pollutus, quamuis\nmanus suas aquae infusione lauisset.\naudi, quia et cogitatio inqmnat:\nnon quod intrat in os coinquinat hominem,\nsed quod exit de ore. de corde enim\nexeunt cogitationes maiae, homicidia, adulteria,\nfornicationes, furta, falsa testimonia,\nblasphemiae. haec sunt quae coinquinant\nhominem. si ergo intus coinquinaris, munda prius quod\nintus est.\nsi quod intus est rnundaueris, et exteriora mundasti,\nut si aqua turum fluat frustra lacum putes esse mundandum,\nsi fons profluat caenulentus; receptacula enim tersisse nihil proderit,\ncum in fonte sit uitium. ipse tibi ante purgandus es, ut fluat\nomne quod purum est. cor tuum cogitationum tuarum est scaturrigo.\nin illo fonte uel turbida aqua inpuritatis euomitur uel\nsincera pietatis unda prorumpit.\nDidicisti cor esse mundandum; disce quemadmodum\nmundes. mundat hunc fontem iustificatio legitima, hoc est confessio\npeccatorum. denique publicanus ille, qui peccata propria\nfatebatur, iustificatus magis de templo quam Pharisaeus exiuit,\nquia ieiunia sua et munera Pharisaeus atque innocentiam praeferebat.\nmunda ergo aquam tuam, illam aquam de qua dictum est:\naqua alta consilium in corde uiri.\nbonam tibi\n\n\n\n\n\n\naquam natura dedit, nisi eam caeno tuo polluas; ipsa te diluit,\nsi pura, si simplex, si etiam naturalis sit, si nihil habeat sordidum\natque terrenum. quid mali est, si ea polluat aqua quae mundare\ndebeat! sed non est aqua tua quae te polluit, ista aqua aliena est.\ndenique dictum est tibi: ab aqua aliena abstine te.\naliena aqua mentitur et fallit et contrarium naturae profluit. ideo\nait: filii alieni mentiti sunt mihi;\nnam si alieni\nnon fuissent, utique non fefellissent. nemo ergo glorietur castum se\nhabere cor, quemadmodum Salomon dixit, sed qui gloriatur in\ndomino glorietur, qui sanctis suis cor mundum creare dignatus est\net inmaculatum facere iustificationibus suis. quae sint iustificationes,\naudisti dicentem: dic iniquitates tuas, ut\niustificeris. ergo qui iniquitates dicit iustificatur, qui\nautem iustificatur non confunditur, quia pudorem peccatorum\nmatura confessione praeuenit.\nIncipit littera undecima \\'Caph\\', quae Latina interpretatione\nsignificat \\'curuati sunt\\'. sonus interpretationis ipse nos docet quid\nsit curuari; qui enim inclinatur in terram, curuari uidetur. unde\nait propheta sub hac littera: paulo minus consummauerunt\nme i n terra. curuatur autem qui agit paenitentiam,\neo quod ceruicem suam curuat, dum humiliatur ad dominum, et\ninteriorem magis ceruicem, id est ceruicem mentis et cordis. nam\nde hac ceruice dictum est: nec si flectas u t circulum\ncollum tuum; qui enim cor suum non flectit, frustra ceruicem\nsuam flexerit.\nDocet etiam Hieremias propheta humilitatem hac interpretatione\nsignari; ait enim sub hac littera in Threnis: quia\nnon repellet in aeternum dominus, quia cum\nhumiliauerit miserebitur secundum multitudinem\nmisericordiae suae, quia non humiliauit\ntoto corde suo neque reppulit filios\nhominum. bonum ergo curuari, ut humiliemur domino et dominus\nmisereatur.\ndenique et in superioribus sub hac littera idem\nHieremias propheta ostendens gemitus et humilitatem plebis ait:\nomnis populus eius ingemescentes, quaerentes\npanem, dederunt desideria sua in\nescam, ut reficiant animam. uide, domine, et\naspice, quia factaest sine honore. ergo qui animae\nsuae quaerit refectionem, humilitate curuetur, quo possit citius\nad domini peruenire misericordiam.\nIdeoque, tamquam curuatus multo amplius anima ac mente\nquam corpore, exorsus est Dauid dicens: defecit in salutare\ntuum anima mea, et i n uerbum tuum spero.\nnon usitatus sermo nos capiat, ut tamquam corporeae fatigationis\ndefectionem huiusmodi iudicemus. neque enim hoc solum dixit:\ndefecit anima mea, sed: defecit in salutare\ntuum.\nitaque ut de usu capiamus exemplum, si uerbi gratia\ndicamus: \\'defecit ille m illam\\', uidetur exprimi hoc uerbo, quod\ntotus in mulieris desiderium cupiditate transierit. et quicquid est\nquod uehementer expetimus, nisi eius maturiorem habeamus\neffectum, id nos uidetur longa quadam intentione lassare.\namor\ninpatiens die noctuque meretricias fores pulsans, si diutius potiendi\ndesideria differantur, ipsa deficit expectatione, dum sperat; in quo\n\n\n\n\n\n\nutique non finis amoris, sed incrementum est. et quicquid est desiderabile,\nsinon contingat desideranti, deficit in illud et quasi ipsam\ndeponit animam qui desiderat. si tamen spes propior adsurgat, dat\nuires spes proxima, si autem absentia sit dilecti, eo ipso quod absentem\ndesiderat qui concupiuit animae suae patitur defectionem.\nitaque quanto longius est illud quod desideratur, tanto magis deficit\nqui desiderat. id est ergo deficere, in id unumquemque\ntotis studiis migrare quod diligat. illud cogitat, illi adhaeret, illud\npersonat quod receperit diligendum, in id quadam animae defectione\ntransfunditur, ut si mater filii expectet praesentiam, quemadmodum\nexpectabat Tobiae uxor filium peregrinantem deficiens\na desiderio et in angustiis constituta et tamquam resoluta uiribus.\nquid enim aliud nisi defectum quendam eius uerba significant ? sed\nquo magis lassatur affectus, eo amplius amor crescit et, quo diutius\nabest qui desideratur, eo expectantis desideria maiore quadam ui\namoris ignescunt. caro deficit, sed cupiditas alitur et augetur.\nHinc ergo colligere possumus quid sit: defecit in salutare\ntuum anima mea. etenim spiritui adhaerens anima\ndeficit ab en quod est anima et fit unus spiritus, quoniam qui\nadhaeret domino unus spiritus est. itaque sanctus\net timens dominum nescit aliud desiderare nisi salutare dei, quod\nest Christus Iesus. illum concupiscit, illum desiderat, in illum totis\nintendit uiribus, illum gremio mentis fouet, illi se aperit et effundit\net hoc solum. ueretur, ne illum possit amittere. itaque quanto\nmaiore desiderio exercitata fuerit anima cupiens adhaerere salutari\nsuo, tanto magis deficit.\nergo ista defectio inminutionem quidem\nfragilitatis. sed adsumptionem uirtutis operatur. denique ipse alibi\n\n\n\n\n\n\ndicens: sitiuit in te anima mea subiecit infra: a d haesit\npost te anima mea, me suscepit\ndextera tua. qui enim sitit, cupit semper adhaerere fonti\nnec aliud nisi aquam sibi expetere et contingere uidetur, ut ipso\npascatur affectu. suscipiens ergo dextera (tua) animam meam et\nde sua uirtute mihi inpertiens facit eam esse quod non erat, ut dicat:\nuiuo autem iam non ego, uiuit autem in me\n\nChristus.\ndisce autem etiam exemplo defectionem istam\nnimiae esse cupiditatis: concupiscit, inquit, e t deficit\nanima mea in atria domini. ante concupiscens, inquit,\net quasi totam se effundens in concupiscentiam longo fine suspensa\ndefectione dissoluitur. denique quomodo deficiat anima in\nsalutare dei, Hieremias docet: et factum est, inquit, in\ncorde meo ut ignis ardens flammans in ossibus\nmeis, et dissolutus sum undique et ferre\nnon possum. hoc igitur inflammatus desiderio ait Dauid:\ndefecit in salutare tuum anima mea, et in\nuerbum tuum speraui.\nRecte \\'speraui\\' dixit \\'in uerbum\\'; ante enim spes\npraecedit et ideo sequitur defectio. sperauit autem in uerbum\nquod praedicatum est esse uenturum, quod potest intellegi de deo\nuerbo. aut certe in uerbum sperauit qui uerbo caelesti credidit, quo\ndomini nostri Iesu Christi adnuntiatur aduentus uel quo eius glo ria\ndeclaratur.\nergo propheta, considerans quae legerat et cernens qu» d,\ncum adesset corpori uelut quibusdam ligatus huius uinculis uitae,\naberat a salutare dei, concupiscebat desiderabat deficiebat et toto\n\n\n\n\n\n\ndissoluebatur affectu, ut totus illius fieret quod desiderabat, sicut\netiam ipse in posterioribus dicit: effundo in conspectu\neius orationem meam, tribulationem meam\nante ipsum pronuntio in deficiendo ex me\nspiritum meum. deficit enim eius spiritus, immo ab eo deficit\nspiritus suus qui se ipsum negat, ut adhaereat Christo. unde\nsemitae eius cognoscuntur a domino, quia non sunt carnis, sed Christi\nsemitae.\nEtenim requirentium deum uia Christus est. et nos igitur\nillud concupiscamus aeternum, illud salutare dei; non concupiscamus\npecuniam quam auarissimi concupiscunt, non concupiscamus\nalienae uxoris decorem, non ambitionis exagitemur desiderio, non\nsaeculari intendamus gloriae, non fallacis circumscriptionis studiis\noccupemur, non proximum circumuenire iniquitate cupiamus, non\npostremo partes uulpium simus in terrenae uoluptatis interiora\ndemersi tamquam exules aeternorum et de illa supernae spei praesumptione\ndeiecti. adtollatur igitur anima nostra deficiens suis\nuiribus, ut adhaereat salutari dei qui est Christus dominus Iesus, quod\ninterpretatione dicitur \\'domini salus\\'. ipse est enim salus, ueritas,\nuirtus atque sapientia. qui igitur deficit sibi, ut uirtuti adhaereat,\namittit quod suum est, accipit quod aeternum est.\nSequitur uersus secundus: defecerunt oculi w e i\nin eloquium tuum dicentes: quando consolaberis\nme? supra πϱατιxόν hic ϑεωϱητιxόν. ibi in salutare\ndefecit anima, eo quod concupiscit eum cuius passione\n\n\n\n\n\n\nseruata est, hic in uerbum dei prophetae oculi defecerunt. et uideamus\nne, quemadmodum illic adhaerens Christo animo deficit in\nunum spiritum et fit unus spiritus, ita et deficiant oculi, ut fiat\nuna mens. oculi enim mentis isti sunt, oculi scilicet interioris\nhominis, non hi oculi qui ministerio funguntur obtutus.\nest\nenim oculus et mens carnis, sed ille caecus est oculus, qui non uidet\nquae diuina sunt, qui frustra mente carnis inflatus est. est et alius,\nsensus Christi, quo ecclesia uidet Christum, sicut ipse dicit ad\nsponsam: corde nos cepisti uno ab oculis tuis.\nmerito uno oculo Christus uidetur, quia non uidetur oculo carnali.\naut quia duos oculos habens ecclesia, moralem et mysticum, fidei\noculo plus uidet Christum; mysticus enim oculus acutior est,\nmoralis dulcior.\nEt fortasse isti oculi sunt quibus Paulus uidebat aeterna,\nubi coepit corporalia non uidere. denique qui Christum non uidebat,\npriusquam oculos amitteret, uidit eum, posteaquam uisum amisit\noculorum. uidit enim qui dixit: quis es, domine? — uidebat\nutique Christum quem etiam dominum fatebatur — et infra: domine,\ninquit, quid me uis facere? non ergo uidebat\neum cuius expectabat imperium ? quibus igitur oculis uidere Paulus\nplus coepit nisi his, quos nobis ipse monstrauit dicens: orabo\nspiritu, orabo et mente?\ndenique ut scias quia uidit\norando, factum e s t, inquit, reuertenti mihi in\nHierusalem. cum orarem in templo, pauorem\nhabui, uidi illum dicentem mihi: festina et\nexi citius de Hierusalem; non enim recipiunt\ntestimonium tuum de me. isti ergo oculi in\nuerbum dei deficiunt et dicunt: quando consolaberis\n\n\n\n\n\n\nme? istis oculis prophetae dicebantur \\'uidentes\\', quia per reuelationem\nea, quae erant abscondita, mente cernebant.\nQuid est oculos deficere? de corporalibus dicamus, ut\nintellegamus de spiritalibus. nonne, quando aliquem desideramus\net speramus adfore, eo dirigimus oculos, unde speramus esse uenturum?\nitaque intenti diu cotidiana expectatione deficimus. sic\nAnna circumspiciens in uiam sollicitis aduentum filii explorabat\nexcubiis. sic Dauid propheta currentem de proelio positis in turre\nexploratoribus interrogare de salute filii pater sedulus gestiebat.\nsic tenerae uxor aetatis de specula litorali indefessa expectatione\nuiri praestolatur aduentum, ut, quamcumque nauem uiderit, illic\nputet coniugem nauigare metuatque, ne uidendi gratiam dilecti\nalius anteuertat nec ipsa possit prima dicere: \\'uideo te, marite\\',\nsicut Anna dicebat ad filium: uideo te, fili, amodo\nlibenter moriar, mortis uidelicet dolorem exoptati conspectus\nsuauitate non sentiens. ergo ut illa, quae aduenienti uiro\nse optat offerre, ablegatis omnibus domesticis occupationibus\nsemitas uiantis aut pedum uestigia legit, sic propheta curis exutus\nsaecularibus interiorum oculorum in uerbum dei peruigil custos\nusque ad defectionem sui intendebat obtutus, corpus suum re-\ndigens seruituti et animam suam ad humilitatis patientiam araneae\nmodo tabescentis erudiens. desiderabat enim sicut ceruus fontes\naquarum et sitiebat in dominum deum suum, cupiens eius uidere\npraesentiam et apparere ante faciem dei nimioque desiderio et\nuehementi cupiditate deficiens tunc se habiliorem his quae de domino\npoposcerit inpetrandis prophetica gratia praesumebat. et nos igitur\nintendamus cor nostrum, ut possimus intellegere series scripturarum,\n\n\n\n\n\n\net uerbum nobis uenire a domino postulemus atque intellectum\ndari. si quis de longinquo uerbum dei obtutu mentis aspexerit nondum\nplanum atque distinctum, is uelut quibusdam oculis interioribus\nuerbi nauigium adpropinquare animae suae cernit. quo autem\nexpressius uidere coeperit, eo magis quasi ad portum ueritatis festinat\naccedere, ut sit proximus inuehendae.\nDefecerunt ergo oculi prophetae in uerbum dei dicentes:\nquando consolaberis me? si oculi isti significati sunt,\nquibus cernimus et uidemus, dicere debuerunt: \\'quando consolaberis\nnos ?\\', hoc est non singulariter, sed pluraliter. sed quia oculus\nmentis et oculus carnis unus oculus fiunt et tunc homo consolatione\nfulcitur, cum caro et mens diuersa non cupiunt, sed unum desiderant,\nunum requirunt, ideo intenti ad eum, qui ait: ego etpater\nunum sumus, isti quoque oculi unum esse se confitentur, quia\nuno atque eodem desiderio officioque funguntur.\nDeficiebat ergo in uerbum propheta. nos autem otiosos\nnos putamus, si uerbo tantummodo studere uideamur, et pluris\n- aestimamus eos, qui operantur, quam eos, qui studium cognoscendae\ndiuinitatis exercent. dicunt enim plerique: \\'ecce -homo et opera\neius\\', quasi qui uerbo studeat non operetur, cum magis\nopus istud quam cetera sint. si enim opus iustitia\nest, si opus temperantia, si opus fortitudo, utique opus est\netiam sapientia; istae enim quattuor principales uirtutes\nhabentur.\nnam si operatur Christus secundum quod iustitia\nest, utique operatur secundum quod aerum est et operabatur, cum\nesset in principio apud patrem. denique per ipsum omnia\nfacta sunt, et scias operatorem omnium esse et opus nostrum\nesse Christum Iesum. etenim secundum quod uerbum est, uerbum\ninquirentibus, grande opus uerbum est. unde cum Martha festinaret\ncirca ministerium, Maria autem uerbum domini audiret, ea quae\naudiebat ei quae ministrabat meruit anteferri. dicenti enim Marthae:\ndomine, non est tibi curae quod soror mea\nreliquit me solam ministrare? dic ergo illi\nut me adiuuet, respondens dixit dominus: Martha,\nMartha, Maria bonam partem elegit, quae non\nauferetur illi. ita uerbum cognoscere maius opus esse quam\nministrare diuinae auctoritate sententiae definitur.\nSed fortasse dicat aliquis dictum esse ab apostolo, quia\nnon in sermone regnum est dei sed in uirtute.\nscriptum non nego, sed in quo sermone, cognosce: nempe\nquem inflatus effuderit, qui audientibus sermo prodesse non possit,\nqui sine ostensione sit spiritus atque uirtutis, hunc sermonem Paulus\nnon dignatur cognoscere;\nuult enim magis uirtutem sermonis\nagnoscere. denique nolebat talem suum apostolus esse sermonem,\nqui in infirmitate ueniebat, ut alios faceret fortiores, in timore et\ntremore, ut timentes nihil metuerent nisi dominum Iesum, trementes .\npacem eius tranquillitatemque seruarent. audi ergo, qualem\napostolus sermonem habebat: et sermo, inquit, meus et\npraedicatio mea non in persuasione sapientiae\nuerborum, sed in ostensione spiritus et\nuirtutis, quia fides non forensi sermone sapientiae, sed dei uirtute\nfirmatur.\nergo in sermone sanctorum uirtus est, in sermone\nautem forensi isto ac philosophico uanitas mundi. uirtutem autem\nesse in sermone sanctorum etiam iste propheta te doceat, qui ait:\ndominus dabit uerbum euangelizantibus uirtute\nmulta, hoc est ut multa possint uirtute euangelium\n\n\n\n\n\n\npraedicare. probatum est ergo, quod in euangelii praedicatione sit uirtus;\npraedicatio autem euangelii sermo sanctorum est. ita dubium non\nresidet, quia in sancto sermone sit uirtus.\nSequitur uersus tertius: q u oinam f actus sum\nsicut uter in gelicidio; uistificationes s tuas\nnon sum oblitu s. uox ista uox iusti est qui mortificauerit\nsuum corpus. recte enim uter dicitur iustus, qui expoliatus, non\nnudus inueniatur; uter namque de exuuiis fit animantis mortui.\nigitur et nos peccato moriamur, ut uiuamus deo.\nrepleti spiritus\niucunditate et suauitate laetitiae erimus exuuiae spiritales, carentes\ninfirmitate corporea et integro mentis sinu infusam nobis diuinorum\nmysteriorum gratiam reseruantes. de his utribus dicitur, quia uinum\nnuuom in utres nouos mittunt qui uolunt utrumque seruare, et\ncorpus et gratiam.\nnon effluat igitur tuus hic uter, non rimosus\nsit, non terreno inueterascat situ, ne uinum nonum ueteres utres\nrumpat, scindantur utres, fundatur gratia. non iterum sole iniquitatis\net nimia ui caloris arescant, sed feruentium uiscerum cupiditates\ndiuersae niuali quodam frigore temperentur.\nfngescat aestus\nlibidinis et quodam continentiae gelu ieiuniorumque restrictus matutina\noratione perfletur, quando sicut ros ita super terram nostram\ndei uerba descendunt, sicut imber super gramen et sicut nix super\nfaenum. nescit utrem bonum ista nix laedere, nix quae diuini splendore\nfulget eloquii. nix haec refrigerat, non adurit, fecundat sata,\nnon internecat. nix haec praeceptio continentiae est, quae calorem\nfacit frigere corporeum et omnem naturae interioris restinguit\nardorem.\net forte ideo cum Iesus resurrectionis suae demonstraret\n\n\n\n\n\n\n\n\n\n\ngloriam, uestimenta eius erant candida sicut nix, ut non solum\nipse alienus aestimaretur contagione peccati, uerum etiam\nquicumque resuscitatur congelatis coniugii cupiditatibus resurgere\nfrigidus uideretur; in resurrectione enim neque\nnubunt neque uxores ducunt, sed erunt\nsicut angeli in caelo. boni ergo utres frigidi, hoc\nest in gelicidio constricti pruinis, non libidinis calore resoluti.\nUtrem autem corpus hoc dici licet ex pluribus locis, tamen\netiam inde intellege, quod Adam et Eua, ubi imaginem deposuere\ncaelestis quam ante portabant, imaginem terreni hominis induentes\ntunicas dicti sunt uestiti esse pellicias; corporales enim eos de spiritalibus\nfecerat culpa commissa. nec illud absurdum ad intellegendum,\nquod ita se dicat factum Dauid sicut utrem in gelicidio, eo quod\nin asperitate licet positus glaciali mortificauerit tamen corpus suum,\nne sentiret hiemis illius asperitatem quam saluator dicit grauem\nfuturam esse fugientibus. sicut enim glaciem non sentit uter,\nquia pellis est mortui, ita mortuus peccato propheta frigus\npeccati sentire non poterat, uel certe quod non frangatur\nnecessitatibus nec resistat caro menti, sed mollior ductu\nanimae se inflectat imperiis et in hoc mundi gelicidio non\narescat, uel Quia corpus adflictionis sumus et mortem domini\nIesu semper in nostro corpore circumferre debemus. hic est\nuter qui castigat corpus suum, non ut ille incrassatus et obesus populus,\nqui sedit manducare et bibere, et surrexerunt\nludere. hic est uter qui inebriat non uino, sed spiritu, in\nquo non botryo amaritudinis, non draconum furor, non furor aspidum,\nsed poculum inebrians quam praeclarum.\nin hoc ergo gloriatur Dauid, quia factus est sicut uter in gelicidio,\noperationem peccati non sentiens.\nEt bene peccatum gelicidio conparatur. sicut enim gelicidium\nad nullum usum utile est, ad nullam operationem, sic culpa nulli prodest\nusui, nulli operationi, et ideo sicut gelicidium declinanda est, ne\nnoceat et adurat. bonum ergo mihi fieri sicut utrem in gelicidio, ut\npossim non obliuisci iustificationes domini, ut earum liquore per-\n\nfusus refrigeret omnis feruor internae cupiditatis.\nnon ergo uacuum,\nsed plenum hunc utrem esse oportet, plenum spiritus, plenum iustificationum,\nut peccata mea ipse confitear, ut luxuriam carnis meae\nconprimam; moriendum est enim mundo, ut uiuamus deo. si autem\nuiuamus carni, mors utique est carnis prudentia; uiuere non possumus\ndeo, quia inimica deo carnalis ista sapientia et uita est\nsaecularis.\nSequitur uersus quartus: quot s un t dies serui t u i ?\nqu and o f aci e s mihi de per s equentibus me iudicium?\npotest sic accipi: quot sunt dies serui tui?,\nquasi dicat: \\'quanti sunt dies humani, quantum tempus, quantum\nspatium? cur inuidetur tam breui uitae, ne tranquillo cursu\nistius saeculi perfruamur ? cur in breui spatio tam multi persequentium\nnos laquei tenduntur? adsit iam iudicium in quo poena est perfidorum,\nin quo persecutoribus digna impietatis suae pretia redduntur.\nuel sic: \\'quo usque insultare poterunt, quo usque inequitare,\nqui nos diuersis modis quaerunt adfligere?\\' non serus erit terminus;\netenim quasi propheta celeritatem transcurrendae istius uitae non\nannorum, sed dierum aestimatione subducit dicens: quot sunt\ndies serui tui? et bene \\'dies\\' dixit, ut non solum moras annuas\nprophetica uisione transcurreret, uerum etiam splendidum\nsibi uitae huius curriculum uirtutum lumine declararet.\nmeritoque\nsecurus ait: quando facies mihi de persequentibus\nme iudicium? mihi, inquit, iudicium de persequentibus\n\n\n\n\n\n\n\n\nfacies, non de me persequentibus iudicium dabis, quoniam non\nresurgunt impii in iudicio. sed mihi, inquit, da iudicium,\nut, cum remuneraris innocentiam, fidem prouehis, misericordiam\ncoronas, impii persecutores meritorum praemiis prophetico\nore promissis iudicentur.\nNon absurdum etiam illud, ut, quia breues dies et pauci\nsunt istius uitae, non diutius gratiam suam dominus circa prophetam\nsuum differat, sed ipsi iudicium de persequentibus faciat. nam\nhic quoque iudicium est de persecutoribus, siquidem qui non\ncredit in Christo iam iudicatus est. iudicium autem hoc\nest, quod dedit seruulis suis dominus Iesus dicens: habebitis\npotestatem calcandi super serpentes\net scorpiones et super omnem uirtutem inimici.\net uerum iudicium, in quo torquetur inimicus, sicut ipse confessus\nest dicens: quid uenisti ante tempus 10 requere\nnos?\nHoc ergo deposcit uirtutum stabilitate fundatus propheta,\nut subiciatur sibi non homo, sed ille qui locum sibi in homine uindicauit.\nunde et apostolus ipsum magis in hominis peccato putauit\nesse damnandum, ipsum subiciendum, de quo ait:\nconterat\ndeus satanan sub pedibus uestris cito. ex hoc\nergo persecutore iudicium sibi fieri gestit, ut fidei propheticae uestigiis\naduersarius conteratur et comminuat eum sub pedibus suis propheta\nsicut puluerem et in hac corporis sui militia constitutus, quamuis\nbreues dies uitae sint, triumphum tamen de aduersario adipiscatur,\nquo reformati hominis in ueterem gratiam, quem ante delictorum\nuinculis tenebat adstrictum et feruentis libidinis lassabat\n\n\n\n\n\n\naestu, libertatem ingemescat, potestatem sentiat.\nsubiectus est\nigitur aduersarius secundum domini sententiam. etenim dominus\nIesus ueniens in hunc mundum per uirginis partum subiecit animae\nnostrae omnes contrarias potestates, ut fide tua, uerbo tuo, conuersatione\ntua et operibus conterantur. si ergo non conteris aduersarium,\ntua culpa est, qui permissa non uteris potestate. in nobis est\nigitur, ut aut subiciatur aduersarius aut resultet.\nsi enim actus noster\ndispliceat, incipit aduersarius superbire, si autem bonis inhaereamus\noperibus, exerceamus studia castitatis iustitiae continentiae, calcamus\nserpentem et scorpionem. calcamus enim illum pedibus castitatis,\nconterimus scorpionem, ne possit excutere, calcamus uestigiis\ncontinentiae, uerecundiae iustitiaeque gressibus. possumus ergo et\nin hac breui uita triumphum de aduersariis habere perpetuum.\nSequitur uersus quintus: narrauerunt mihi iniusti\nexercitationes, sed non sicut lex tua, dom\nin e. bene optat iudicium sibi fieri de persequentibus, qui non\nsolum opera iusti inpedire, uerum etiam fidem superflua narratione\nconati sunt. etenim quasi fabulae cuiusdam naenias narratas sibi\ndicit ἀδολεσχίας, hoc est superfluas loquacitates. narratores enim\nsuperflui sicut hirundines disputationis suauitatem natiuae loquacitatis\ncontinuatione corrumpunt, ut Aristotelis sententia est.\nSuperflua igitur loquitur haereticus qui non loquitur ueritatem,\nnon loquitur secundum legem. qui autem fundatus in lege est,\nnouit a ueris falsa discernere, spiritalis eruditione doctrinae haeretica\nab euangelicis dogmata separare. ideoque, ne multi decipiantur,\niubetur a domino tacere peccator; peccatori enim dixit\ndeus: quare tu enarras iustitias meas?\nconticescat igitur perfidia quae tramitem ueritatis non nouit, quae dei\npraecepta non seruat. cur enim per os suum adsumunt peccatores\neuangelium ueritatis, in quorum ore ueritas non est ? omnia autem\npraecepta dei ueritas, Christus autem ueritas. non est ergo Christus\nin disputationibus perfidorum, qui dicit perfido: os tuum\nabundauit nequitia et lingua tua concinnauit\ndolum;\nlingua enim, quae uult adstruere mendacium, dolum\nutique nectit adsertis. sed huiusmodi fur est et cum fure concurrens.\nmulti enim fures sunt, qui uerbum dei non ad utilitatem suam\nfurantur et rapiunt, sed ad fraudem, et Patrimonium quoddam cae-\nlestium scripturarum in sua furta detorquent, adulterina sibi conpendia\ncolligentes dolo magis quam ueritate quaesita. sed ni sunt\nqui miscent aquam uino tamquam caupones pessimi, adulterantes\nsermonem dei et insincerum proferentes, quicquid perfido et tamquam\nebrio ore deprompserint, et ideo aliena loquuntur a lege. unde\nbene eos propheta refugit atque reprehendit, sciens quid praescripto\nlegis acceperit.\nRecte ergo ait sequenti uersiculo: omnia praecepta\ntua ueritas: iniuste per s e cuti sunt w e, adi u u a\nm e. quasi bonus miles bella non refugit nec conflictus quamuis grauium\nproeliorum bellator pauescit adsuetus, sed fidelis et prouidus\nadspirare sibi diuinitus orat auxilia et piae deuotionis fidelia sibi\nadiumenta deposcit.\nideoque non petit, ut persecutiones quiescant,\nsed in persecutionibus postulat se iuuari. sciebat enim, quod o mnes\nqui uolunt pie uiuere in Christo Iesu persecutiones\npatiuntur. mauult ergo persecutiones pati,\nut pie uiuere possit in Christo. et bene non unam persecutionem, sed\nmultas persecutiones dixit nec expressit uocabula persequentium,\n\n\n\n\n\n\nquia multi persecutores non solum quos uidemus, sed etiam quos\nnon uidemus. persequuntur nequitiae spiritales, persequitur haereticus\nIudaeus gentilis. omnes ergo sub persecutoribus qui uolunt pie\nuiuere, quia, ubi multi persecutores, nullum a persecutionibus uacat\ntempus pie uiuere gestienti.\net fortasse, cum persecutiones non patimur,\ntamquam condemnati habemur, quia nequaquam pie uiuere\nuelimus in Christo. nam utique, cum sit definita sententia, quod\nomnes qui uolunt pie uiuere in Christo Iesu\npersecutiones patiuntur, uidetur is qui persecutionem\nnon patitur abdicatus, quod non sit piae intentionis in Christo; deuotionem\netenim fidei proelia persequuntur; si desint certamina,\nuereor ne deesse uideatur qui certare desierit.\nomnia, inquit,\npraecepta tua ueritas. quae praecepta nisi illa: si me\npersecuti sunt, et uos persequentur? haec praecepta\nDauid, anterior licet incarnationis sacramento, iam tamen audiebat\nin spiritu et quasi Christi discipulus non subtrahebat se passionibus,\nsed certaminibus offerebat.\nsciebat hoc sibi ad gloriam fructuosum,\nhoc ad custodiam salutis tutum, ut frequentibus exercitiis\niusti pietas confirmaretur; cito enim fides inexercitata languescit\net crebris otiosa temptatur incommodis. remissas excubias callidus\ninsidiator inrumpit, adsuetum autem bello uirum externa fraus instruit\net ad gloriosae prouehit palmam uictoriae. pax ergo fideli corruptelae\nmateria est.\nQuam pulchre nobis persecutionis processere tempora!\nintentus sicut medicus erat intimae ad deum mentis affectus. illi\nadhaerebat nec ullas cogitationes obstrepentes sibi precantis animus\nsentiebat. totis uisceribus fundebatur oratio et quidam miscebatur\n\n\n\n\n\n\nsermo cum domino.\ncotidiana meditatio habebat iam contemptum\npericuli et usum calcandae mortis receperat. quod amisimus exercitium,\ntemptant otia quos bella non fregerant. periculosa igitur et\npacis otia; in pace plures persecutiones esse coeperunt. nullus erat\ntempore persecutionis adulator qui callida mentem adulatione temptaret.\nnon uacabat animo corporis delectatione dissolui et huiusmodi\nquae secundis rebus excitari solent admittere passiones. ideo\napostoli cum caederentur includerentur, exultabant, quod illis iniuriis\naeternae gratiae meritum lucrabantur, qui digni fuerant pro Christi\nnomine iniurias sustinere. non illis erat cura de patrimonio, studium\nde potestatibus et honoribus, non de praelatione, quae etiam iustos\nexagitare consueuit, sed ille se praeferri putabat, qui esset pluribus\nuerberibus flagellatus.\nMerito ergo Dauid occasiones expetit triumphandi et certandi\ncopiam pro deuotionis eruditione non metuit, qui nouerat persecutiones\niniquorum proficere ad incrementa uirtutis. non enim\ndixit: \\'quia persecutiones patior, adiuua me\\\\ sed:\niniuste, in-_\nquit, persecuti sunt me, adiuua me. potest enim\nquis et persecutiones pati, sed non iniuste, quia est etiam iusta persecutio,\nsi oderimus obscenos, si infesti simus iniustis, si iniquos\nuelimus opprimere, ne pluribus noceant, si auarum fraudis suae conpendiis\nexuamus, si execremur insolentiam superborum. qui autem\npro fide, pro iustitia, pro castitate persecutionem patitur, bene is\ndicit: iniuste persecuti sunt me, adiuua me.\nSequitur uersus septimus: paulo minus consummau\ner unt me ira terra, ego o autem non dereliqui\nmandata tua. non superfluo diuinum quaesiuit auxilium, qui\nsciebat sibi aduersus fortes esse certamen pluraque sibi proelia praeparata\ndimicaturo nunc aduersus nequitias spiritales quae sunt in\n\n\n\n\n\n\ncaelestibus, nunc aduersus calorem sanguinis et innumeras corporis\nhuius inlecebras, quarum nexu uario et diuturna conluctatione lassa-\n\nTUS Pudendo corruisset certamine, nisi fidei se radice tenuisset.\ndiscamus\ncauere quem gerimus. hic nobis hostis domesticus, hic inimicus\ngrauis nostri ipsius corporis. inflammatur uino, ardet libidine, decore\nmulieris occursantis accenditur, spe alitur, desperatione uritur, inlecebris\nexuritur, non euaporat effectu, timore turbatur, metu frangitur,\nluxuria mollitur, lasciuia dissoluitur, labore adficitur, sollicitudine\nfatigatur, passione conteritur.\nmiraris, si inter tot aduersanas\npassionum uices se etiam iustus tenere uix possit, cum inpares\nsimus etiam singularum certamini passionum ? quem uel sola libido\nnon uindicet, quem non subiuget auaritia, quem formido non quatiat,\nquem luxuria non euaporat, quem lasciuia non emolliat, quem non\nsupblantet ebrietas?\nQuasi conscius igitur carnalis infirmitatis et explorator persecutionis\nhostilis dicit: paulo minus consummauerunt\nme in terra. in hac utique terra, in qua Adam primus\ncorruit et pudenda prolapsione deiectus totius gressum futurae posteritatis\ninflexit; in hac terra, in qua Cain munera fraterna dolens suis\nesse praelata ruina est stratus inuidiae; denique uox fraterni sanguinis\nclamauit a terra.\nin hac terra Noe sanctus, quem totius orbis\ndiluuia in tantis procellis et fluctibus Peruigilem probauerunt, ubi\ntamen otioso curas laxauit corpore, somnum ebrietatis offendit, contumeliam\npaternae pietatis incurrit, docens periculosa otia securae\nesse uirtuti.\nin hac terra Loth reuerendi parentis imitator, quem non\nluxuriantis Sodomitanae plebis decolorauit inpuritas, non flamma\n\n\n\n\n\n\n\n\nSodomae ardentis inuoluit, ueniabilis quidem ignorantiae, pudendae\ntamen commixtionis non euasit incestum; uritur ille flammis mulierum\nquem sulphurea flamma non ussit.\nIn hac terra etiam Dauid propemodum consummatum esse\nse dixit, siquidem paene motos pedes suos et gressus suos paulo minus\nsensit effusos, quia diuitias saeculares et successus corporalium\nprosperorum loco beatitudinis aestimauit peccatoribus abundare.\npropter quod etiam flagellatus est, sed flagella iusto remedia salutis\nsunt; castigat enim dominus quem recipit. unde\netiam Dauid conuersus ad domini caritatem atque in eius eruditus\npraeceptis, non ignorans, eo quod caducis caduca fortuito quodam\ndeferantur euentu et quia non diuitiarum abundantia, sed uirtutum\ngratia uitae probabilis merita pensantur, dilexit magis\nquam dereliquit mandata dei, quibus solis potuit ingruentes\nnequitias spiritales et insurgentes huius corporis adpetitus in hac\ntam fragilis naturae infirmitate superare. magna igitur uirtus,\nquae sub tantis persecutionibus constituta et paene obpressa\ntamen suum non est oblita praesidium nec mandata dei dereliquit.\nIdeoque, quia solum sibi deum profuisse cognouit, preces ad\ndominum dirigens ait uersu sequenti: secundum m isericordiam\ntuam uiuifica me, et c-usto d iam testi m onia\nori s tui. quam uiuificationem sui postulet, supra diximus,\nquia non id precatus est quod habebat, sed quod desiderabat, id\nest ut uiueret in aeternum, intellegens uitae beatitudinem in hce\nfluctuanti et infido nobis corpore esse non posse, cuius inbecillitas\npropositum animae derelinquat. opus est ergo dei misericordia, ut\ncontinua et perpetua sit in hoc corpore uiuificatio, ut cotidie iustus\ndeo uiuat peccatoque moriatur. si enim culpa moriatur in nobis,\n\n\n\n\n\n\nerit uita deo uiuens et custodia praeceptorum caelestium perseuerans,\nquam utique ille custodit qui uiuificatur a domino.\nDenique uiuificari se ante poscit a domino et postea custodiam\ntestimoniorum caelestium pollicetur; non enim communis haec\nuita custodit caeleste mandatum, sed illa quae munere fulcitur aeterno\nper operationem gratiae spiritalis. possumus etiam sic intellegere:\nquia iam propheta quae erant legis agnouerat, optat aduentus\ndominici misericordiam, ut accipiat praecepta quibus lex adimpleatur,\nut non solum adulterium sciret esse uitandum, sed etiam concupiscentiam\nadulterii declinandam.\nos enim patris Iesus dominus\nlocutus est in euangelio eum, qui uiderit mulierem ad concupiscendum\neam, in corde suo adulterium perpetrasse. quantum euangelio\nprofecerunt studia castitatis, quo non solum turpioris facti, sed etiam\nstudii degeneris ablegatur obprobrium!\nQui sunt autem, de quibus dicit quod paulo minus consummauerunt\neum in terra, nisi persecutores ? de quorum uno ait do- minus\nIesus: ite dicite uulp illi, hoc est de Herode. et\nalibi cum se fraudulenter interrogari aduerteret, dixit: u ulpes\nfoueas habent et uolucres caelinidos, ubirequiescant,\neo quod fraudulenter in terrestrium passionum\nquibusdam latibulis demorentur.\ninde etiam Samson binas uulpes\nsibi nexuit, ad quarum caudas alligauit faces et dimisit eas per messes\nallophylorum, per hanc figuram significans, quod inprobi ae fraudulenti\nhomines et maxime haeretici liberam linguam habeant ad\nlatrandum, sed exitus inpeditos, aut litigiosa principia, finem uero\nfraudis suae incendio deputatum.\nldecque et trecentas uuipes dimisit,\neo quod perfidi crucis quidem se praedicatione commendare desiderant,\nsed mysterium eius tenere non possunt, qui hac praedicatione\ncomposita et falsa atque simulata urere magis fructus conantur\nalienos, cura utique uera crux domini non exurat aliena merita, sed\nfecundet. meritoque scriptum est in Canticis canticorum. prendite\nnobis uulpes pusillas exterminantes\nuineas, ut uineae nostrae floreant. quo ostenditur,\nquod uel dominus Iesus uel ecclesia fraudulentorum dolos\na uineis suis exterminandos esse praecipiant, ne pauxillulis\nuineis noceant, quia adultis iam uitibus nocere non possunt.\nhaereticus enim inperfectum temptare potest, non potest subplantare\nperfectum.\nLabd littera duodecima incipit, cuius interpretatio \\'cor\\' uel,\nut alia habet interpretatio, \\'seruo\\'. unde uidetur admonere uel prudenter\nhaec intellegenda uel sollicite seruanda praecepta. nam hoc\nprimus statim uersiculus admonet; cor etenim sibi mundum creari\nin superioribus hic propheta, ut legimus, postulauit, cor sibi prudens\ndari orauit a domino filius huius Salomon. qui ergo habet cor mundum,\nqui habet cor prudens, ipse intellegit seriem subditorum uersuum\natque uirtutem. unde et alibi inuenimus \\'cor solum\\', id est\nuel singulare uel quod nulla inlecebra saeculi huius inpediat et carnis\npossit interturbare sapientia. qui autem habet cor, seruat mandata\ndei, quemadmodum legisti de Maria, quae conseruabat omnia domini\nsaluatoris in corde suo uel dicta uel gesta.\nCircumcidamus ergo cor nostrum, nihil corporeum, nihil uile\nquaeramus; uile autem omne terrenum. nihil ergo terrenum,\n\n\n\n\n\n\nnihil saeculare, nihil corporeum, nihil leue atque mutabile in eloquiis\nconstituamus caelestibus - eloquia enim domini eloquia\ncasta —, ut in his mysteriorum caelestium inmaculata et pudica\nsinceritas spiritali interpretatione resplendeat. non adulterina quadam\nopinione misceamus terrena diuinis et illud inuiolabile sacramentum\npropheticae uisionis aut perennis oraculi naturae nostrae\naestimatione uiolemus.\nideo enim addidit: argentum igne\nexaminatum, purgatum terrae, probatum s eptuplum,\nut tamquam boni nummularii spiritu examinemus prophetici\nsermonis argentum, secernentes domini pecuniam atque ab\nomni labe terrena salutaris fontis infusione purgantes, ut Christo\ndigne sentire uideamur, qui ait: nolite thesaurizare\nuobis in terra, ubi aerugo et tinea exterminat,\nsed thesaurizate uobis in caelo.\nThesaurus tuus est fides pietas misericordia, thesaurus tuus\nChristus est. noli eum aestimare de terris, hoc est de creaturis, quia\ndominus totius creaturae est. maledictus, inquit, homo\nqui spem habet i n homine, sed mihi salus per hominem\nuenit. uide tamen quid scriptura uetus dixerit: et homo est,\ne t quis cognoscet eum? ille igitur homo non humana mihi,\nsed diuina potestate omnia peccata donauit, deus in corpore dominus\nIesus, mundum reconcilians sibi quem redimebat a culpa.\nThesaurus noster pretiosus intellectus est. si terrenus intellectus\nfuerit, si fragilis, haeretica eum tinea et impietatis aerugo consumet.\nleuemus ergo et erigamus sensus nostros nec inpossibile iudicemus,\nut haec humani corporis infirmitas ad cognitionem mysteriorum\ncaelestium prouehatur, cum iam ad nos dominus\nIesus, in quo absconditi erant scientiae sapientiaeque\nthesauri, diuina sua miseratione descenderit, ut clausa\n\n\n\n\n\n\nreseraret, aperiret latentia, reuelaret occulta. ueni ergo, domine Iesu,\naperi nobis et istius prophetici sermonis ianuam; multis enim clausa\nest, etsi prima specie aperta uideatur.\nIn aeternum, inquit, domine, per manet uerbum\ntuum in caelo. uides etiam in te permanere debere quod\netiam in caelo permanet ac perseuerat. serua ergo uerbum dei et\nserua in corde tuo et ita serua, ne obliuiscaris. serua legem domini\net meditare, ne iustificationes domini de tuo corde labantur. docet\nte litterae interpretatio, ut serues diligenter, docet te propheta in\nsubditis dicens: nisi quia lex tua meditatio mea\nest, tunc forsitan perissem in humilitate\nmea;\nin aeternum non obliuiscar iustificationum\ntuarum. legis ergo meditatio facit, ut tempora tribulationis,\ntempora quibus humiliamur aliquibus aduersis, sustinere\net tolerare possimus, ut neque humiliato nimis neque deiecto frangamur\naffectu. denique dominus non frangi nos humilitate usque\nad desperationem uult, sed usque ad correptionem.\nUnde et Hieremias propheta sub hac littera in Threnis ait:\nut humiliaret sub pedibus omnes uinctos terrae\net declinaret iudicium uiri contra faciem\naltissimi, ad condemnandum hominem cum\niudicatur, dominus non dixit, et infra: de ore\naltissimi non exibunt mala. humilitas ergo, quae a\ndomino est, plena iustitiae, plena est aequitatis, quia non exeunt\nmala de ore domini. denique qui humiliabatur a domino dicebat:\nhumiliatus sum, et saluum me fecit.\nErgo sicut prudenter considerandum est, quando humilitas\na domino sit causa probationis, quando etiam ipsa ab homine\n\n\n\n\n\n\ninferendae humilitatis inpressio, quae tamen ipsa solet patientia et\nmagnanimitate tolerari, ita etiam sapienter considerandum, quid\nsit in aeternum in caelo uerbum domini permanere uel, sicut aliqui\ncodices habent, in saeculum, quia Graecus elg tbv cdcbva\nposuit, quod diuerse interpretati sunt translatores, alii \\'in\naeternum\\', alii \\'in saeculum\\'.\nin saeculum ergo permanet\nuerbum tuum, domine, in caelo. et quomodo ipse\ndixisti: caelum et terra transibunt, uerba\nautem mea non praeteribunt? in saeculum permanet\nuerbum, non ultra saeculum et saecula; saecula enim temporis sunt.\ncaelum ergo et terra, id est opera mundi istius, praeteribunt et tempora\npermanebunt. alius qui spiritalis est et diiudicat uerba legis: in\naeternum, inquit, domine, permanet uerbum tuum\nin caelo; aeternitas enim uerbi manentis opinionem uerbi\npraetereuntis excludit.\nquomodo autem permanet uerbum m caelo,\nsi ipsum caelum praeterit? et quomodo possunt stare culmina, si\ncedant fundamenta, aut quomodo permanere habitator in habitatione\nsua, nisi et habitatio perseueret ? sed forte illud occurrat, quia\nscriptum est: erit caelum nouum. uerum nec sic absolubile,\nquia nec in hoc potest permanere quod praeterit nec illud potest\ndici mansisse quod coeperit. tinea intellectum tuum scindet, si putes\nuerbum sicut caelum uel incipere uel praeterire.\nUnde, si uirtutem prophetici sensus cognoscere uolumus,\nprimum in his quae uisibilia et sensibilia sunt ethicum consideremus,\nut ex eo quae sunt intellegibilia manifestemus. si uerbum dei in\ncaelo permanet, imitemur caelum ubi permanet uerbum, permanet\nordo sollemnis caelestium statutorum et beneficiorum domini crebrae\nuices sollemnibus muneribus perseuerant.\nsupernis nempe uel\n\n\n\n\n\n\npluuiis uel calore uel fotu aeris huius infunditur terris atque alitur\nlarga fecunditas. caelo annus labitur per dies ac menses et tempora\nautumni atque hiemis, ueris quoque et purae digestus aestatis. de\ncaelo uitae tuae imaginem cape; etiam quando non germinas fructum,\nsere tamen semen ad fructum.\nsunt semina quae de caelo sunt\net seruntur in terris. est etiam superna uindemia, unde ait propheta:\nserite uobis ad iustitiam, uindemiate ad\nfructum. et quando non florent opera tua, foue tamen semina\ntua, ne lasciuiendo luxurient. quod luxuriat in flore seminis, tenuatur\net hebetatur in fructu. fructus ipsos usque ad maturitatem\ndecoque.\nImitatores etiam ipsius caelestis simus elementi: non semper\nsole feruet ardenti, frequenter nubibus priusquam, pluuiis uehementibus\ninhorrescit, iactis niuibus tegit terram. non ergo sit in te quoque\ndiuturna lasciuia; succedant maesta senilium curarum tempora et\ntamquam incana maturitas agrum hunc tui corporis reprimat.\nutilior\nsaepe tristitia est, quae comitem solet habere grauitatem. numquid\nulla in ipso est sole praeuaricatio ? nonne cotidianos cursus\nsuos seruat? numquid continuos nouit luna defectus et commissi\nmunus deserit ministerii? isdem nempe uicibus annus redit, eodem\nstatu reparantur tempora, isdem obsequiis reformantur. sol diem\ninluminat tempora statuta custodiens, fukret splendoribus luna\nnocturnis et lux eius in tenebris micat. stellarum nitentium rutilat\nglobus sollemnique statione et conuersione ac demutatione funguntur.\nlex una diuersis, constitutorum semel uices cursuum custodire\nnec fines transire praescriptos. manet ipsa inmutabilis demutatio\net conuersio uertere ordinem suum nescit. una omnium oboedientia,\n\n\n\n\n\n\ndiscretis muneribus indiscretam praescriptae constitutionis tenere\nconcordiam.\nIn caelo ergo permanet uerbum, quia satanas de caelo cecidit.\nnon habebat in caelo locum, propterea cecidit. quo cecidit nisi\nin terras ? ideo hic adulteria homicidia ebrietates abundare coeperunt.\ninde exclusus acrior ad nos uenit et temptationes solito asperiores\ntamquam iratus exercet.\nin caelo igitur permanet uerbum, quia inde\ndeiectus est diabolus; in terris non permanet, quia huc totus aduenit.\net uide utrum hic permanere uerbum possit in nobis, ubi tantos\nlaqueos diabolus aspersit, qui dum esset in caelo, nec ibi uerbum\npoterat permanere. denique quia et ipse uerbum non tenuit,\ncecidit e caelo.\nIn caelo ergo uerbum permanet, quod secundum uerbi dispositionem\nregitur et gubernatur. sed quia et ipsum caelum praeterit,\nideo non dixit \\'in saecula\\' permanere, sed \\'in saeculum\\',\nquamquam propterea praetereat, ut fiat nouum caelum, noua terra,\nnouum testamentum, ut facie ad faciem gloriam domini uidere possimus.\nUerumtamen quia et in caelo fuit uitiis locus — nam\nutique non cecidisset inde aduersarius nisi in criminibus deprehensus;\nnam et stultus sicut luna mutatur et caelum ipsum\ntenebris obducitur —,\\'uidetur utique non de elemento dictum, sed\nde uirtutibus potestatibusque caelestibus. sunt enim sanctae uirtutes\nin caelo, in quibus nihil lubricum atque terrenum sit.\nsunt\netiam in terris caeli qui enarrant glorim dei. qui sunt isti caeli\naudi dicentem: sicut portauimus imaginem illius\nterreni, portemus et imaginem huius caelestis.\nisti igitur caeli sunt qui etiam in terris positi audent dicere: nostra\n\n\n\n\n\n\n\n\n\n\nautem conuersatio in caelis est.\nisti sunt caeli in\nquibus fides grauitas continentia doctrina uita eaelestis. nam quemadmodum\nterra dictus est, qui lapsus ex illa praeuaricatione caelestis\ngratiae et in haec uitia terrena deiectus praeuaricationis suae\nuinculis se ligauit, ita e contrario caelum dicitur, qui uitam angelorum\ncustodia integritatis exercet et corpus suum continenti sobrie-\ntate moderatur, mentem quoque suam miti tranquillitate componit,\npecuniam pauperibus misericordi liberalitate dispensat. est ergo et\nin terris caelum in quo possunt uirtutes esse caelestes. caeum\nmihi thronus ego magis iusti affectum quam elementum intellego.\nillum puto caelum ad cuius animam uenit Christus et pulsat ianuam\net, si aperueris, ingreditur. nec solus ingreditur, sed etiam cum patre,\nsicut ipse ait: ego et pater ueniemus et mansionem\napud eum faciemus.\nUides igitur quod uerbum deus et otiosum prouocat et dormientem\nexcitat. qui enim uenit et ianuam pulsat, uult semper\nintrare. sed in nobis est quod non semper ingreditur, non semper\nmanet. pateat aduenienti ianua tua; aperi ianuam tuam, expande\ngremium tuae mentis, ut uideat diuitias simplicitatis, thesauros pacis,\nsuauitatem gratiae. dilata cor tuum, occurre soli lucis aeternae\nquae inluminat omnem hominem. et illud quidem uerum lumen omnibus\nlucet;\nsed si quis fenestras suas clauserit, aeterno lumine se\nipse fraudabit. excluditur ergo et Christus, si tu mentis tuae ianuam\nclaudas. etsi possit intrare, non uult tamen inportunus inruere, non\nuult inuitos cogere. ortus ex uirgine processit ex aluo, uniuersa totius\norbis inradians, ut luceret omnibus. capiunt, qui desiderant\nfulgoris perpetui claritatem, quam nox nulla interpolat. soli enim\n\n\n\n\n\n\nhuic quem cotidie cernimus nox tenebrosa succedit, sol autem iustitiae\nnumquam occidit, quia sapientiae non succedit malitia.\nBeatus ergo ille cuius pulsat ianuam Christus. ianua nostra\nest fides quae totam domum, si fuerit robusta, communit. per\nistam ianuam Christus ingreditur, unde et ecclesia dicit in Canticis:\nuox fratris mei, pulsat ad ianuam. audi pulsantem,\naudi introire cupientem: aperi mihi, soror mea\nsponsa, columba mea, perfectamea, quia caput\nmeum repletum est rore et crines mei guttis\nnoctis.\nconsidera quando maxime pulsat ianuam tuam deus uerbum:\ncum repletum est caput eius rore nocturno. in tribulatione\netenim et temptationibus positos uisitare dignatur, ne quis forte succumbat\nuictus aerumnis. repletur ergo caput eius rore uel guttis,\nquando corpus eius laborat. tunc ergo uigilandum, ne, cum uenerit\nsponsus, recedat exclusus.\nsi enim dormias et cor tuum non uigilet,\ndiscedit antequam pulset, si cor tuum uigilet, pulsat et aperiri sibi\nianuam poscit. habemus ergo animae nostrae ianuam, habemus et\nportas de quibus dictum est: tollite portas, principes\nuestri, et eleuamini, portae aeternales, et introibit\nrex gloriae. est ergo et caelum in his in quibus portae\nsunt aeternales.\nsi has fidei tuae portas uelis attollere, intrabit\nad te rex gloriae triumphum portans propriae passionis. habet etiam\niustitia portas. nam etiam de his legimus scriptum dicente domino\nIesu per prophetam suum: aperite mihi portas iustitiae,\net infra ait propheta Dauid: lauda, Hierusalem,\ndominum, lauda deum tuum, Sion, quoniam\nconfortauit seras portarum tuarum.\nEst ergo anima quae habet ianuam, est quae habet portas.\nad hanc ianuam uenit Christus et pulsat, pulsat et portas. aperi ergo\nilli; uult introire, uult sponsam inuenire uigilantem. noli bono\n\n\n\n\n\n\n\n\namatori facere moras, cito recedit et tu somno torporis tui uideris exclusisse\npulsantem. excludis enim eum, cum desidiosus es, cum piger,\ncum somnolentus; his repagulis Christus excluditur. etsi castus,\netsi sobrius sis, caue ne sis neglegens; maiorem Christo facit iniuriam\nqui aduenientem repellit.\nNonnumquam etiam, si moraris, mittit manum suam per\nfenestram, sicut ait sponsa: frater meus misit manum\nsuam de prospectu, et uenter meus conturbatus\nest super eum. exsurrexi ego aperire fratri-\ntri meo, manus meae distillauerunt myrram,\ndigiti mei myrra pleni. primum ergo tamquam a prospectu\nmittit manum suam, quando deus esse operibus aestimatur; unde\nait: si mihi non creditis, uel operibus credite.\ndeinde augetur amor et intimis uisceribus conceptus inolescit. inde\nintellegibili utero, in quo est receptaculum uerbi, seminibus eius infusis\nplenitudinem eius corporaliter inhabitantem haurire anima\nnostra desiderat. non enim turbatur uterus feminarum nisi quae\nfuerint aluo graues.\nSurgit igitur anima, ut aperiat dei uerbo. sed dum se expandit\natque aperit, ut opera mundi huius uerbi receptione mortiiicet—sicut\nille qui ait: mortificationem domini Iesu\nin corpore no stro circumferimus —, ergo dum aperit,\ntransiuit sponsus. uult enim semper quaeri, frequentius inueniri,\net si clausam ianuam inuenerit, pulsat, et si per moram fuerit exclu--sus,\nrecedit. sed cito redit et iterum pulsat, ut uel postea sponsam\ninueniat praeparatam. potest quidem et sic accipi: frater\nmeus transiuit, sicut legimus, quod penetrauit dilectae intima\nmedullarum, et quemadmodum ad Mariam dictum est: e t\ntuam ipsius animam pertransibit gladius, ut\nreuelentur multorum cordium cogitationes.\n\n\n\n\n\n\ndenique addidit sponsa animam suam exisse in uerbo eius, quod fit\\'\nquando anima peregrinatur a corpore et deo praesens est.\nExplanauimus igitur, ut potuimus, quid esset: in aeternum,\ndomine, permanet uerbum tuum in caelo.\npossumus tamen et sic intellegere, quia in caelo magis permanet in\naeternum, ubi angeli et archangeli, Cherubim et Seraphim, quoniam\nhomines quamuis sancti sint, tamen affectus eorum saepe mutatur.\nnunc gaudemus, continuo maeremus irascimur ingemescimus.\nin\nipsa paenitentia non uult nos satis contristari apostolus, ne tristitia\nabsorbeamur. ubi ergo iracundia, ubi tristitia grauis, non permanet\nibi uerbum. denique de solo domino Iesu dictum est a Iohanne, quia\nuidit spiritum descendentem de caelo sicut columbam et manentem\nsuper eum.\nnam et prophetae non semper prophetabant, sed cum\ninfunderet his spiritus gratiam prophetandi. denique nec Dauid\npraesciuit quid adnuntiaret Nathan missus a domino, et utique\ninferior Nathan propheta cognouit quod Dauid praestantior nesciebat,\net alius dixit propheta: celauit me dominus.\nunde et\nplerique accipiunt in caelo permanere dei uerbum in potestatibus\ncaelestibus, in quibus non sunt affectuum uarietates. aliqui autem\nde ipsa accipiunt trinitate, quae sola inmutabilis sit. et ideo in caelo\npermanet uerbum, id est in patre, quia uerbum dixit: ego in\npatre et pater in me.\nIn generationem et g ene r at ionem ueritas\nt u a. multi sunt qui dicuntur dii, sed non sunt. ergo in gentibus\nmendacium est, in ecclesia ueritas. hanc tamen ueritatem habuit\nprimo synagoga, quae habebat eloquia dei; est enim ueritas et in\n\n\n\n\n\n\nueteri testamento, quae fuit ante in populo Iudaeorum; notus\nenim in Iudaea deus. deus autem ueritas est, ergo in Iudaea\nueritas. fuit igitur ueritas in patribus, Moyse et Iesu Naue, in\nSamuhel, in Dauid, Helia, Heliseo et in illis septem milibus uirorum,\nqui non curuauerunt genua Baal. sed quia posterior suboles Iudaeorum\na patrum moribus deuiauit, recessit ab illis ueritas et ad ecclesiam\nuenit. recessit enim ab illis, quando dixerunt de domino Iesu:\ntolle tolle, crucifige eum; tradiderunt enim ueritatem\net elegerunt iniquitatem. omnes ergo aliae generationes ueritatis\nexsortes, omnium haereticorum generationes non tenent ueritatem.\nsola ecclesia ueritatem pio affectu possidet, quia generatio Iudaeorum,\nquae ante eam possidebat, amisit. populus ergo Iudaeorum\nprior fidei generatio et ideo infantior et infirmior, qui lubrico adulescentiae\nstare non potuit. populus autem christianus fidei secunda\ngeneratio, ideo robustior et uenerabili maturior senectute. illa generatio\nlegis, haec gratiae. unde et alibi ait: in generationem\net generationem adnuntiabit ueritatem tuam.\nSequitur uersus tertius: fundasti terram e t permanet.\ndispositione tua permanet dies. quomodo\nfundauerit deus terram, scriptura nos docuit dicente propheta:\ndeus sapientia fundauit terram, parauit autem\ncaelos in intellectu. terra ergo tamquam fundamentum\nest, in qua consistimus, licet ipsam uel in hemicyclio caeli\nesse et is qui foris est sermo concelebret et scriptura significare uideatur\ndicente Iob: suspendens terram in nihilo.\n\n\n\n\n\n\nincluditur ergo orbe caelesti et ideo sol noctibus non uidetur, quia\ngyrando in inferiore inuenitur orbis parte eaelestis. sed non est cura\nsanctis axem caeli et elementorum spatia philosophico more numerosque\ndescribere — quid enim hoc prodest saluti? —, quia sancti\nspiritalibus semper intendunt et uitae aeternae profutura uel cognoscere\ngestiunt uel docere.\nDenique hunc locum pulchre nobis aperuit Ecclesiastes spiritalem\nesse, non materialem, dicens: quae abundantia\nhomini in omni labore suo quo laborat sub\nsole? generatio uadit et generatio uenit et\nterra stat in saeculum, hoc est: quae abundantia spiritali\nhomini laboranti sub sole iustitiae? et subiecit: generatio\nuadit et generatio uenit. uadit generatio, quia diuites\neguerunt et esurierunt.\nqui ante abundabant gratia,\npostea tamen propter perfidiam suam egere coeperunt. qui autem\npauperes erant populi nationum, iam per fidem Christi satiantur et\nabundant, sicut scriptum est: edent pauperes et saturabuntur.\naudierunt enim dicentem: abundantes in omni\nbono, non in pecuniis utique, non in auro et argento, sed i n\nomni uerbo, inquit, et cognitione, et alibi ait: in\ndiuitiis simplicitatis.\nhae diuitiae sunt salubres; nam\ncopiae saeculares salutem adferre non possunt. qui autem habuerit\nabundantiam spiritalem, huius terra fructifera stat in saeculum bene\nfundata radice uirtutum, uel anima utique bonos germinans fructus\nuel caro uel is cupiditatibus mobilis ad prolapsionem.\nHanc terram circuit sol iustitiae salutaris, de quo scriptum\nest: et oritur sol et occidit et in locum\nsuum trahit; ipse oriens illuc uadit ad\naustrum et gyrat ad aquilonem; gyrando\ngyrat spiritus et in gyros eiu\\' conuertitur\n\n\n\n\n\n\nspiritus.\noritur sol iustis, occidit autem iniustis; oritur\ntranquillitati piae mentis, occidit iracundiae. unde ait: sol\nnon occidat super iracundiam uestram.\nhinc potest colligi, quia isdem oriatur et occidat, quorum et\nuitia sepeliat et inluminet gratiam. mortuus est enim peccato,\nut deo uiueret, hoc est: peccato sumus in illo mortui, ut deo in perpetuum\nuiueremus. uide ipsum mysterium praenuntiatum: e t\noritur inquit, sol et occidit et in locum suum\ntrahit. hoc est quod ait dominus: cum exaltatus fuero,\nomnia traham ad me ipsum. traxit enim ad se omnium\nstudia, ut uel peccata nostra crucifigeret uel bonum ingenium ad\niustitiam prouocaret. aduerte quemadmodum trahat ad se: pater,\nuolo ut ubi ego sum et isti sint mecum, et ad\nlatronem ait: hodie mecum eris in paradiso. aduerte\nquomodo omnia trahat: exaltatus est cruce et totus credidit\nmundus.\nIpse oriens, inquit, uadit ad austrum et\ngyrat ad aquilonem, ille utique oriens, qui ait: oriens\nnomen est mihi, qui semper oritur piis, numquam occidit.\nipse oriens populo Hebraeorum ad austrum iuit, ad molliorem populum\nluxuria magis feruentis corporis lubricum quam impietatis\ninmanitate praedurum, aut certe ad nobiliorem plebem, quae erat\ngenus electum uindicans sibi patriarcharum prosapiam. sed quia\nperseuerabat in uitiis nec emendabat errorem, ideo sol iustitiae gyrauit\nad gentes, quae ante eloquiis caelestibus defraudatae inmanes\net ignobiles habebantur;\naquilo enim grauis uentus ut populus nationum.\nsed qui erant graues ante perfidia, nunc super aquilas\n\n\n\n\n\n\nleuiores facti sunt fide atque pietate, posteaquam uenit qui diceret:\nab aquilone adduc, et in euangelio: uenient ab\noriente et occidente et ab aquilone et austro\net recumbent in regno dei. et ecce sunt\nnouissimi qui erant primi, et sunt primi\nqui erant nouissimi. denique et ipse psalmista ait:\nmons Sion, latera aquilonis, ciuitas regis\nmagni, hoc est: qui erant aquilonis latus, populus factus est\nregis aeterni qui solus magnus est dominus.\nSed forte dicas: \\'quomodo in Canticis est: exsurge,\naquilo, et ueni, auster? plerique enim accipiunt, quasi\nproiciatur aquilo et inuitetur auster. quodsi ita accipiunt, exturbatur\nab ecclesia perfidiae glacialis asperitas, ne fiat fuga nostra hieme\nuel sabbato, et inuitatur australis uerna temperies.\naut certe e xsurge,\naquilo hoc est: surge qui dormis et exsurge\na mortuis; populus nationum, qui diu ante dormisti,\neuigila aliquando, et inlucescet tibi Christus. postremo omnes inuitantur\nad ecclesiam, et synagogae populus et gentilium, sed prius\nsynagogae, quia priores ex Iudaeis apostoli crediderunt, per ipsos\npostea nationum populi congregati sunt.\nUide ergo uenientem solem nostrum ad austrum postea\ngyrantem ad aquilonem. Hierusalem Hierusalem —\nuenit utique ad eam quam etiam uocare dignatus est, sed haec Hierusalem\nterrena est, quae occidit prophetas, hoc est synagoga Iudaeorum\n—, quotiens, inquit, uolui congregare filios\ntuos sicut gallina pullos suos, et noluisti.\necce relinquetur uobis domus uestra deserta.\ngyrauit igitur se ad gentes, gyrando autem gyrauit spiritus dei et\n\n\n\n\n\n\nin gyros suos conuersus est, ut fieret deus omnia et in omnibus.\nideo sanctus caelum dicitur, quia uicinior eum claritas solis semper\ninlustrat; habet splendorem suum domesticum, ut tenebras noctis\nnon sentiat. ideo ecclesia et caelum dicitur et mundus, quod habeat\nsanctos angelis et archangelis conparandos, habeat etiam plerosque\nterrenos. dicitur et orbis terrarum, qui est fundatus super maria et\nsuper flumina praeparatus. denique quasi orbis terrarum dicit ecclesia:\nnolite aspicere me, quoniam fusca sum,\nquia non respexit me sol, eo quod uelut pruinis hiemalibus\ngeluque constrictam gentilis erroris congregationem gentium\nsol iustitiae diu indignam aestimauerit quam serena uultus sui luce\nlustraret. nonne tibi uidebatur hiberni rigor temporis, quando notus\nerat in Iudaea tantummodo deus? nunc autem plenitudo lucis fulget\naestiuae, quando omnia et in omnibus Christus. nonne terra\ndomini et plenitudo eius? et uere orbis terrarum in\necclesia, in qua non Iudaeus tantummodo aut Graecus, non barbarus\naut Scytha, non seruus aut liber, sed omnes in Christo unum\nsumus. sol omnibus fulget, dies omnibus lucet.\nIdeoque ait: dispositione tua permanet\ndies. nam nisi ita accipias, quomodo permanet dies, cum post\nbreue momentum diei sequatur occasus et fiat noctis successio?\nsed sunt quibus semper dies est, illis utique quibus adest Christus,\nqui dicit: ambulate dum lucem habetis. habetis\nquem uidit Abraham, dies remissionis peccatorum, de quo legis:\nhic est dies quem fecit dominus; exultemus\net laetemur in eo. sunt ergo sancti quibus sol numquam\noccidit, quia dominus lux eorum est, sicut scriptum est: et\nerit illis dominus lumen aeternum.\nEt expressit causam permanentis diei atque subtexuit:\ndispositione, inquit, tua permanet dies, q u 0-\n\n\n\n\n\n\nniam uniuersa omni a seruiunt tibi. uidetur itaque\nsignificare futurum illud, quando nox non erit amplius\net non indigebitur lucernae uel solis lumine,\nquoniam dominus inluminabit eos.\nqui sint illi,\nsupra ait dicens: et serui eius seruient ei, hoc est:\ndomini facient uoluntatem. nunc enim non omnes seruimus; cum\nautem tradiderit regnum deo et patri, tunc erunt subiecta omnia\nei qui sibi uniuersa subiecit, adquirens omnium fidem per. unigeniti\npassionem. subiectio igitur mentium facit sedulam seruitutem.\nergo\ncum omnes crediderint in dominum Iesum, tunc uniuersa deo seruient,\nut sit deus omnia et in omnibus. nunc autem\nnon omnes serui dei, quia plerique serui peccati; qui enim peccatum\nfacit, seruus est peccati. dominus autem non\nuult cum aliis consortium habere dominatus; permanet ergo dies\npraesentibus. potuit dicere \\'permanebit\\', sed prophetis futura pro\npraesentibus praesto esse uidentur in spiritu.\nSequitur uersus quartus: nisi quia lex tua meditatio\nmea est, tunc forsitan perissem in humilitate\nmea. lucebat propheta ut dies, cui meditatio lex erat; etenim\noleum luminis accipiebat ex lege. denique ne corpore mortis\nlux diei posset extingui, ambulabat in lege et ideo ambulabat in\nlumine. alioquin perissem, inquit, in humilitate mea.\nhumilitas non semper uirtutis est, sed est etiam adflictionis, hoc est\nnon semper uoluntaria, sed quae etiam ex necessitate suscipitur,\nquando aliqua adflictione temptamur. alioquin nemo perit in humilitate,\nquae magis seruare consueuit. ergo quando in adflictionis\ntempore sumus et quatimur aduersis, meditatio nobis in lege sit,\nne inparatos procella temptationis adfligat.\nathleta nisi exercitio\n\n\n\n\n\n\npalaestrae prius fuerit adsuefactus, non audet subire certamen.\nungamus igitur oleo lectionis nostrae mentis lacertos. sit nobis tota\ndie ac nocte exercitii usus in quadam caelestium scripturarum palaestra\nartusque animorum nostrorum salubris spiritalium ferculorum\nesca confirmet, ut, cum aduersarius adsistere coeperit et puluere-\nuere nos suae temptationis asperserit, stemus intrepidi, nitamur\nnon ut in incertum nec ut aera caedentes. melius percutimus uerberati,\nsi percutienti maxillam alteram praebeamus, si uindictam\nnon requiramus, sed ei, qui dixit: mihi uindictam, ego\nretribuam, causam uindictae integram reseruemus. caedimus\naerias potestates, si nos ipsos castigare nouerimus. castigabat carnem\nsuam Paulus, ut aduersarios uerberaret, et seruituti redigebat corpus\nsuum, ut dominaretur inimicis. exerceamur igitur indefesso meditationis\nusu, exerceamur ante certamen, ut simus certamini semper\nparati, et cum frequentior aduersarii ictus ingruerit nunc inopia\nnunc rapina nunc orbitate nunc corporis aegritudine nunc maerore\nanimi nunc terrore mortis et acerbitate poenarum, dicat unusquisque\nnostrum qui potuerit sustinere ac perpeti: . nisi quia lex tua\nmeditatio mea est, tunc forsitan perissem in\nhumilitate mea.\nQuanta simul coaceruata sunt, ut illa adflictione Iob sanctus\nperiret! sed quia patriarcharum moribus informatus oraculorumque\ncaelestium et naturalis legis erat institutione formatus, ideo in\ntemptationibus tantis perire non potuit. denique cum amisisset tam\namplas subito facultates, carissimos filios, quasi is, cui meditatio\ncotidiana esset in lege diuina, ait: nudus exiui de uentre\nmatris meae, nudus ibo eo. dominus dedit, dominus\nabstulit; sicut domino placuit, ita\nfactum est; sit nomen domini benedictum.\n\n\n\n\n\n\nperfusus etiam corporis totius ulceribus cum temptaretur uxoris\n\nalloquiis, qui meminisset Adam sic esse deiectum, dum propriae\ncredit uxori, respondebat: sic-ut una ex insipientibus\nmulieribus locuta es. quodsi illam quasi sapientem uoluisset\naudire, ipse sapiens non fuisset. temptatus etiam diuersis\nalloquiis amicorum cum fidei stabilis inmobilisque patientiae praemia\nmeruisset a domino, nonne dicebat: nisi quia lex tua\nmeditatio mea est, tunc forsitan perissem\nin humilitate mea?\nQuam grate hoc dicit hodie qui in martyrio plurima flagella\nsustinuit eculeo et ungulis, plumbo, lamminis ardentibus, gladio\nconprobatus! potuit enim perire, nisi meditatus in lege grauiora\npraesentibus futura supplicia credidisset.\nQuanta sanctus Ioseph pertulit, quam acerba, quam dura!\nprimum fratrum odia, degeneris seruitutis aerumnas, parentibus\ndefraudatus, ablegatus exilio, negotiatorum uernula et Aegyptii\nignobilis uile mancipium. quae potuit nobilis prosapiae puero grauior\nesse temptatio, quam ut tanto familiae splendore deiectus seruiret\napud Aegyptios?\nest consolabilis seraitus seruire uel iustis;\naequitate domini leuatur iniuria seruitutis. tanto igitur genere deiectus\nsatis gratum habebat, si ministro regio suum obsequium probaretur.\nne hoc quidem satis fuit ad temptationis acerbitatem. redit\naduersarius ad suas artes notasque uires suas omni fraude commouit,\nut per mulierem laqueos innoxiae necteret conscientiae.\nconcitauit\nin eum libidinis stimulis uxorem domini sui, quae adulterinos a seruulo\nconcubitus flagitaret, ut, si adquiesceret, crimen impleret, si\nrecusaret, incideret offensam, nexum calumniae non euaderet. denique\ntrusus in carcerem et innocens inter noxios aestimatus ab eo\n\n\n\n\n\n\namplius coepit urgeri, cui fidem suam cum periculis praestitisset.\nsed quia contumeliae uirum frangere nequiuerunt, mutata est temptatio,\nlonge asperior specie prosperorum;\nplurimos enim subplantauemnt\nsecundae res, quos supplicia acerba non fregerant. producitur\ne carcere nutu regio, interpretatur somnium, eligitur ut honore\npraestantior esset omnibus Aegyptiis, regi secundus esurientibus\npopulis alimenta diuideret. obiciuntur ei fratres, qui eum ad seruitutis\niniuriam non fraterno amore uendiderant, ut uel contumeliae\net adpetitae salutis dolore temptatus excuteret germanitatis affectum.\nsed uir iustus oblitus est contumeliam, cumulauit gratiam;\neo se magis fratrem uoluit exhibere quo fratres ipse non fuisset expertus.\ndenique hoc munere et patrem recepit et fratrem pia fraude\nquaesiuit. quid igitur aliud melius diceret sanctus Ioseph quam istud\nad dominum: nisi quia lextua meditatio mea est,\ntunc forsitan perissem in humilitate mea?\nFertur prophetae cuidam — et plerique ferunt quod Esaiae\nin carcere posito —, cum mole inminentis urgeretur exitii, dixisse\ndiabolum: \\'die quia non a domino locutus es quae dixisti, et omnium\nin te mentes affectusque mutabo, ut, qui indignantur iniuriam,\nabsolutionem conferant\\'. sed ille gratius iudicauit pro ueritate supplicium\nquam pro adulatione beneficium. quod utique non fecisset,\nnisi meditatione legis fuisset exercitatus.\nSit nobis ergo cotidiana lectio pro exercitio, ut quae legimus\nmeditemur imitari. in hac desudemus uirtutum palaestra, ut, cum\nincrepuerint temptamenta, non tamquam inexercitatos, non tamquam\nexpertes ciborum spiritalium et adtenuatos ieiunio lectionis\ntemptationum tempus inueniat. quodsi athleticis epulis pastam\nanimam nostram potuerit inuenire, si sit euangelicus sucus in nobis,\nsi apostolicis escis maturitas nostrae mentis toros, animae robusta\n\n\n\n\n\n\nsolidauerit, si frequenti meditatione memoria tenax praeceptorum\ncaelestium parata ad tempus exempla deprompserit, nulla temptationum\npoterit nos perturbare congressio.\nSequitur uersus quintus: in aeternum non obliuiscar\niustificationum u m tuar u m, quoniam in\nip s i s u i ui ficast i m e. lex secundum apostolum paedagogus\nest paruulorum, donec ad perfectae fidei maturiorem quandam ueniamus\naetatem. in lege autem mandata sunt, iustificationes, testimonia,\niustitiae, praecepta; uiuificamur ergo in lege, unde apostolus\nait: lex autem non est ex fide, sed qui facit illam\nuiuet in ea.\nsed quia idem supra ait: quoniam in\nlege nemo iustificatur, intellegis utique quia iustificatio\nlegis species est et imago, non ueritas. secundum ueritatem ergo\net perfectionem nemo iustificatur in lege, secundum speciem iustificatur.\nergo sanctus propheta, qui adhuc in legis iustificatione uiuebat,\nuidebat autem fulgorem euangelii, quasi memor ueteris disciplinae\nlegi tamquam paedagogo utili gratiam reseruabat. considera\naliquem excedentem ex ephebis in diuitiis et honoribus constitutum\npaedagogo suo honorificentiam reseruantem, cuius officiis informatum\nse esse cognosceret, ut maturiorem regere posset aetatem.\nMonet siquidem etiam ipsa lex, ut his, qui nobis aliquando\nprofuerint, nequaquam esse debeamus ingrati. nam sicut habemus\nin ueteri testamento, pascha celebratum est in Aegypti finibus, cum\nadhuc sub rege Pharao positi patres nostri deplorarent miserae seruitutis\niniuriam, et postea liberati rursus in terra repromissionis\npascha celebrarunt, superius ad commonitionem, posterius ad\nrecordationem. si quis ergo interogat Hebraeum, qua ratione in Aegypto\ncelebratum est, respondebit: \\'quia regi Pharao adhuc seruitutis uinculo\nobnoxii tenebamur, ille agnus patrum populum liberauit, ille\nagnus uocauit ad libertatem, ille agnus maris profunda solidauit, ut\nAegyptum transire possemus. quotiens ergo pascha celebramus,\nmeminisse debemus ueteris seruitutis et nouae libertatis, quid fuerimus\net quid acceperimus\\'. non enim potest plene quis intellegere quid\nacceperit, nisi meminerit ante quid fuerit.\nNon ergo obliuiscamur, quia dominus Iesus, agnus dei,\nmundi hostia, soluit nos grauium nexibus delictorum, quibus Pharao\nille taeterrimus, non unius Aegypti, sed saeculi istius princeps, uinculo\nseruitii grauis nos tenebat adstrictos. non obliuiscamur in aeternum,\nut, cum uenerimus in illam uere terram repromissionis, ubi est\nregio uiuorum, meminerimus quanta hic nobis Pharao dirus intulerit,\nquot perpessi in hoc simus saeculo, quibus tandem erepti malis, et\nagamus gratias eripienti nos domino Iesu, qui perturbatorem omnium\nfecit esse captiuum.\nSequitur uersus sextus: tuus sum ego, s alu a me,\ndomine, quoniam iustificationes tuas exquisiui\n. facilis uox et communis uidetur, sed paucorum est. satis\nrarus est enim qui potest dicere deo: \\'tuus sum\\'. ille enim dicit,\nqui adhaeret deo totis sensibus, qui aliud cogitare non noueric. ille\nhac uoce utitur, qui potest dicere:\nostende nobis patrem,\net sufficit nobis. numquid hac uoce utitur auidus pecuniae\nhonoris potestatis ? multis non est satis deum scire, et quidem pluribus.\ntanti populi, tantae nationes, tanti diuites paupertatem\nputant domino seruire et qui supra omnes est, illis exiguus et\n\n\n\n\n\n\nangustus est, illis non est satis dei filius in quo sunt omnia.\ndenique\nille diues in euangelio, cui dictum est: si uis perfectus esse,\nuende omnia quae habes et da pauperibus,\ndeum sibi non sufficere iudicauit. denique et contristatus est, quasi\nquod plus esset relinquere iuberetur, quod minus esset eligere.\nille ergo dicit: \\'tuus sum\\', qui dicere potest: ecce omnia r eliquimus\net secuti sumus te.\nApostolorum itaque uox ista est, nec omnium tamen apostolorum;\nnam et ludas apostolus fuit et in conuiuio Christi inter\napostolos recumbebat. dicebat et ipse: tuus sum\\', sed uoce, non\ncorde. uenit et introiuit in eum satanas et coepit dicere: \\'non est\ntuus, Iesu, sed meus est. denique ea quae mea sunt cogitat, quae\nmea sunt, in pectore suo uoluit. tecum epulatur et mecum pascitur,\na te panem accipit, a me pecuniam, tecum bibit et mihi tuum sanguinem\nuendit; tuus est apostolus et meus est mercennarius\\'.\nNon potest dicere saecularis: tuus sum\\'; plures enim\ndominos habet. uenit libido et dicit: \\'meus es, quia ea quae sunt\ncorporis concupiscis. in illius adulescentulae amore te mihi uendidisti,\nin illius concubitu meretricis pretium pro te adnumeraui\\'.\nuenit auaritia et dicit: \\'argentum et aurum quod habes seruitutis\ntuae pretium est; possessio quam tenes iuris tui emptio, uenditio\nlibertatis tuae est\\\\ uenit luxuria et dicit: \\'meus es.\nunius diei\nconuiuium pretium tuae uitae est; ille sumptus epularum tui capitis\nlicitatio, tui est summa contractus et, quod peius est, caro emptus\nes, uilior cibo es tuo; pretiosior est unius diei mensa tua quam totius\ntemporis uita. inter calices te redemi, inter epulas adquisiui\\'. uenit\n\n\n\n\n\n\n\n\n\n\nambitio et dicit tibi: \\'plane meus es.\nnescis, quod ideo imperare te\naliis feci, ut mihi ipse seruires ? nescis, quod ideo potestatem m m\ncontuli, ut meae te subicerem potestati? an ignoras ipsi domino\nsalutari dictum esse ab huius mundi principe, cum ei ostendisset\nomnia regna mundi: haec omnia tibi dabo, si procidens\nad oraueris me? ante ergo ipse subicitur qui alios uult\nhabere subiectos\\'. ueniunt omnia uitia et singula dicunt: \\'meus es\\'.\nquem tanti conpetunt, quam uile mancipium est!\nQuomodo ergo tu, qui huiusmodi es, potes Christo dicere:\ntuus sum\\'? respondebit tibi ille: non quicumque dicit\nmihi \\'domine domine\\', intrabit in regnum caelorum,\nnon quicumque dicit mihi: tuus sum\\', meus est. meus\nplane es, si uocem non redarguat conscientia, si sermonem tuum\nanimus aut opera non refutent. ego non nego meum esse eum qui\nipse se non neget aut certe si pro me se ipsum sibi abneget. nolo habere\nseruulum pluribus dominis seruientem. nam quomodo meus est,\nsi mihi dicat uerbo \\'tuus sum\\' et operibus neget et factis se diabolo\nadiudicet et obstringat i non est meus quem libido succendit, quia\nmea castitas est; non est meus quem cura spoliandi minoris exagitat,\nquia mea integritas est; non est meus quem ira mobilis inquietat,\nquia mea tranquillitas est; non est meus uini crapula temulentus in\nlucem, ambitione gloriae saecularis ebrius in periculum, qui non\npossit sobriae moderationis seruare uestigium. pax sum ego, litigare\nnon noui. quid mihi ad eum de quo ueniens diabolus dicat: \\'meus est;\n\n\n\n\n\n\nnam mihi sua colla curuauit, mea in illo plura repperio, nomen sibi\ntuum uindicat et meum munus\\'?\nNon ergo est Christi nisi qui est alienus a crimine, non est\nChristi nisi qui potest semper se Christi seruulum demonstrare.\nnam si quis mutabilis est, ut ego aut maerore mutor aut indignatione,\nuenit ira et dicit: \\'meus est; ante horam meus erat, spero quod\niterum meus fiat.\nuenit tristitia et dicit: \\'meus est; ante horam in\nmea possessione fuit, in meo iure; erigere animum prae maerore non\npoterat nec oculos eleuare et, si triste aliquid acciderit, ad me ilico\nreuertetur\\'. quis ergo est dei nisi qui potest dicere: nihi 1 mihi conscius\nsum? ideo dicebatur Paulus apostolus Iesu Christi, quia\nnulli alii obnoxius tenebatur. ego autem nunc dei mei sum, nunc\ntristiae, nunc iracundiae, nunc uerbi otiosi. et ideo qui plures dominos\nhabet non potest uni dicere: \\'domine Iesu, tuus sum\\'.\nunde\narbitror etiam de huius mundi dominis dixisse Paulum: nam\netsi sunt qui dicantur dii siue in caelo siue\nin terra, nobis tamen unus deus pater, ex quo\nomnia et nos in illum, et unus dominus Iesus,\nper quem omnia et nos per ipsum. uerbi igitur\ntotus erat apostolus Paulus. ideo dicebat: quoniam experimentum\nquaeritis eius qui in me loquitur\nChristus.\nille ergo dicebat: \\'Christi sum\\', et respondebat ei dominus:\n\\'meus es\\'. qui uere dicit: \\'tuus sum\\', audit a domino: \\'meus\nes\\'. denique de ipso dominus ad Ananiam, cum mitteret eum ad sanandum\nPaulum, ait: uade, quoniam uas electionis\nest mihi. et quia perseuerauit Christi esse, quasi impleto certamine\ncoronam meruit inuenire iustitiae.\nRecte ergo propheta dixit Dauid: tuus sum, qui semper\nin domino mansit. et qua ratione dixerit \\'tuus sum\\', addidit:\niustificationes tuas exquisiui, hoc est: nihil aliorum\nquaesiui, sed id solum quod tuum est desideraui. alii quaerunt mo-\nnilia pretiosa, ego solas iustificationes tuas quasi quaedam serta\niustitiae. alii domum ad domum, uillam ad uillam iungunt, quasi\nsoli habitare possint in terra hac, et elementum uolunt occupare\ncommune, alii possessionem aeris ipsius uindicare; mihi in tuis iustificationibus\nomne patrimonium est, nescio possidere nisi quod tui\niuris est, in tuis eloquiis spiritalis mihi cura refulsit argenti. mihi\nportio deus est, tuus sum ego, quia pars mihi hereditatis non in\nauro, non in argento est, sed in Christo Iesu.\nSequitur uersus septimus: m e expectauerunt ut p e catores,\nut perderent me; testimonia tua i ntellexi\ne x i. potest uox ista conuenire martyrio, in quo positus sanctus\niam de iudicio persecutoris egressus dicat: me expectauerunt\npeccatores, ut perderent me, hoc est: adhibuerunt\nomnia genera poenarum, omnes artes persuasionum, sed de proposito\nabducere nequiuerunt;\nuicit fides uitae huius inlecebram corporisque\ncruciatum. expectauerunt peccatores, ut de me triumphum\nreferrent; sed gratias Christo, qui mihi dedit de persecutoribus\ntriumphare. redite uicti qui sperabatis uos esse uictores, redite\ndeiecti qui ueneratis superbi. ubi est, mors, uictoria\ntua? ubi est, mors, aculeus tuus? non tua iam, sed\nnostra coepit esse uictoria, quia in te uincimus in qua antea uincebamur.\nbene ergo dicit martyr: me expectauerunt peccatores,\nu t perderent me. post momentum, immo\nadhuc in corpore positus uidet deducentium choros, angelorum\n\n\n\n\n\n\ngaudia — qui enim super unius peccatoris conuersione laetantur,\nquanto magis in passione iustorum! —, uidet gloriam et ait: me\nexpectauerunt iusti, ut deducerent me, uidet dominum Iesum\net ait: me expectauit Christus, ut coronaret me.\nAliter qui uult intellegere: multi, inquit, peccata persuadere\natque ex pectore fidem extorquere conati sunt mihi, alius adulterium,\nalius hominis necem, alius oppressionem uiduae uel pupilli,\nalius aliud, et putabant me suis retibus esse capiendum. expectauerunt\nme, ut perderent contagione peccati, sed ego non inlecebris\npeccatorum mentem a studio diuinae cognitionis auerti nec intentionem\nmeam, domine, a mandatorum tuorum serie declinaui, sed\nintellexi testimonia tua; si enim non intellexissem, peccatores me\nutique illi perdidissent.\nquae intellexi utique sensu, etiam operibus\nsecutus sum; neque enim nudus ntellectus est, sed quem etiam\nfacta testantur. denique beatus qui intellegit super\negenum et pauperem. ille utique intellegit super pauperem\nqui largitur pauperi; nam quid prodest misereri inopis, nisi\nalimoniam eidem largiaris ?\nSequitur uersus octauus: omnis consum m ation n i s\nuidi fomnis, amplificum mandatum tuum ualde.\nnon possumus in omnibus uim Graeci sermonis exprimere; maior\nin Graeco plerumque uis et pompa sermonis est. rfkog dicitur\nGraece quod nos Latine et finem dicimus et consummationem; rO.o;\nautem et consummation\\'s ipsius fin\\'s est, sicut finis legis\nest Christus ad iustitiam omni credenti. habes\nscriptum: ecce ego uobiscum sum usque ad consummationem\nsaeculi. consummatio ergo saeculi finis\nsaeculi est, finis autem omnium Christus. consummationes autem\nmultae. est consummatio, quando et resurrectio ad salutem; consummatum\nquoque opus dicitur perfectum opus; consummata malitia\ndicitur, id est plena, cui nihil desit ad studium et artem nocendi;\nest consummatio hominis et multae consummationes, donec ad\nperfectum ueniat.\nLegimus ergo et consummationem saeculi, legimus et\nfinem. de consummatione saeculi supra posuimus exemplum, quam\nsequitur resurrectio; sicut enim i m in Adam omnes\nmoriuntur, ita et in Christo omnes uiuificabuntur.\npost resurrectionem consummatio, unusquisque\nautem in suo ordine; primitiae Christus,\ndeinde hi qui sunt Christi, qui in aduentum\neius crediderunt, deinde finis, cum tradiderit\nregnum deo et patri, dum euacuauerit\nomnem principatum et potestatem. ergo consummationem\nsaeculi sequitur finis iuxta apostolum; unde colligitur,\nquod sequatur finis omnem consummationem.\nMundus in maligno positus est, ut dixit\nIohannes. ergo et saeculum in maligno est, mundus plenus peccati.\nconsummauerat malitiam suam mundus, sicut consummauerat\nSaul, cuius uidens consummatam malitiam Ionathan filius in\nDauid prophetam eidem nuntiauit, ut declinaret et fugeret. est ergo\nconsummatio malitiae consummatio peccatorum. uenit agnus\ndei qui tollit peccatum mundi aui est Christus\nIesus, finis legis, principium et finis et remissio peccatorum. hunc\n\n\n\n\n\n\nfinem consummationis propheta uidit in spiritu, qui consummatum\nsaeculi aboleret errorem, uidit sanguine eius diuersa omnium\npeccata mundari. bene ergo dixit: omnis consummationis\nuidi finem, hoc est: uidi consummati adulterii remissorem,\nuidi consummatae luxuriae atque lasciuiae, consummatae crudelitatis\natque saeuitiae, omnis postremo flagitii per crucem suam\ndelicta donantem.\nEst etiam consummata uirtus et consummata sapientia,\nconsummata iustitia, sed habet finem. finis uirtutum omnium\nChristus, qui finis est legis ad iustitiam omni\ncredenti. uides quia finis est fidei. bene ergo ait: omnis\nconsummationis uidi finem.\nNunc, quia consummationis finem agnouimus, agnoscamus\nquid sit: latum mandatum tuum ualde. legimus quod\nangusta sit porta, per quam ingrediantur qui aeternae uitae fructum\nadipiscuntur. rara enim uirtus, difficilis passionum tolerantia,\nplures qui saeculi huius spatiosa sectentur, qui dicant: angusta et\narta nobis est uia quae ad deum ducit; conterimur in illa, relinquamus\neam.\nquomodo ergo dicit propheta latum mandatum dei\net ualde latum ? ideo, quia angustae uiae latum mandatum necessarium\nest. denique hic ipse propheta ait: in tribulatione\ndilatasti mihi, et iterum: in tribulatione inuocaui\ndominum et exaudiuit me in latitudine.\nHaec latitudo mandatorum caelestium cor prophetae\ndilatat, dilatabat et apostoli. denique ipse dicebat: os nostrum\npatet ad uos, o Corinthii, cor nostrum dilatatum\nest. dispensando enim mandata caelestia cor suum\ndilatauerat et, quod ante persecutionis perfidia coartabat, hoc Christi\namplificauit gratia. et qua ratione latum mandatum i ne nos coartaremur\nangustiis mandatorum, unde ait: non coangustamini\nin nobis. si hoc Paulus, quanto magis Christus qui clausa reserauit!\nergo dicit: nolo coartetur in me populus meus. in angusto\nuirtutum tramite debet latitudo praecepti mei uiantibus esse solacio,\nne quis deficere possit aut conteri.\nAmbulemus ergo in dei mandato, quia satis latum est. est\nenim mandatum sapientiae quae in exitu canitur, in\namplis autem fiducialiter agit; πλατεῖα enim\nGraeci sermonis est, quae Latine dicitur latitudo. dilatemus igitur\ncor nostrum, ut recipiamus apostolicae uim sententiae, qui ait:\ncapite nos. recipiamus ergo eius sermones in cor nostrum, induamus\nuiscera misericordiae benignitatem humilitatem patientiam.\no homo, quam latus es, si ad amplitudinem praeceptorum caelestium\nsinum tuae mentis expandas! quam latum mandatum est caritatis!\ndiligite, inquit, inimicos uestros. omnes utique\naffectu caritatis inclusit qui non exclusit inimicos;\nquis enim uidetur\nexceptus, cum recipiatur inimicus ? unde apostolus: si fieri,\ninquit, potest, cum omnibus hominibus pacem\nhabentes. non potest hoc Iudaeis dici, non gentibus, ut cum\nomnibus pacem habeant. illi uix suos diligunt, christiano etiam\ninimicos non licet non amare. christianum cum dico, perfectum\ndico; in Christo enim plenitudo diuinitatis est, cuius nomen usurpas-..\npas. qui uocabulum geris, interpretationem uocabuli perfectionemque\ncur refugis? audi latum mandatum: benedicite eos\n\n\n\n\n\n\nqui persecuntur uos et nolite maledicere. iste,\nqui latum dicit esse mandatum, probauit supra dicens: illi\nquidem detrahebant, ego autem orabam. quid\noras, Dauid, dicito nobis ipse. sed dixisti; legi enim dicentem:\nmaledicent illi, et tu benedices.\nIncipit littera tertia decima quae dicitur \\'Mem\\', quod sonat\nin Latino \\'ex intimis\\' et, ut alii, \\'ignis ex ultimis\\', et utrumque non\ndiscordat a textu. nam statim primus uersus internorum uiscerum\ncaritatem exprimit, quae utique ex ultimis procedit medullis et\nquodam nexu caloris inplicatur ossibus.\nDenique in Threnis Hieremiae textus litterae huius hoc continet:\nex alto suo misit ignem in ossibus meis.\nbonus ergo deus, qui nobis inmittit unde diligentes eum meritum\nsub conspectu eius inuenire possimus. quem mittat ignem, ipse nos\ndoceat: ignem ueni mittere in terram, et quid\nuolo nisi ut iam accendatur?\nbonus ignis quem\ndesiderat omnium saluator accendi, cum praesertim ipsum deum\nlegerimus ignem esse, qui nostra peccata consumit intimisque\npectoribus [sui] diuinae cupiditatem cognitionis infundit atque\n\n\n\n\n\n\ninradiat in nobis cor nostrum, cum legimus diuinarum seriem scripturarum-\npturarum, si forte aliquid, quo aperiantur propheticae lectionis\nocculta, intellectu adsumimus spiritali. hoc igne Cleopas cor suum\ndicebat ardere, cum ipsi et socio eius Christus scripturas aperiret.\nde hoc igne dixit dominus in libro Ezechiel: ecce proficiscar\nin Hierusalem et exsufflabo in uos in igne irae\nmeae, ut tabescatis a plumbo et ferro et reliquis\nmaterialibus.\nprofunda in uerbis usitatis uidemus\nmysteria, totum hoc spiritale. quibus precibus emerear ut ueniat\ndei uerbum, intret ecclesiam, fiat ignis consumens, ut exurat faenum\net stipulam et quicquid est saeculare consumat, graue plumbum\niniquitatis, quod in plerisque est, liquefiat igne diuino et ferreus\nquidam peccati rigor superno mollescat incendio, meliorentur uasa\naurea et argentea, ut omnis sapientium sensus, omnis sermo prudentium-\ndentium flagrantiiun passionum calore decocto incipiat esse pretiosior.\nbonus ignis caritatis quo corpus omne ecclesiae in mutuam\nadolescit gratiam; bonus ignis dilectionis quo unusquisque sanctus\nad reuerentiam sui auctoris accenditur. sed qui deum diligit non\nperfunctorie diligit, sed diligit legem eius, praecepta custodit,\niustificat cor suum non dictorum sonora praedicatione, sed studiosa\nimitatione factorum. doceat igitur nos deus, quemadmodum a\nsanctis suis diligitur.\nSic inqu ens propheta adicit: quo modo dilexi\n\n\n\n\n\n\nmandatum tuum, d omine! tota die medit atio mea e s t.\ndiligentis circa studium cognoscendae legis haec uox est, quae instruit\nperfectionem hominis, quam totus hic psalmus informat. et quoniam\nmaximum mandatum esse n ege cognouit, ut diligamus dominum\ndeum nostrum ex toto corde nostro et ex tota anima nostra, sui\nimitatione nos quoque quos erudire studet uult esse perfectos dicens:\nquomodo dilexi mandatum tuum, domine!\nhoc\nipso caritas crescit affectu, quod ipsum testem aduocat cui munus\ndilectionis inpenditur nec speciem, sed plenitudinem caritatis tali\nconuentione testatur. hac usus est Petrus: tu scis, inquit,\ndomine, quia diligo te. sed qui diligit dominum legem eius\ndiligit, sicut Maria diligens filium omnia uerba eius in corde suo\nmaterno conferebat affectu. diligens te feci uoluntatem\ntuam, scriptum est.\nideo commisit et Christus Petro, ut pasceret\ngregem suum et domini faceret uoluntatem, quia caritatem eius\nagnouit. qui enim diligit, ex uoluntate facit quae sibi sunt imperata,\nqui timet, ex necessitate. itaque dominus operationes seruulorum\nsuorum spontaneas probat potius quam coactas. ideo ex seruis\nliberos facit, ut uoluntatum nostrarum munera quam necessitatum\nobsequia conferamus.\nNon potest dicere Marcionita: quomodo do dilexi\nlegem tuam!, qui legem non suscipit; non potest dicere Iudaeus,\nqui legem spiritalem ignorat et litteram legis nudam, non sensum\nlegis intellectumque meditatur. solus ergo dicit christianus, qui\nmultum iam legis cognitione profecerit, qui non poenam legis pauido\ncorde formidet, sed diuina mysteria ueri Hebraei, ueri sabbati, uerae\nremissionis intrepido rimetur affectu. uere ergo diligit qui sine\n\n\n\n\n\n\ntristitia, sine timore uoluntario potius studio quam coacto praecepta\nconseruat.\nAlio uero uersu cito probauit diuturnae meditationis effectum,\nquando intellexit super inimicos suos domini mandatum. sed quos\nhabet inimicos propheta, qui et sui populi uiros legitima debet caritate\nconplecti et alienigenas euangelica praedicatione inuitare ad\ndei gratiam?\nferae (femntur) consortem naturae suae diligere:\nquomodo dilectionem conformis sui propheta respuerit r esse igitur\niustam aliquam causam oportet, qua hi quos significat iure uideantur\ninimici. ea quae sit possumus inuestigare, si meminerimus quia alibi\nidem ipse dixit: et super inimicos tuos tabescebam,\niusto odio o oderam illos.\nistos ergo euangelica auctoritate\nsuos inimicos dicit esse qui inimici sunt dei. nam si is, qui non\nrelinquit parentes propter dei nomen, non est deo dignus, quanto\nmagis, qui diligit eius inimicos, acceptus deo esse non poterit? quos\nergo inimicos habet? si gentiles, quomodo eos prophetico credituros\nspiritu praeuidebat? denique ut benedicant et ipsi dominum in\nsuperioribus adhortatus est. et quae magna laus super eos intellegere,\nqui metalla et saxa uenerando similem rigorem stuporis adtraxerint?\nQuos igitur habet inimicos nisi haereticos? ipsi enim sunt\ninpugnatores fidei, ueritatis inimici. quos nisi Iudaeos? ipsi enim\ngrauiores inimici qui ex amicis inimici facti sunt. super eos intellegit\n\n\n\n\n\n\nqui legem spiritalem esse intellegit. quid ergo prodest lex, sifinem legis\nignores, si mysterium nescias, si sacramenta non noueris ? Iudaeis\nex ouibus agnus occiditur pro celebritate paschali, nobis pro redemptione\nmundi unigenitus dei, partus uirginis immolatur. quid proficiunt\nIudaei, quod sanguine agni domos et postes suos inliniunt ?\nnihil utique, quoniam ligna his aut saxa prodesse non possunt.\nnobis\nproficit omne mysterium, qui abhorrere credimus a gratia spiritali,\nut habitationes nostras sanguine pecudis cruentemus et ne ora\nnostra cruore tinguamus. sed corpora nostra sacramento crucis\ndominicae consecramus et confessione mortis domini nostri Iesu\nChristi sanctificamus oris adloquia; corde enim creditur\nad iustitiam, ore confessio fit ad salutem.\nquia prodest, quod Hebraei aurem seruuli pertundunt subula et\npraeputia sui circumcidunt corporis ? non intellegunt penitus, quid\nlex diuina discernat. signa sunt ista, non ueritas. sed ille intellegit,\nqui cor suum spiritali circumcisione castificat, ut conluuiem omnem\ncorporeae labis emundet. ille intellegit, qui subulam et aurem mentis\nuigore transcendit et illam animam, quam pertransiuit gladius ad\nreuelanda cordis occulta, perpetuae praemio libertatis attollit uel\nexaminandis sermonibus sollicite seruiens, quoscumque uirtutis\nsuae aure susceperit, mysterio sanctificat spiritali.\nazvma sibi\nIudaeus quibusque annis facere consueuit et nescit se malitiae esse\nfermentum. sed qui intellegit quid sit uetus expurgare fermentum,\nne totam massam corrumpat, ueterem hominem cum actibus suis\nexpurgat, ut fiat noua consparsio ueritatis. Iudaeo ista dicta sunt\net christianus audiuit, quia, dum aurem suam subula illa pertundit,\n\n\n\n\n\n\naudire non potuit uulneratam aurem gerens;\nnon legis, sed stultitiae\nsuae subula cruentauit aurem suam. illa audiendo quae spiritaliter\nreuelantur perforauit aurem suam ferro; maluit enim in ferrum\nquam in uerbum credere. ideo seruit, ideo liber esse non meruit,\nideo nec completi temporis ei gratia suffragatur, quia plenitudinem\ntemporis non recepit, quo filius dei missus est ad salutem et uenit\nad redemptionem, factus sub lege, natus ex uirgine, uictor mortis,\nlargitor resurrectionis.\nmanet ergo uulnus illi cui Christus non\nresurrexit. o uulnus quod sarciri non possit, nisi forte relinquat\nsubulam et sumat sibi gladium, quod pro Christi nomine non refutet\nuel quo corporalia a spiritalibus, umbram a ueritate distinguat,\nsumat dei uerbum, gladium bis acutum, et ex illo diuino ore doceatur\nmandatum domini, praescriptum legis agnoscere, quod non temporalis\nhabeat obseruantiam celebritatis, sed salutaria et sempiterna\nremedia suco gratiae spiritalis infundat!\nTota ergo die in lege meditare, non perfunctoria tibi debet\nesse transcursio. si agrum emere uelis, si mercari domum, prudentiorem\nadhibes et quid iuris sit diligenter consideras et, ne in aliquo\nforte fallare, tibi ipse non credis. at nunc tu ipse emendus es tibi.\nde tuo pretio tracta, considera quid sis, quod nomen habeas, quid\nadquiras tibi: non agrum, non pecuniam, non gemmarum monilia,\nsed Christum Iesum, cui nulla possint pretia, nulla ornamenta conferri.\nadhibe tibi consiliarios Moysen Esaiam Hieremiam Petrum\nPaulum Iohannem, ipsum magnum consiliarium Iesum dei filium,\nut adquiras patrem. cum his tractandum, cum his tota conferendum\nest tibi, tota meditandum die, sicut meditabatur Dauid et haec erat\n\n\n\n\n\n\nilli sola meditatio.\nnon saecularibus animus transducebatur inlecebris,\nnon pecuniaria coaceruandi patrimonii cupiditate flagrabat, non\nproferendi limitis excludendique finitimi anxius curarum aestus\nstudio meditationis intentum reflectebat affectum, quicquid poterat\ntemporis dies habere, hoc totum sola sibi in lege meditatio uindicabat.\nSed etiam hoc parum est diligenti qui uelit ad beatitudinis\ngratiam peruenire; beatus enim die ac nocte meditatur in lege.\nangustior dies est meditatione doctrinae, non tantus dies in tempore\nquanta meditatio est in lege.\nunde uide ne illud magis significare\nuideatur, quod ei qui in lege meditatur semper dies est et lumen\nsine defectu, quod nullae tenebrae noctis interpolent. alioquin quomodo\nneglegentiorem in processu operis declararet quem diligentiorem\nin ipsis operis sui propheta principiis esse uoluisset? in die\nergo meditatur legis et euangelii praedicator.\nEt fortasse illi qui nouum non recipiunt testamentum in\nnocte legerunt et ideo nescierunt neque intellexerunt. unde saluator,\nne etiam nos legeremus in tenebris, admonet dicens ambulandum\nin die, quia non offendat qui in die ambulat; uidet enim gratiam\nlucis. qui enim ambulat in tenebris, scopulum offensionis incurrit.\nSequitur uersus tertius: super omnes docentes\nme i ntelle x i, quia testimonia tua meditatio\nmea est. doctrinam profitentur scribae Iudaeorum, quia legem\net prophetas ipsi priores habere meruerunt. sed illi profitentur\ndocere, sed non docent. ei autem populo qui ex gentibus conpetit\ndicere: super omnes docentes me intellexi, quia\nilli non intellexerunt. respondet Iudaeus: \\'unde habuisti intellegere,\n\n\n\n\n\n\nscriptum est: interroga patrem tuum, et adnuntiabit\ntibi; seniores tuos, et dicent tibi.\nego\nsum pater tuus, me interroga\\'. sed etsi interrogauero,\nnon respondebitis mihi, dixit Iesus, et ex illo respondere\nnon possunt et ex illo supra illos intellego qui non intellegebant,\nquia testimonia didici quae ille non nouit. didici: qui sequitur\nme tollat crucem suam, didici: diligite inimicos\nuestros. et ideo optat anathema esse Paulus pro fratribus genere,\ninimicis fide.\nUideretur inconueniens esse uerecundiae prophetali huiusmodi\nusurpatio, eo quod praesumpserit dicere quod super omnes\ndocentes intellexerit, cum uel legem Moyses acceperit a domino et\npopulo eius instituta tradiderit, Aaron sacrificiorum omnium decurso\nritu sacerdotalem docuerit disciplinam, Iesus Naue significauerit\nquemadmodum circumcisio possit iterari, Samuhel unctionis pro\n.\npheticae pariter ac regiae sacramenta monstrauerit. uideretur, inquam,\ninquam praesumptio, nisi praemisisset superiora, quibus non\ninmerito super docentes intellexisse se conprobaret. debuit hanc\nadsumere confidentiam qui docebatur a domino; et mandatum quod\ndocebatur domini erat et ipse dominus qui docebat. merito super\nomnes intellexit quem docebat ipsa sapientia. unde et alibi a\nbeatus quem tu erudieris, domine, et de lege\ntua docueris eum.\nOstendit igitur quod diuinum est homines docere non posse,\net ideo qui docere praesumunt nesciunt, sed agnoscit discipulus qui\ndocetur. in quo praeter donum scientiae, quod de spiritu sancto\nfuerat consecutus, moralis quoque suauis est locus, quod m\n\n\n\n\n\n\ndocentes sunt, qui quod non intellegunt docere se dicunt, et plurimi\nsunt discipuli, qui studio suo adsecuntur et industria quod non\ndidicerint a magistris. denique ante nos quidam interesse dixit\n\ninter docentes atque doctores, fortasse hoc arbitratus, quia doctores\nsunt aliorum iudicio ad hoc munus electi, docentes autem qui\npropria usurpatione hoc sibi munus adsumpserint. sed cedant\nnecesse est ei doctores quoque, quem testimoniorum meditatione\ncaelestium doctrina dei docentis inbuerit.\nSuper seniores intellexi, quia praecepta\ntua quaesiui. nec hoc quidem difficile, ut is quem dominus\ndocuerit super seniores intellegat, siquidem dei gratia ad doctrinam\nmaturitatemque aetatis progrediatur senilis. cum enim aetas senectutis\nuita inmaculata sit, utique doctrina uitae inmaculatae senilem\npraestat aetatem. denique excusanti Hieremiae, quod iuuenis esset,\nresponsum est: noli dicere: iuuenis sum, eo quod non\naestimaretur iuuenis definitione diuina qui incanam haberet prudentiam,\nquae sanctificationis caelestis gratia reluceret.\nUerumtamen non mihi uidetur se ipsum propheta laudare\net praeferre senioribus, cum legeris: non te praetereat\nnarratio seniorum; et ipsi enim didicerunt\na patribus. nam et alibi Sirach dixit Sapientia: ubi sunt\nsenes, non multum loquaris. sed nouit quibus se praeferat\nsenioribus, inueteratis scilicet in peccato et ueterno impietatis\natque senio perfidiae delirantibus. isti sunt seniores plebis qui\ndominum Iesum Pilato praesidi tradiderunt. conuenerunt\nenim sacerdotes et scribae et seniores, ut ait\nMarcus, et iterum: fecerunt sacerdotes consilium\ncum senioribus, ut eum traderent. et aduersum\napostolos in Actibus eorum quod seniores Israel conuenerint Petrus\nsanctus et Lucas euangelista testantur. non ergo senili derogauit\naetati, sed uoce populi iunioris indocilem dei uetustum illum\ndierum Iudaeoriun fore populum prophetauit, qui, quod in iuuentute\nsua non adquisierat, in senectute inuenire non potuit. nam qui to\nprincipio frequentibus dominum exasperauit offensis, cuius gratiam,\ncum esset iuuenis, non poterat emereri, huius aduentum senex non\nmeruit agnoscere, donum tenere non potuit. speciosum autem incanae\niudicium senectutis in sensu est et ueterani consilii scientia intellectus\nmaturitate, non uitae longaeuitate praefertur.\nExquiramus ergo mandata dei, ut super seniores intellegamus,\nfugiamus uiam lubricam peccatorum, ut possimus praecepta custodire\ncaelestia; hoc enim declarant sequentia. super seniorem intellexit\nIacob iunior frater, quia, cum senior Esau praerogatiuam sibi bene-\ndictionis priuilegio aetatis exposcit, reliquit epulas mitiores, dum\nquaerit agrestes. profecto illo in uenationem iunior frater uestimenta\neius accepit et mihi tradidit populo nationum, materno usus consilio.\nillam ergo sapientiae stolam, quam habuit ante populus Iudaeorum,\ninduit me Rebecca; stola eius bona, lex et prophetae. hac stola ille\npopulus est nudatus, nos induti sumus; induit nos mater illa\n\n\n\n\n\n\nHierusalem quae in caelo sursum est. accedimus ergo ad patrem.\nofferimus\nilli epulas mitiores, patientiae cibos, misericordiae lenitatem, suauitatem\nintellectus. accipio benedictionem, praeripio fratri seniori\ngratiam spiritalem. uenit ille, irascitur, non inuenit quod accipiat;\nmater occurrit et pio nos informat hortatu. residet penes me stola\nilla bonis intexta mandatis.\nAb omni uia maligna prohibui pedes\nmeos, ut custodiam uerba tua. uere dignus qui super\nseniores intellexerit, quandoquidem diuino est honoratus spiritu,\nut seniores doceret non solum intellectus ueritatem, uerum etiam\npeccati fugam culpaeque cautelam. itaque cum fragilitas humana\nprona sit, ut ad imum affectibus et currente uestigio feratur in\nuitium, docet quemadmodum uiae istius lubricum, itineris huius\nanfractus uiantem implicare non possit.\nprohibui, inquit,\npedes meos a maligna uia, hoc est ab istius saeculi\nuanitate, quia saeculum in maligno positum est. dubium quicquid\nest et ancipitis effectus, hoc malignum est; ut lux dubia maligna\ndicitur, ita malignum est quicquid admiscet malitiae tenebras ueritati.\nreuoca ergo ab istius mundi lubrico pedes animi tui et mentis incessum.\nprohibe, inquam, resiste cupiditatibus, obsiste motibus qui\nuidentur inruere sicut bestiae atque iumenta, ut teneros fructus et\nnoua ruris huius nostri culta depascant.\nProhibui, inquit, pedes meos. non utique cor-\nPuris pedes prohibuit, qui mentis piae plerumque obsecuntur\n\n\n\n\n\n\n\n\narbitrio. neque enim prohibendi sunt, cum prodeunt ad dei templum,\nuiduae opem ferre festinant, impium praeuenire, subplantare aliquem\nfraudulentum. alius igitur est pes qui iure prohibetur. qui\nille sit, ipse propheta nos doceat:\nnon ueniat, inquit, mihi\npes superbiae. est etiam pes iniquitatis, qui cito labitur, stare\nnon potest, sicut pes perfidorum est, de quibus scriptum est: ibi\nceciderunt operantes iniquitatem, expulsi\nsunt nec potuerunt stare. prohibe ergo pedes tuos, ne\ncadas; sunt enim non solum criminum, sed etiam infirmitatis pedes,\net uidendum ne cadas. et uideris tibi forsitan bene stare, sed dicit\ntibi Paulus: et tu qui stas uide ne cadas. diligenter\nattende uiam tuam, ut audias: tu autem hic sta mecum.\nstans enim cum deo lapsum timere non poteris, stans cum deo\npoteris dicere: eruit pedes meos a lapsu. sed ita eruit\ndominus pedes tuos ab omni lapsu, si cognouerit quod tu prohibeas\npedes tuos a lapsu. ideo hoc meruit Dauid, ut deus a lapsu pedes\neius erueret, quoniam pedes suos ipse prohibebat, ne praecipiti\natque incauto peccatorum laberentur uestigio, unde et potuit uerba\ncustodire diuina. non enim custodire quis poterit, nisi potuerit prius\nstare. cum autem custodierit, ipse incipit ei dei uerbum ferre\ncustodiam. prohibitos pedes suos a uia maligna bene dicit qui\nChristum esse uiam nouit.\nA. iudiciis tuis non declinaui, quon i a tu\ntu legem posuisti mihi. exposuit quid esset a uia maligna\nprohibere pedem, a iudiciis utique non declinare diuinis et firmum\natque inmobile perseuerantis innocentiae tenere uestigium,\n\n\n\n\n\n\nnon deflectere gradum nec de curriculo auertere disciplinae, sed\nsemitis non solum ueteris in Sina, sed etiam nouae legis insistere\nsecundum euangelii claritatem.\nEst etiam euangelii lex, de qua dicit in superioribus hic\npropheta: constitue, domine, legislatorem super\neos, sciant gentes quoniam homines sunt.\naduentum utique domini intellegimus prophetari, uocationem\ngentium, quae ante in lutum quoddam corporis huius uidebantur\ninfixae, uoluptati corruptionis suae tamquam faeci et libidini inhaerentes,\nquia dominum nescierunt.\net ideo iratus: anertantur,\n\ninquit, peccatores in infernum, ut non uiderent descendentem\net ascendentem animam domini Iesu et conuerterentur ad\ndominum, qui conuerti, cum uiuerent, noluerunt. sed de illis dicit\ngentibus quae obliuiscuntur dominum-\nScierunt ergo et obliti sunt. tamen prophetica benignitate\norat ut exsurgat dominus, non praeualeat homo, ut cogitationes\nterrenae et motus omnes feruentes huius corporis conquiescant.\niud icentur gentes, quoniam tunc cognoscitur dominus,\ncum timentium conuertitur affectus grauis terrore iudicii, et\ndiscant gentes quoniam homines sunt, luit\ncorruptione solubiles et limo durescente formati, quod ante qui\nlegem non acceperant nesciebant.\nunde propheta, quasi et ipse\nturbatus terrenae fragilitatis contemplatione, ait: u t quia,\ndomine, discessisti longe? bene timet qui hominem\nse esse cognoscit; sed quia plus timet nobis qui ex gentibus peccatores,\nprecatur, ne longe fiat a suis gentibus, ut qui longe eramus\n\n\n\n\n\n\nincipiamus esse propiores et sciamus quia homines sumus, ad\nimaginem scilicet et similitudinem dei facti, quibus per uirginis\nuterum etiam Christus conformis est factus. recte ergo et ad infirmitatem\naccipitur et gratiam: sciant gentes quoniam\nhomines sunt, alterum per commune quoddam atque carnale\nconsortium bestiarum, alterum per imaginem dei et carnis dominicae\nsacramentum. dignitas coepit esse quae ignobilitas uidebatur.\nMerito ergo non declinauit a iudiciis dei populus nationum,\nqui potest dicere: quoniam tu legem posuisti mihi.\nnon per Moysen, non per prophetas, sed ipse per te, Iesu, legem 10\nposuisti mihi, hoc est euangelium. ideo non declinaui, quia\naspexi et cognoui; tua itinera et te secutus ueram cognoui uiam.\nItaque praedicationem audiens euangelii, quam propheticus\nspiritus praecinebat, ait: quam dulcia faucibus meis\nuerba tua, super mel et fauum ori meo! et bene\n\\'dulcia\\', quibus praedicatur remissio peccatorum, uitae perennitas,\nresurrectio etiam defunctorum, quae perpetuae mortis et acerbae\namaritudinem temperarunt. per haec mortem coepimus non\ntimere, qui coepimus dicere: ubi est, mors, uictoria tua?\net bene \\'faucibus dulcia\\', eo quod intimis infusa uisceribus gratia\nspiritalis sit.\nSuper melet fauum, inquit, ori meo dulcia.\net ideo, quia nobis dulcia uerba tua esse coeperunt, dicis ad ecclesiam:\nfauum distillant labia tua, sponsa. qui\nsit fauus, doce nos, Salomon; tu enim dixisti: faui mellis\nsermones boni. et uere bonus fauus quem manducat ecclesia,\nmultorum prophetarum uelut apum spiritali ubertate congesta\n\n\n\n\n\n\nmella redolentem. hoc est mel de quo ait: manducaui panem\nmeum cum melle meo, bibi uinum meum cum\nlacte meo.\nmysticus sermo c-aelestium scripturarum sicut panis\nest, qui confirmat cor hominis uelut fortior cibus uerbi; suasorius\nautem ethicus dulcis et mollior, eo quod ethica praedicatione mentis\ninterna mulcentur, amara febribus, id est paenitentia delictorum,\nmiti corda sermone dulcescunt. stillant mel labia praedicantis, quando\nconlisa duris casibus uel ruinis lapsae animae membra refouentur.\nEst etiam uis feruentior uerbi sicut uini, est etiam in lactis\nspecie sermo lucidior. edite, inquit, proximi mei, et\nbibite et inebriamini. bona ebrietas, quae ad meliora\natque iucunda facit quendam mentis excessum, ut inmemor solicitudinum\nanimus noster uino iucunditatis hilaretur.\nbona mensae\nspiritalis ebrietas; denique poculum inebrians quam\npraeclarum! sed et alibi habes: riuos eius inebria,\nmultiplica generationes eius, eo qoud ebrietas terrae,\ncum infusa fuerit imbre caelesti, suscitare semina, fructus multiplicare\nconsueuerit.\nitaque uerbum dei, quod sicut pluuia descendit\ne caelo, ubi uenas terrae nostrae uel animae ac mentis inebriauit\npraedicatione diuina, excitauit uirtutum studia diuersarum fructusque\nfidei et castae deuotionis adoleuit. meritoque dicitur ei: uisitasti\nterram et inebriasti eam. susceptione etenim\ncorporis uisitauit, ut sanaret infirmos, inebriauit gratia spiritali,\nut anxios iucunditate mulceret.\nRecte ergo sponsae dicitur: fauum distillant labia\ntua, sponsa; mel et lac sub lingua tua. os enim\niusti distillat sapientiam, de ore iusti suauitatis et misericordiae\nmella procedunt, in ore iusti nullus dolus, nulla fallacia, nulla est\namaritudo peccati. audit ecclesia uerba iusti, audit plebs dei\npraecepta sapientis, delectatur alloquii suauitate, moralis disputationis\niucunditate mulcetur dicens: quam dulcia faucibus\nmeis uerba tua, super mel et fauum ori\nm e o, quia mel apum ad horam delectat, sed cito sapor eius uanescit\net plerumque uitiosa uiscera laeduntur, uerborum autem moralium\netsi pungunt mella, non laedunt. cognosce tamen cui illa credantur,\nspriptum est enim: in aurem insipientis nihil dicas,\nne quando inrideat prudentes sermones tuos.\neuomet enim et reiciet sermonem tuum stultus, qui eius sentire non\npotest suauitatem.\nSequitur uersus octauus: a mandatis tuis intellexi;\npropterea odio habui omnem uiam iniquitatis\n. consequens huic uersiculo est: concupiscens\nsapientiam serua mandata; sed nemo potest seruare\nnisi qui intellegit. denique redduntur cotidie omnia uerba legis a\nquibusdam senioribus Iudaeorum et nemo eorum potest custodire\nmandatum. neque enim arborem dixerim custodire fecunditatem\nnaturae, quae luxuriat in foliis, uanescit in fructu, nec terram\nillam dixerim custodire fructus suos, quae quod filicem inuisam\npascit agricolis, edere frumenta non soleat, nec pastor custodire\nuidetur pecus, qui eligere pabula profutura non nouerit, lupos cauere,\ncanibus uallare ouilia sua, nesciat potum, cum opus sit, ministrare.\nnam producere tantummodo sine ulla cura mutum pecus tantundem\nest quantum scripturas legere populum Iudaeorum. ubi sint spiritalis- 25\ntalis pabula sacramenti, ubi littera occidat, ubi intellegibiles\n\n\n\n\n\n\nincursent lupi, ubi sit requies refectionis, ubi resurrectionis spes, qui sint\ncanes qui pro gregis possint latrare custodia, populus et ipso grege\nmagis mutus ignorat.\nItaque si dicat: \\'mandata custodio\\', respondetur ei: tu\nuero odisti disciplinam et proiecisti sermones\nmeos post te. si uidebas furem, simul currebas\ncum eo et cum adulteris portionem tuam\nponebas. os tuum abundauit nequitia et\nlingua tua concinnabat dolos; sedens aduersus\nfratrem tuum detrahebas. non est hoc custodire mandata,\nsed praeuaricari; statutis facere contraria non est intellegere,\nsed ignorare.\nquomodo possunt uerba dei dulcia esse in faucibus\ntuis, III quibus est amaritudo nequitiae? quomodo mei et lac sub\nlingua tua, cum dolum in lingua tua conponas, ut aliud pectore\nconcipias, aliud forensi sermone praetendas, ut decipias incautum,\ncum tibi Petrus apostolus dicat, ut deponas omnem malitiam et\nfucum simulationis abicias, dicens: sicut dudum geniti\ninfantes rationabile sine dolo lac concupiscite\n?\nostendit enim nobis quid sit mel et lac habere sub lingua,\nut non maledicere maledicentibus, sed benedictionem referre\nnouerimus, nesciamus odisse nisi uiam iniquitatis, ut facere quod\nexecramur reluctanti caueamus affectu. ideo Paulus cauebat in\ncarne sua malum, quia oderat; ideo Iohannes monet in epistula sua,\nne diligamus saeculum, quia omne quod in saeculo\nest concupiscentia est carnis et concupiscentia\noculorum et iactantia uitae.\nEst ergo in nobis, ut et bene aliquid oderimus et bene aliquid\n\n\n\n\n\n\n\n\ndiligamus. sicut enim bene amare possumus seruos dei et bene diligere\npossumus inimicos nostros secundum uerbum domini, ita bene odisse\npossumus inimicos dei, odisse iniquitatem, odisse perfidiam, odisse\nturpitudines, odisse mundi istius uanitates. odio igitur debent esse\nquae saeculi sunt, ne securis affectibus et otiosis blanda conciliatricula\nuoluptatis inrepat inlecebra. facile capit oculos petulantis\nforma meretricis, nisi eos odia premant iusta et inpuritatem indignatus\nauertat affectus. inflat plerumque homines et tumido resupinat\nfastidio nobilitatis iactantia et rerum affluentia saecularium, nisi\npudeat in te aliena magis quam propria laudari. Christus cum\ndiues esset, pauper factus est; in paupere, non in diuite te redemit.\nconfitentibus dei filium imperabat tacere, ut operibus magis quam\nsermonibus deus agnosceretur;\net tu nobilem te dicis, qui es factus\neterra? Dauid rex dicit: memento, domine, quia puluis\nsumus; et tu in hoc caduco atque limoso genere gloriaris et diuitem\nte putas, qui cras potes esse mendicus, cum uita tua non in abundantia\ntua, sed in dei sit misericordia ? cui honor, gloria, laus, perpetuitas\na saeculis et nunc et semper et in omnia saecula saeculorum.\namen.\n\\'Nun\\' littera Hebraea est quarta decima, cuius interpretatio\nest \\'unicus\\' uel in alia interpretatione \\'pascua eorum\\'. ecce ipsae\nHebraeorum litterae testificantur dominum Iesum esse unicum\npatris filium, uerbum dei. denique primo statim uersu Dauid de\nunico filio dei dicit: lucerna pedibus meis uerbum\n\n\n\n\n\n\nt tuu m, domine, et lumen semitis meis. unde intel-\n\nlegimus ideo per litteras Hebraeorum psalmum hunc esse digestum,\nut homo noster tamquam paruulus et ab infantia per litterarum\nelementa formatus, quibus aetas puerilis adsueuit, usque ad maturitatem\nuirtutis excrescat. litterae autem singulae uelut tituli sunt\neorum uersuum, qui sub isdem litteris adscribuntur, seriem et\ncontinentiam declarantes, sicut hic \\'unicum\\' significat littera et de\nunigenito dei filio atque eius aeterni luminis claritate psalmi huius portio\nprophetat.\nNec sane ab ista abhorret etiam illa in alio reperta codice\nlitterae huius interpretatio. quae sunt enim pascua nostra, hoc est\nfidelium, nisi Christus? in cuius pascuis se locatum propheta\nlaetatus est dicens: in loco pascuae, ibi me collocauit;\nipse enim nos pascit et reficit. bona pascua sacramenta\n\ndiuina sunt.\ncarpis illic nouum florem, qui bonum odorem dedit\nresurrectionis; carpis lilium, id est splendorem aeternitatis; carpis\nrosam, hoc est dominici corporis sanguinem. bona etiam pascua\nuerba sunt scripturarum caelestium, in quibus cotidiana lectione\npascimur, in quibus recreamur ac reficimur, cum ea quae scripta\nsunt degustamus uel summo ore libata frequentius ruminamus. his\npascuis grex domini saginatur.\nBona etiam Christi pascua, qui pascit in liliis, in splendore\nsanctorum; bona pascua etiam montes conuallium; nam et in his\npascitur Christus sicut capreolus aut hinnulus ceruorum. montes\nsunt conuallium sicut luminaria istius mundi sedula humilitate fulgentes,\nqui uirtutum diuersarum praestant cacumine et supra\nmundum meritis suis eminent. isti sunt de quibus dicitur: de hoc\nmundo non sunt sicut ego non sum de hocmundo,\nquia supra mundum sunt qui Christum secuntur.\nconuallis autem mundus est, ideoque disposuit in ualle fletus, eo\nquod in hoc mundo fletus sint lacrimaeque. et prouidens dominus\ndisposuit in hoc mundo testamentum suum, ut magis hic fleamus\npeccata nostra quam flenda seruemus.\nPascua nostra etiam isti uersiculi sunt, de quibus hodie tractaturi\nsumus, in quibus Dauid dicit: pascebam oues patris\nm e i, ostendens ueram lucernam, discens humilitatem. in talibus\npascuis uerus Dauid, uerus humilis et manu fortis, qui non rapinam\narbitratus est esse se aequalem deo, sed semet ipsum exinaniuit et\nhomo natus per uirginis partum humiliauit se usque ad mortem,\noues patris sui diuina praedicatione pascebat, cum secundum\nscripturas suum probaret aduentum, cum quinque panibus et\nduobus piscibus hominum milia multa satiaret.\nHaec ergo nostra sunt pascua, haec eorum qui possunt dicere.\nquam dulcia faucibus meis uerba tua! haec\neorum pascua, qui dicunt: lucerna pedibus meis uerbum\ntuum, domine. pascitur enim os nostrum uerbo, cum\nloquimur mandata dei uerbi. pascitur et oculus noster interior\nlucernae spiritalis lumine, quae nobis in hac mundi nocte praelucet,\nne sicut in tenebris ambulantes incertis titubemus uestigiis et\nuiam ueram inuenire nequeamus. intellegibilis igitur pedum\ngressus, intellegibilis et lucerna, quia uerbum dei lucerna est.\nnonne hoc in principio erat uerbum apud deum? quomodo\nergo lucerna est? nonne hoc erat uerum lumen quod\n\n\n\n\n\n\ninluminat omnem hominem uenientem in hunc\nmundum? quomodo ergo lucerna dicitur? Esaias clamat:\npopulus, qui sedebat in tenebris, lucem uiderunt\nmagnam: quomodo hic dicit \\'lucerna\\'?\nSed uideamus, ne forte idem uerbum dei aliis magna lux\nsit, aliis lucerna. mihi lucerna, angelis lux est. Petro lux erat,\nquando adstitit ei angelus in carcere et lumen refulsit ei. Paulo\nlux erat, quando euntem ad persequendum populum christianum\ncircumfulsit eum lumen de caelo et audiuit dicentem sibi: Saue\nSaule, quid me persequeris? et magna quidem lux;\ndenique lucernae Pauli lumen euanuit, ubi diuinae splendor lucis\nemicuit.\nEt uere lucerna est mihi Christus, quando isto nostro ore\nrecensetur. lucet in limo, fulget in uase fictili thesaurus ille, quem\nhabemus in uasis fictilibus. mitte oleum, ne deficiat tibi, quia\nlumen lucernae est oleum, non oleum terrestre, sed illud oleum\nmisericordiae caelestis et gratiae quo ungebantur prophetae.\noleum\ntuum humilitas est, quo ceruicis nostrae dura mollescunt. oleum\ntuum misericordia tua est, quo etiam conlisa scopulis peccatorum\nfouentur corpora. hoc oleum uulnerato illi a latronibus descendenti\nex Hierusalem euangelicus ille Samaritanus infudit, qui uidens eum\nmisericordia motus est et alligauit uulnera eius, infundens oleum\net uinum. hoc oleum sanat aegrotos — misericordia enim a peccato\nliberat —; hoc oleum lucet in tenebris, si opera nostra luceant coram\nhominibus; hoc oleum lucet in ecclesiae sollemnitatibus. denique\nquibus oleum non defuit, nec lumen fidei defecit, sed cum lampadibus\nin locum nuptiarum introire meruerunt; quae autem in\nuasis suis oleum non tulerunt, hoc est non habuerunt fidem, non\nprudentiam, non misericordiam animae in hoc constitutae corpore,\nmerito infidelitatis exclusae sunt. ideo et tu habeto semper lucernam\nardentem uel lucentem facem. si enim neque lucerna neque lampas\ntua luceat, stulta uirgo diceris nec introibis in thalamum sponsi\ntui superioris, sed remanebis in tenebris caecitatis, quasi qui oderis\nlucem, ne opera tua flagitiosa prodantur; omnis enim qui\nmale agit odit lucem. habeto fidem, habeto prudentiam, .\nut semper habeas in uasis tuis oleum misericordiae, deuotionis\ngratiam, quia prudentes acceperunt oleum in uasis suis cum lampadibus\nsuis. ungite, o homines, lampades uestras; cum ieiunatis,\nungite caput uestrum. infundamus mentibus nostris oleum, ut\ncorpus nostrum lucidum sit. luceat tibi semper lucerna uerbum\ndei, luceat et lucerna corporis tui oculus tuus. conscientia tua\nlucens bene in hoc corpore lucernae lux est, ipsa est oculus tuus.\nsit purus oculus tuus. si conscientia tua munda sit, munda est\ncaro tua; si autem in te tenebrosa est conscientia tua, etiam\ncorpus tuum conscientiae tuae nocte tenebrosum est. lucernae\nergo et nos sumus toto operti corpore, uix aliquid exiguum\nhabentes unde lucere possimus.\nDenique et Iohannes lucerna erat, sicut dixit de eo dominus.\nille erat lucerna ardens et inluminans. bona\nlucerna quae lumen accipiebat a Christo, ut lucere posset in hoc\nsaeculo, merito ardens, merito inluminans, quia erat nuntius Christi,\ninluminans praedicatione fidei pectora singulorum. sed et istis\n\n\n\n\n\n\nlucernis dedit ut lux mundi essent, dicens ad apostolos: uos estis\n1 u x m u n d i. ergo si gloria sanctorum nunc sicut lucerna, nunc\nsicut lux mundi fulgebat in hoc saeculo, quid dicimus de uerbo\ndei quod et lucerna est pedibus meis?\nEt fortasse, ubi non sunt tenebrae, non est lucerna uerbum\ndei, sed supra lucernam, quia lux est. tenebrae his non sunt qui\nuident lucem; denique tunc iusti fulgebunt sicut sol\ni n reg no patris sui. et fortasse secundum legem lucerna\nest uerbum dei, secundum euangelium lux magna est.\nIudaeis\nlucerna est et lucerna sub modio. lucet lex, sed non uidetur, quia\noperta eorum doctrina est et contagione uitiorum et caecitate perfidiae;\npopulo autem ex nationibus lux est. denique populo qui\nsedebat in regione umbrae mortis lux orta est. aperi igitur fenestras\ntuas, ut splendor tibi magnae lucis introeat. paratum fac candelabrum\ntutum, ut lux tua non operiatur integimento corporis tui\net mensura terrenae huius fragilitatis, sed supra mensuram corporeae\ninfirmitatis animae tuae uirtute praefulgeas.\naut si ad mensuram\nteneris, uide ne superefficiant ipsae mensurae, ne superefficiant,\nsed bonis seminibus sint contentae. non sit otiosus sermo tuus, non\nferietur et uacet uerbum tuum, ne fiat lucerna sub modio. potens\nest deus qui super candelabrum constituat lucernam tuam, ut\nluceat omnibus qui in domo sunt, ut qui\ningrediuntur lumen uideant. candelabrum principale\nnostrum est.\npone sermonem in principali tuo, et\nomnibus lucet qui ingrediuntur in ecclesiam. accipe et aliud\ncandelabrum. considera os tuum, considera et sermonem tuum.\nnonne os tuum candelabrum est et uerbum tuum lucerna est, cum\nde tuo ore profertur? haec lucerna semper tibi luceat, hoc est:\nuerbum tuum luceat et numquam extinguatur.\nQuaeris ut doceam, quomodo non possit extingui? scriptum\nest: lumen iusti semper inextinguibile est,\nlumen autem impiorum extinguetur. hoc lumen\nerat lucernae quae lucebat in tabernaculo testimonii et hodie quae\nlucet in ecclesia, uir sapiens. hic est oculus ecclesiae qui non dicit\nmanibus, hoc est operantibus sed non acutis ad intellegendum:\nnon estis mihi necessarii. ergo super candelabrum\nlucebat qui dicebat: nostra autem conuersatio in\ncaelis est. nam et Dauid iam tota mente conuersabatur in\ncaelo et adhuc tamen dicebat: lucerna pedibus meis\nuerbum tuum. aut fortasse quasi bonus magister mihi praeire\ncupiebat, ut lumen sequi discerem et illius pedibus ambularem.\n--.___J.....nn.In\nostendit ergo mihi lucernam sequi discere in istius ignorantiae, in\nistius operimenti corporei tenebris constituto, ut Christum sequens\nnullum lapidem offensionis incurram. errabat Petrus in tenebris\nignorantiae, negabat Christum esse moriturum, quia adhuc non\nuidebat moriturum et resurrecturum esse pro nobis. conuersus a\n-eum\ndominus: uade retro post me. ostendit illi lucernam\nquam deberet sequi, \\'post me\\' dicens. secundum uerbum dei confirmatus\nest, postea coepit inhaerere Christo timens ne iterum\naliquo laberetur errore. nonne et ipse, sicut qui dicebat: lucerna\npedibus meis uerbum tuum, ad hanc lucernam festinauit,\ncum diceret in mari: domine, iube me uenire a\nte super aquam? sed quia non sequebatur lucernam, motus.\nest atque titubauit, naturae uehementioris mole turbatus.\nSequamur ergo lucernam hanc sicut lucernam et sicut in\nnocte ambulemus ad lumen. multae foueae, multi scopuli in istius\nsaeculi caligine non uidentur. praefer tibi lucernam quam propheta\nmonstrauit, uide quo debeas transferre uestigium, contuere ubi\npedem ponere mentis internae.\nper singulos cura sit gressus, nulli\ncredas tuum nisi praeeunte lucernae istius luce processum. et ubi\nputas quod luceat gurges est, uidetur lucere, sed polluit, et ubi\nputas solidum esse uel siccum, ibi lubricum est, si lucerna tibi longius\nsit. sit ergo tibi fides itineris tui praeuia, sit tibi iter scriptura\ndiuina; bonus est caelestis ductus eloquii. ex hac lucerna accende\net tu lucernam, ut luceat interior oculus tuus qui lucerna est tui\ncorporis.\nmultas habes lucernas; accende omnes, quia dictum est\ntibi: sint lumbi uestri praecincti et lucernae\nuestrae ardentes. quia multae tenebrae, multae lucernae\nsunt necessariae, ut meritorum nostrorum in tantis tenebris lumen\neluceat. istas lucernas lex significauit semper lucere debere in\ntabernaculo testimonii, non illas quas Iudaei accendunt cotidie.\nillae sub umbra lucent et extinguntur cotidie, quia quod faciunt\nnon uident, quod legunt nesciunt, accipientes secundum litteram\nquod praecipitur secundum spiritum.\ntabernaculum enim testimonn\ncorpus hoc nostrum est, in quo Christus aduenit per amplius\net perfectius tabernaculum, sicut scriptum est, ut\nper sanguinem suum intraret in sancta et conscientiam nostram\nab omni opere mortuorum et labe mundaret, quo in corporibus\n25 nostris, quae suorum testimonio et qualitate factorum cogitationum\nnostrarum abscondita et occulta testantur, lucernarum modo luceat\nnostrarum lux clara uirtutum. istae sunt lucernae ardentes, quae\ndie ac nocte in templo dei lucent. si templum dei in corpore tuo\nseruas, si membra tua membra sunt Christi, lucent uirtutes tuae,\nquas nullus extinguit, nisi eas tuum crimen extinxerit. hoc lumine\ncastae mentis et piae deuotionis sollemnitatis nostrae festa resplendeant.\nLuceat ergo semper lucerna tua. arguit Christus etiam eos\nqui utuntur lucerna, si non semper utantur, dicens: sint lumbi\nuestri praecincti et lucernae ardentes. non a\nhoram exultemus in lumine. ad horam exultat qui audit uerbum\nin ecclesia et gaudet, egressus autem obliuiscitur quod audiuit aut\nneglegit. iste est qui sine lucerna in domo sua ambulat ideoque in\ntenebris ambulat, qui opera tenebrarum facit in comesationibus et\nebrietatibus, in cubilibus et inpudicitiis, in contentionibus et\naemulationibus, indutus diaboli uestimenta, non Christum. haec\nfiunt quando uerbi lucerna non lucet. numquam ergo neglegamus\nuerbum domini, ex quo nobis omnium origo uirtutum est uniuersorumque\noperum quidam processus. si membra corporis nos\nsine luce operari recte non queunt — nam pedes uacillant sine\nlumine et manus errant —, quanto magis ad uerbi lumen dirigenda\nsunt animae nostrae uestigia, mentis incessus! sunt et manus\nanimae quae bene tangunt, ut tetigit Thomas dominicae resurrectionis\nindicia, si uerbi praesentis nobis lumen luceat. haec\nlucerna accensa sit in omni uerbo, in omni opere, ad hanc lucernam 25\ngressus noster forensis internusque moueatur.\nSed progrediamur ad cetera et fiat pedibus meis lucerna\nuerbum dei et semitis meis lux. pedibus lucerna satis ad ambulandum,\nsemitis non est satis ad inluminandum. idem uerbum tamen et\npedibus lucerna est et semitis lux est, quia idem unigenitus dei\n\n\n\n\n\n\nfilius et delinquentibus aduocatus et remunerator est fortibus, peccatorum\nremissor, largitor praemiorum.\nItaque cui lucerna fuerit uerbum dei, huic, quocumque\npergit, lucent semitae, sicut lucebant sancto Dauid; et ideo quasi\nin lumine ambulans dicit: i u r a ui e t stat u i custod i r e\niudicia iustitiae tuae. [humiliatus sum usque\nq u a q u e.] uox ambulantis in lumine est cum auctoritate dicere:\niuraui et statui.\nqui enim statuit non mouetur, non metuit\nne cadat, quia plus est statuere quam stare. stat igitur Dauid\nmentis statione fundatus nec timet, ne in his mundi huius tenebr\\'s\npossit errare. si enim metueret, non iuraret, si trepidaret, utrum\ndiuina posset custodire iudicia, non cum iuris iurandi statueret\nsac-ramento. nemo bene iurat nisi qui potest scire quod iurat.\niurare\nigitur indicium scientiae, testimonium conscientiae est. et bene\niurat qui ad lucernam uerbi pedes suos dirigit, qui lucem in semitis\nsuis cernit. lux praeeat, si iurare disponis, id est cognitio ueritatis\npraecedat, ut uinculum sacramenti tibi non possit nocere. ubi\nreligio sanctior, ibi fides ueritatis est plenior.\ndenique ideo dominus,\nqui uenit docere paruulos, imbuere nouos, firmare perfectos, ait in\neuangelio: non iurandum omnino, quia infirmibus loquebatur.\ndenique non ad solos apostolos loquebatur, sed ad turbas —■\nuoluit enim te non iurare, ne periures — et addidit: non iurare\nneque per caelum neque per terram neque per\nHierosolymam neque per caput tuum, per haec\nuidelicet quae subiecta non sunt tuae potestati.\niurauit d\n\n\n\n\n..._..\n\n...\n\n\nminus nec paenitebit eum. iuret ergo ille quem sacramenti\nsui paenitere non poterit. et quid iurauit deus ? quia Christus\nin aeternum sacerdos est. numquid incertum, numquid inpossibile\nerat quod iurauit deus ? numquid poterat esse mutabile ? noli ergo\nusurpare exemplum sacramenti qui implendi sacramenti non habes\npotestatem.\nQuid igitur iurauit Dauid? custodire iudicia iustitiae domini.\nin nullo uidelicet iam perfectum. iam instructum diuinae\niustitiae mouebant iudicia. quanti mouentur, cum uident iustum\naliquem orbatum liberis dispendiisque frequentibus ad ultimae\negestatis deductum necessitatem, ut ipsa alimentorum habere sub-\nsidia non possit, fractum aegritudine graui et perpetua debilitate\nuexatum, ut obire nequeat communis officia naturae! sed qui\nfirmus est non mouetur et is magis intellegit dei iustitiam praedicandam,\nquia corripit dominus quem diligit. numquid non frequentius\ncorripitur filius quam seruulus? iniusta ergo pietas patris magis\nquam domini seueritas ? asperioribus exercet pater filium quam dominus\nuernaculum, sed dura patris non aestimantur inpertita flagella.\nquia uult meliorem filium esse quam seruulum. eruditio ergo plena\niustitiae est.\nOrbatus est sanctus Iob liberis suis, in quos dominus potestatem\ndiabolo dedit. numquid iniquus deus ? absit. immo iustus.\nquia probaturus iustum suum per huiusmodi exercitia. in quibus\neius est probata patientia, magis dignum qui probaretur effecit. quo\nenim clarius meritum coronati, hoc uberior iustitia coronantis. nudatus\nest facultatibus.\ncum diues esset, et haec deo subiit permittente\ndispendia. non erant pecuniae iam damna, sed uitae, cum deesset\nalimonia ademptis omnibus. quis accuset iustitiam dei, cum. si non\n\n\n\n\n\n\nomnem Iob amisisset pecuniam, non tantam inuenisset gratiam?\nathletam suum nudum ungere uoluit deus oleo patientiae, ut et subeundo\nfaceret certamini fortiorem et merendo praemio digniorem.\npertusus totum corpus ulcere graui sedebat in stercore, radens saniem\nsaeuis uulnerum uibicibus defluentem, et hoc permissu domini\ndiabolus intulerat iusto uiro; uideretur uicisse sibi diabolus, nisi\naccepta quam poposcerat potestate esset etiam ipse superatus.\nquid igitur fuit illa temptatio, quid inopia facultatum, destitutio\nfiliorum, tolerantia uulnerum nisi exercitium fidei, insigne patientiae,\neruditio gloriosa uirtutis, confessio plena uictoriae, ut, qui ante contradicentem\nhabebat diabolum, postea non haberet?\nnemo ergo\ndura putet esse quae iusta sunt. non uidebantur dura ei qui poterat\ndicere: nudus natus sum. nudus exibo. dominus\ndedit, dominus abstulit; sit nomen domini\nbenedictum. benedicit enim dominum iustus cum laborat,\npeccator cum luxuriatur.\nNonne ergo ex infirmitate nostra uisa sunt dura mandata\niustitiae, qui durum putamus esse quidquid per inbecillitatem\nanimi ferre non possumus ? tolle persecutiones, et martyres desunt.\nsed et persecutores deus, id est potestates saeculi est passus adsurgere.\nne deessent qui uincerent Christo. quis tunc non dixit infirmus:\n\\'domine, cur dedisti plebem tuam in potestatem persequentium?\\'\nsed quis hodie neget beatiores illos esse, qui passi sunt.\nquam illos, quos nulla uexarunt supplicia persecutorum?\nIustus ergo optat probari. temptari non timet; qui enim\nstatuit custodire iudicia dei, non timet temptationes. ubi statuit\nnisi in corde? illic enim radicati et fundati esse debemus, non\n\n\n\n\n\n\n\n\nfluitantes neque mobiles omni uento doctrinae. intus ergo statuamus\nin corde nostro, in pectore, in animo, ut fiat nobis illud propheticum:\ncogitationes iustorum semitae. in his semitis neue\nambulat iustus; ideo dicit: proba me, domine, et\ntempta me. denique hoc loco auctoritati respondens suae. qui\niurauerat et statuerat custodire iudicia iustitiae dei. probari uoluisse\nse dicit, qui humilitatem subeundam credidit esse pro Christo.\nIdeoque ait: humiliatus sum nimisi s. non solum\nhumiliatum, sed etiam nimis humiliatum esse se gaudet. beatus qui\ngloriatur humilitate magis quam potestate. potestas decipit, humilitas\nnon destituit. bona humilitas quae etiam in Christo laudem\nuirtutis inuenit. hanc in illo plus ueneror quam creationem, quia\ncreati ad laborem sumus, redempti ad quietem.\ndenique ipse auuocans\npopulos ad misericordiam suam de humilitate propria\ngloriatur dicens: palam factus sum non quaerentibus\nme. apparui his qui me non interrogabant,\net alibi: scapulas meas dedi in flagella. maxillas\nmeas in palmas, faciem autem meam non\nauerti a confusione sputorum. recte ergo Dauid\nhumiliare se uoluit, ut tribulationum Christi in se ipso quod deesset\nimpleret.\nPotest et ipse hoc ex sua persona per os Dauid locutus:;\ndixisse: humiliatus sum nimis, qui dixit in euangelio:\nuenite ad me omnes qui laboratis et onerati\nestis, et egouos reficiam. tollite iugum meum\nsuper u os et discite a me, quia mitis sum et\nhumi1is corde, et inuenietis requiem animabus\nuestris. discamus ergo ab eo, qui docere nos uoluit quod\nproficeret ad salutem et nobis dicit: discite a me. non est mediocre\nquod dicit \\'discite\\' et addidit \\'a me discite\\'. non\n\n\n\n\n\n\nfacile potest quisquam humilitatem docere inflatus; quamuis humanam\nsapientiam mens carnis extollet. et qui paupertate contentus\nest non est contentus iniuria et qui potest ferre uerberum\npoenas exagitatur uerborum contumeliis et qui potest administrationes\ncontemnere dolet sibi aliquem honorificentia esse praelatum.\ngrande est in omnibus humilitatis tenere mensuram.\nsuperbia homi-\nnem prima deiecit. dum plus uolumus, etiam quod minus est solemus\namittere. bona humilitas, quae nihil adpetendo totum quod contemnit\nadipiscitur. ipse dominus Iesus se humiliauit, ut nos eleuaret,\net humiliauit usque ad crucem. propter quod exa l tauit.\ninquit, illum deus, ut in nomine eius omne genu\nflectatur. quanta fecit dominus audeo dicere, et non flexi ei\ngenu? sed flexi ei postquam se humiliauit; sic enim, hoc est per\nhumilitatem. per crucem sibi ecclesiam congregauit.\nDauid rex erat, incerta et occulta sapientiae sibi patefacta\ntestatur, sed ideo se magis humiliabat. at uero Ezechias cecidit ab\naltitudine cordis sui. ille laudabilis rex, qui de obsidione, de aegritudine\nbeneficiis domini et mirabilibus liberatur, cecidit per superbiam\net gratiam meriti superioris inminuit. quid fuisset Ioseph, si\nhumilis non fuisset ? sciuit sibi obfuisse quod praelatus erat fratribus;\netiam pius amor miseriam praelationis inuenerat.\npraelatio armauit\nfratres. humilitas conciliauit extraneos; praelatio concitauit germanos.\nhumilitas regem subditum fecit. ut uere quasi ex persona\nIoseph dictum putemus quod hic ipse supra dixit: humiliatus\nsum, et saluum me fecit, quamquam, si consideremus\nquae iste tolerauit, ex persona sua eum dixisse repperiemus.\nGolia superato occurrerant iuuenculae psallentes: Saul\nin milibus, Dauid in decem milibus. commotum\nest fel regis et quaerebat eum occidere. et humiliauit se Dauid ante\nIonathan filium regis et conuertit eius affectum, ut, quem successorem\npatrii regni potuerat habere suspectum, eundem aduersum\nstudia paterna seruaret dicens patri: quid peccas in sanguinem\ninnocentis?\netid uocem extorqueret inuito, quod\nnon mereretur occidi Dauid. recte ergo ait: humilitus sum.\net saluum me fecit. et iterum, cum ad eum propheta uenisset\net indignationem domini in causa Bethsabeae mulieris denuntiasset,\nhumiliauit se et ait: peccaui domino. et dixit\nNathan ad eum: quoniam paenituit te. abstulit\ndominus peccatum tuum; non morte morieris.\nbona igitur humilitas. denique humiliatus est et saluus..\nfactus est. et alio loco, cum propter numeratum populum dominus\nesset offensus et misisset prophetam Gad, qui regi Dauid diceret:\nelige tibi quid fieri uelis, triennio famem\nsuper terram aut tribus mensibus fugere te\na facie inimicorum tuorum persequentium te\naut fieri triduo mortem in terra, respondit Dauid:\nangustiae mihi sunt haec tria; sed magis incidam\nin manum domini. quoniam magna est mi-\nsericordia illius ualde, quam in manus hominum\nincidam. et cum dedisset dominus mortem in Israel a\nmane usque ad horam prandii septuaginta milibus hominum mortuis,\nrespexit Dauid ad dominum et, cum uidisset angelum ferientem\npopulum, dixit: ecce ego peccaui et ego pastor male\nfeci, et isti in hoc grege quid fecerunt? fiat\n\n\n\n\n\n\nmanus tua in me et in domo patris mei. et propitius\nfactus est dominus, cum sacrificium reconciliationis domino\nesset oblatum. bona ergo humilitas quae regem plebemque seruauit.\nitaque reconciliato domino ait Dauid: bonum mihi est quod\nhumiliatus sum.\nBona ergo humilitas. praesertim si adiungatur ei deuotio\nuoluntaria. ideoque se uiuificari secundum uerbum petit, ut secundum\nuerbum uiuat et omnia cum ratione faciat, non secundum carnis\nuoluntatem. unde mysticum illud etiam moraliter accipi potest: in\nprincipio erat uerbum et uerbum erat apud\ndeum et deus erat uerbum. hoc erat in principio\napud deum. omnia per ipsum facta sunt\net sine ipso factum est nihil. et tu imitator esto dei.\nquomodo imitator ? numquid caelum potes facere aut terram aut\nmare? non utique. sed ut omnia per uerbum facias, nihil sine\nuerbo, omnia cum ratione. nihil sine ratione, quia non es inrationabilis.\no homo, sed rationabilis.\nSequitur uersus quartus: uoluntaria oris m e i\nconproba, domine, et iudicia tua doce me. qui se\nhumiliat, uiuificatur iuxta promissum dei, qui uiuificatur spiritu\ndei uoluntarius est minister. plurimum enim refert. utrum ex uoluntate\nquid facias an ex necessitate. quod placeat deo. denique\nuoluntarius minister habet praemium, coactus dispensat obsequium.\nsicut apostolo docente cognouimus.\nscripsit enim : uae enirn\nmihi est si non euangelizauero. si enim uolens\nhoc ago, mercedem habeo: si autem inuitus.\ndispensatio mihi credita est. uide uoluntarium executorem\ncaelestis arbitrii. liber erat ex omnibus et omnium seruus\n\n\n\n\n\n\nest factus — uoluntate utique, non necessitate —, ut plurimos\nlucraretur. his quoque, qui legis uinculo tenerentur, quasi\nsub lege esset se exhibuit, cum sub lege non esset, ut\neos seruaret qui sub lege uiuebant. infirmis infirmis\nfactus est, ut infirmos adsumptione infirmitatis propriae sustineret:\nomnibus omnia factus est non legitima necessitate, sed\nuoluntatis obsequio. aperuit mihi huius altitudinem consilii in epistula\nad Philemonem scripta, quia quod ipse esset alium esse uellet,\nut uoluntate potius quam necessitate detulisse domino uideretur.\nI\nitaque pro Onesimo interueniens sic ait: tu autem illum ut\nmea uiscera suscipe; quem ego uolueram mecum\ndetinere, ut pro te mihi ministraret in\nuinculis euangelii, sed sine consilio tuo nihil\nuolui facere, ne uelut ex necessitate bonum\ntuum esset, sed uoluntarium. quam sedulus suasor.\nqui cum esset uas electionis diuinae, consortium consilii non\ndedignabatur alieni, ne alterum fructu uoluntatis propriae defraudaret!\nrecte ergo Dauid ait quasi propheta: uoluntaria\noris mei conproba, domine, oris sui offerens domino\nsacrificium uoluntarium, eo quod ut apis illa prophetica bonos flores\ncolligere ore consueuerit, fauos ore fingere, mella ore conponere et\nex herbis suauibus ore filios legere, quae, cum sit, inquit, robore\ninfirma, sapientiae praedicatione substantiae\nsuae producit aetatem. quod sit istud\nuoluntarium oris sacrificium, recognosce: imola deo sacrificium\nlaudis.\nExpectat dominus uoluntarios ministros. denique in libro\nEsaiae dicit dominus: quem mittam? utique seruulo suo\npoterat imperare, quem dignum qui mitteretur inuenerat, sed\n\n\n\n\n\n\nluit eum spontaneae oblationis non fraudare mercede, Qui ut ipse se\nofferret praestolatus est.\net quamuis eius sciret affectum, expectauit\ntamen uocem, ut cumularet gratiam. unde se offerens Esaias ait:\necce ego, mitte me et sic postea est missus ad populum.\nideo de eo dictum est, quia Esaias audet e t dicit. etenim\nquasi uoluntarium organum uberiore spiritus sui gratia Christus\nimpleuit.\nNec otiose hoc positum puto, quia uoluntaria oris sui placere\ndesiderat domino. multi prophetae, sed non in omnibus oris\nuoluntaria placent. excusabat Hieremias dicens: qui es dominator\ndomine, ecce nescio loqui, quia iuuenior\nsum e g o, et dixit ei dominus: quocumque misero\nte abibis et secundum omnia quaecumque\nmandauero tibi loqueris.\nuerecunde propheta\naetatem corporis praetendebat, ne exequendis caelestibus imperatis\ninpar esse adulescentia deprehenderetur. sed deus, qui morum magis\nquam annorum considerandam iudicaret aetatem et in iuuenali corpore\nmaturitatem robustae sapientiae in suo seruulo praeuideret,\nait: noli dicere quia iuuenior sum ego, hoc est:\nprohibuit eum iuuenalis aetatis contemplatione uires suas perpendere,\ncui fides canitiem sapientiae ministraret.\net iterum in posterioribus\ncum dixisset idem propheta: seduxisti me, domine,\net seductus sum. et dixi: non nominabo nomen\neius et non loquar in nomine eius ultra,\n23 addidit: et factus est in corde meo ut ignis ardens\nflammans in ossibus meis et dissolutus\n\n\n\n\n\n\n4\nsum undique et ferre non possum. aduertimus\nigitur quod his etiam, qui excusandum aut officium suum certa\naliqua causa negandum putauerint, dominus tamen noster aut\nrationem persuadeat aut cupiditatem propheticae reuelationis inspiret,\nut ad subeundum officium uoluntate concurrant, non necessitate\nconcedant, quo merces ad eos integrae deuotionis possit plenior\nperuenire. prophetauit et Caiphas: quia expedit unum\nhominem mori pro populo, sed hoc uoluntarium oris\nministerium non erat. quia loquebatur inuitus. denique quid diceret\nnesciebat.\nQuae ergo uoluntaria oris sui domino Dauid placere desiderat?\nelegi abiectus esse in domo domini magis\nquam habitare in tabernaculis peccatorum.\naudiam quid loquetur in me dominus deus.\naperiam in parabolis os meum. loquar propositiones\nab initio saeculi. paraui lucernam\nchristo meo. corpus suum quod erat ante limosum et caeno\nhereditariae conluuionis obstructum, ut oleum spiritale recipere non\nposset, Christo parauit. ut luceat. Christo lucet cuius opera in\nChristi lucent lumine: Christo lucebat Petrus, cum diceret: in\nnomine Iesu Christi Nazareni surge et ambula;\nChristo lucebat ille qui dicebat sanat te dominus Iesus:\nChristo lucebat martyrum lucerna, qui pro Christo subiere martyrium:\nChristo lucebat Dauid, qui poterat dicere: cor meum\net caro mea exultauerunt in deum uiuum.\n(\\'Christo parauerat mentem. cum de eo, a quo frequenter ad mortem\nfuerat adpetitus. diceret: non mihi contingat a\n\n\n\n\n\n\ndomino, si fecero hoc uerbum, domino meo, christo\ndomini inicere manum meam. cum maiorem haberet\ncausam tuendae salutis suae, ut occideret persequentem, etiam\nalios qui suadebant inimico non esse parcendum, quem dominus iuxta\npromissum suum in manus ipsius tradidisset, ab eius necandi cupiditate\nreuocabat. Christo lucebat propheta, cum de eo.\nqui patris\ndomum turpi macularat incestu, qui patris salutem parricidalibus\nproeliis adpetebat, pius tamen pater diceret ad proelium profecturis:\nparcite filio meo Abessalon. tacebat inprobitatis\nscelus, pietatis autem gradum et nomen necessitudinis praeferebat,\nut pugnaturi non aduersarium regis, sed filium cogitantes\ndolorem laesae pietatis inhiberent.\net post mortem eius operuit\nfaciem suam et magna uoce clamabat dicens: filius meus\nAbessalon, filius meus. hanc uocem parricida non meruit,\nsed Christi prophetabat gratiam. didicerat propheta de Christo\nbonus esse pater, qui bono filii seruiebat.\nDenique ideo dicebat: et iudicia tua doce me,.\nquia iudicia dei sicut abyssus multa et inscrutabilia. ut\napostolus dicit. ideo non poterat ea nisi Christo docente cognoscere,\nquia unus magister omnium Christus est. haec autem Christi iudicia\nsunt, ut his qui nobis insidiati fuerint nouerimus non uicem iniuriae\nrependendam, sed pro iniuria magis deferendam gratiam.\ndenique\nmaledicentibus non remaledixit. percutientes non repercussit, sed\nmagis etiam crucifixus pro persequentibus se piae intercessionis\napud patrem auxilium deferebat dicens: pater. dimitte illis;\nnon enim sciunt quid faciunt. haec igitur quisquis\nfecerit legis iudicia, remuneratione donatur a Christo.\nSed quis iudicia dei doceri potest nisi qui animam suam intenderit\nsemper ad dominum, qui potest dicere: av ima mea\nin manibus tuis semper, et legem tuam non\nsum oblitus? aliqui habent: anima mea in manibus\nmeis semper, hoc est \\'in actibus meis\\', hoc est \\'in operibus meis\\'.\nquamuis in periculis positus dicit iustus ad dominum: propter te\ncotidie morior, cotidie periclitor. periclitor ab insidiatore. periclitor\nab obtrectatore. periclitor ab his quos arguo. quos reuinco,\npericlitor pro ueritate atque iustitia. ego tamen nec periculis\nterritus tuae legis oblitus sum. propterea in manibus meis\nanima mea\\'. sed quia plerique habent: anima mea in manibus\ntuis semper, hoc latius explanandum arbitror.\nScit propheta, scit ubi animae suae praesidium locet. unde\nopem speret. in manibus dei constituere uult animam suam. quia\ncor regis in manu dei. quicumque proprium corpus subegerit\nnec eius passionibus turbari animam suam rector sui congrua\nuiuacitate permiserit, is bene regia quadam potestate se cohibens\nrex dicitur. quod regere se nouerit et arbiter sui iuris sit. non captiuus\ntrahatur in culpam nec praeceps feratur in uitium. huius anima\nnon perit in aeternum nec quisquam rapit eam de manu patris omnipotentis\naut filii. manus enim dei. quae solidauit caelum. quos tenuerit\nnon amittit.\nQuae sint igitur istae manus, consideremus. in Canticis\nhabes: laeua eius sub caput meum e t dextera\neius conplectetur me. hoc loquitur sponsa de Christo.\nanima de uerbo dei: Christus autem idem est uerbum dei atque sapientia.\nbeata ergo anima quam complectitur sapientia. magna est\nsapientiae manus, magna dextera totam complectitur animam.\n\n\n\n\n\n\ntota enim munita est quae desponsata uerbo est dei; plenitudo\nenim sapientiae timere deum. quae ergo deum timet\nanima pleno se munit ipsa praesidio. mittit sapientia laeuam suam\nsub collum eius, dexteram autem in complexum eius. utrumque\n\nquidem brachium eius ad utilia extenditur. habent tamen propria\nsua singulae manus sapientiae; in dextera eius longitudo uitae est.\nin sinistra autem diuitiae et gloria. bonis utique manus utraque\ndotata est dotibus, in eo tamen habent uarietatem sui muneris.\nquod et praesentia et futura tempora conprehendunt, ut laeua praesentium\nremuneratrix. dextera futurorum sit.\nPossumus hoc etiam de prophetia sancti patriarchae Israel\ncognoscere. nam cum dexteram suam posuisset super Ephraim.\nsinistram autem super Manassen et conuertere eas Ioseph aetatum\nconsideratione uoluisset, ut dexteram patris super caput Manasse\nsenioris filii conlocaret. noluit et dixit: scio. fili: et hic erit\nin populum et hic exaltabitur. sed frater iunior\nmaior illo erit. in quo maior ? in eo utique. quia\nbenedictione praelatus est, dicentibus posteris. hoc est Ephraim:\nfaciat uobis deus sicut Ephraim et Manassen.\nuel quia semen eius multitudo gentium sit quae in hoe saeeulo laborem\nelegit. credens in dominum Iesum, ut consolationem habent\nfuturorum. Manasse autem semen est populus obliuionis. qui proprium\noblitus auctorem exaltatus ad tempus in hoc saeculo est. daturus\nin reliquum poenas graues. quia deum suum et dominum\ndenegauit.\nHoc ideo diximus, ut probaremus ea esse potiora quae futura\nsunt. denique laeua sapientiae sub capite sponsae est, dextera\nautem superior, quae totam conplectitur sponsam. itaque illa quasi\nfulcrum est quietis praesentis, quo anima innixa requiescit. habet\nubi reclinet caput suum, quia laeua sapientiae diuitiae sunt et gloria.\nad tempus haec demulcent et ex parte solacio sunt. et ideo filius\nhominis non habebat ubi caput suum reclinaret, quia, cum diues\nesset. pauper factus est nec gloriam aliquam istius saeculi requirebat,\nquia uenerat non ut in portione, sed ut uniuerso humano generi subueniret,\ndicens: mihi irascimini quia totum hominem\nsanum feci sabbato?, hoc est \\'totum\\' non ut facultatum\nconlatione ditaret, non ut honorum insignibus, non ut gloriae saecularis\ncumularet augmento — haec enim non habent beatitudinis\net gratiae plenitudinem —, sed \\'totum\\' hoc est, quo longitudinem\nuitae conplecteretur aeternae. neque enim communis uitae similis\nuita in dextera est sapientiae, sed longitudo uitae est, ut, qui accipit\nuitam a sapientia, non exiguitatem uitae, sed perpetuitatem et\naeternitatis longitudinem adipiscatur.\nBonus amictus aeternitas uitae. hoc pallium sponsae custodes\nuoluerunt auferre murorum, quo primus homo fuerat exutus;\nsed anima deo deuota quaesitum diu tenendo et non dimittendo\ndilectum pretioso caritatis diuinae se uestiuit inuolucro. beati igitur\nqui tali pallio uestiuntur et amictum huiusmodi legis obseruatione\nmeruerunt, quia non sunt legis obliti, sed quae erant legis operati\nsunt; nam qui praeter legem agit, legis oblitus est. et ideo haec\nanima candida ascendit e terris, quia fulget amicta ueste sapientiae,\n\n\n\n\n\n\net dicunt de ea uirtutes illae quae portas custodiunt caeli: quae\nest quae ascendit candida, innitens super\nfratrem suum ?, cum ea, quae posuit caput suum super laeuam\nsapientiae, ut aperiret manus pauperi, ad subueniendum inopi\npartis aut derelictis sibi, non inuasis atque direptis diuitiis uteretur,\nquae gloriae cupida bonis eam operibus adquisiuit, non inani saeculares\niactantia dignitates ambiuit. hoc est enim caput suum et quod-\n,)------...\ndam sensuum principale supra manum sapientiae constituere. ea,\ninquam, anima meritis ascendit albentibus ex isto uitae huius, ut\nhabent plerique, deserto ad illum florentem semper locum iucunditatis\naeternae. istae sunt uirtutes, quae et in Esaiae libro dicunt:\nquis est iste qui aduenit ex Edom, rubor uestimentorum\nex Bosor, sic speciosus in stola?\nistae, inquam, sunt quae mirantur ex isto confragoso scopulosoque\ndeserto aliquam ascendere animam posse sine magnorum labe uitiorum,\net ideo gratulantur repertam, quae uestimenta innocentiae\nnaturalis non polluerit atramento insipientiae saecularis, sed spiritalis\ngratiae candore mundarit.\nDicit ergo ea anima iam secura, iam laeta: po suerunt\npeccatores laqueum mihi, et de mandatis tuis\nnon erraui i. digna uox relinquentis hoc saeculum, eo quod retia\npersequentium et insidiaterum laqueos euaserit. uox digna\n\n\n\n\n\n\n\n\n\n\nmartyribus, quibus multa supplicia proponebantur, multa etiam offerebantur-\nbantur praemia, ut a martyrii studio uel terrore poenarum et saeuae\nmortis horrore uel praemiorum reuocarentur inlecebra. grauis\nlaqueus proscriptionis, qui saepe frangit sanctos inopiae deformitate,\nquos mortis formido non fregerit, laqueus alius incendii, laqueus\ncarceris diuturnique supplicii. grandis laqueus, cum diuitiae promittuntur,\ncum honores, cum amicitiae tyrannorum. qui ergo haec\neuaserit et ad martyrium potuerit peruenire, recte dicit: \\'posuerunt\npeccatores laqueum mihi, sed a tuorum mandatorum non declinaui\nsemitis\\', cui despicienti praesentia, futura quaerenti regnum caeleste\ndiuinitatis tuae promissione reseratum est.\nQui sunt isti peccatores qui posuerunt laqueos? aperuit\ntibi apostolus auctorem omnium peccatorum et demonstrauit dicens:\nqui uolunt diuites fieri incidunt in temptationem\net laqueum diaboli. aduertis laqueum diaboli\nesse diuitias, quem tetendit etiam saluatori? sed ille, qui nihil habuit\nquod posset princeps istius mundi ueniens suum dicere, laqueorum\neius uincla dissoluit.\nac ne mediocrem hunc laqueum putes, hic laqueus\nludam apostolum strangulauit. qui miser cum esset inlaqueatus\nut proderet dominum, ubi aduertit quantum sceleris esset admissum,\nlaqueo se ipse suspendit. sed et ipse laqueus diaboli fuit,\nut non ageret paenitentiam, sed laqueo se suffocaret. deus enim etiam\nin ipsos pius est proditores, ut ad paenitentiam prouocentur atque\na flagitioso proposito reflectantur et resipiscant a diaboli laqueis, a\nquo capti tenentur ad ipsius uoluntatem. iam non aerumna est incidisse,\nsed crimen, quia non solum se dedere capiendos, sed etiam\nad uoluntatem diaboli tenentur adstricti, cum possint dicere:\ndisrumpamus uincula eorum. dedit enim tibi\n\n\n\n\n\n\nscriptura diuina, ut non solum caueas diaboli laqueum, sed etiam\nper paenitentiam eius uincla disrumpas.\nQuid tibi, homo, cum deliciis ac uoluptatibus ? non capit\nlaqueus, nisi ante esca te ceperit; dum praedam petis, laqueo ipse\nte nectis. esca laquei auaritia est, esca diaboli luxuries est, quibus\nnos uult inescare, non pascere. et ideo clamabat apostolus: ne\nadtaminaueritis, ne gustaueritis, quae sunt\nomnia a a corruptelam ipso usu.\nnoiiergoadtammare\nluxuriam, et illa te contaminare non poterit; noli gustare auaritiae\ncorruptelam, et eris inmunis a laqueo. quid tibi postremo cum terris,\nqui cum Christo resurrexisti? quae sursum sunt quaerite,\nubi Christus est, quae sursum sunt sapite,\nnon quae super terram.\nmortui sumus terris, uitam nostram\ncum Christo abscondimus in deo nostro; non iam nos uiuimus,\nsed Christus uiuit in nobis. quid iterum ad terrena remeamus?\necce elongaui fugiens, dicit sanctus, uidi laqueos iniquitatis\net contradictionis in ciuitate; laquei sunt enim ubi est usura\net dolus. elongauit ille fugiens terrena dedecora, ideo ad caelestia\nperuenit praemia.\nQuid, inquam, te reflectis in terram, si in Enoch raptus ad\ncaelum es, in Helia leuatus es curru, in Paulo raptus ad paradisum,\nconuersatus in caelis, in Dauid exauditus, ut pennas columbae adsumeres\net uolares, in Christo exaltatus, uolucris factus in spiritu ?\nquando sicut columba descendit, illas tibi alas dedit, ut tu disceres\neuolare de terris.\nneque uero cunctandum putes quomodo tibi uolandum\nsit, quibus alarum remigiis. dixit quidem Dauid: quis\n\n\n\n\n\n\n\n\ndabit mihi pennas sicut columbae, et uolabo\net requiescam ? et quasi dubitasse uisus est, a quo pennas posset\naccipere, licet sic soleat diuina gratia declarari quae in terris non\npotest inueniri. idem tamen in posterioribus quae sint istae pennae\ndocuit euidenter dicens: si dormiatis inter cleros\nmedii, pennae columbae deargentatae, et posteriora\neius in specie auri. etsi dormias, exsurgunt\ntamen pennae tuae. sunt enim qui uigilant dormientes, ut uigilabat\nilla quae dixit: ego dormio, et cor meum uigilat.\netsi nox est, uigilat spiritus, de quo scriptum est: de nocte\nuigilat ad te spiritus meus. tunc tibi pandentur alae\n(et) ex eloquiis spiritalibus pretiosaque auri prudentia uolatus adsurget.\nubi ergo laqueos poteris pertimescere, cui remigium praesto\nest spiritale? si sinceritas animi, si puritas mentis adfulgeat, columba\nes. ideo tibi dictum est: estote simplices sicut columbae.\nsi maiora desunt remigia, uel minora ne spernas. esto\nuel passer, ut laqueos sagaci indage praeuideas et paene captus inlecebris\npeccatorum tamen aliquando reuocatus possis dicere: a n ima\nnostra sicut passer erepta est de laqueo\nuenantium; laqueus contritus est et nos liberati\nsumus. de quo quoniam alibi putauimus esse tractandum,\nnunc alio transeundum uidetur.\nSatis est tibi ut auem esse te noueris adsumptum in naturam\nuolandi, dicente domino per prophetam: liberate uos\nex laqueo uenatorum et a uerbo conturbationis;\nnon enim iniuste tenduntur retia auibus. auis es, o homo,\n\n\n\n\n\n\nqui sicut auis in quandam aquilae renouatus es iuuentutem, et ideo\nnon iniuste tenduntur retia auibus.\nquid enim te in terram deicis,\nqui lam caelum petebas ? non iniuste renouato tenduntur retia, quia\niam Christi esse coepisti, uenantium esse desisti. ante te laqueo uenator,\nante quasi praedam suam diabolus suo iure capiebat: nunc\ndominicae crucis mercem cur alienus incursat ? potes tamen etiam\nhos laqueos euitare, ne dicas: \\'uenantes ceperunt me sicut passerem\\',\nsi laqueum cordis euadas quem misit diabolus in cor Iudae et ita\neum in facinus proditionis armauit.\nauertat a nobis dominus hos\n10 laqueos quos super peccatores pluit. et ideo dicit propheta: dabis\nillis, domine, laqueum cordis eorum quem parasti\nillis. nobis autem da, domine, auxilium, ut post\nsequamur tuis alligati uinculis. nulla enim uehementiora, nulla\nsunt gratiora quam uincula caritatis. qui tibi ligatus est, solutus\nest mundo.\nHereditaui testimonia tua in aeternum,\nquoniam am e exultatio cor dis mei sunt. etiam ista\nuox martyrum est dicentium quod hereditatem acceperint caelestium\ntestimoniorum. dicit ergo propheta: \\'heres sum mandatorum tuorum,\nsuccessionem tuam fidei pietatisque iure iure non potest\ndicere istud nisi qui mandata custodit caelo et terra testibus adquisita.\ndixit enim dominus: audi, caelum, et percipe auribus,\nterra.\ntestatur elementa dominus ad redarguendos eos,\nqui noluerint praecepta diuina seruare, ut refugia omnia excusatio-\n25 nis obsaepia. testatur et in homines dicens: estote mihi testes,\net ego testis, dicit dominus. mandata ergo\n\n\n\n\n\n\ndomini plena sunt testimoniis et ipsa sunt testimonia, quorum satis\nidoneus testis est qui non mentitur deus, apud quem et conscientia\ntua testis est, cogitationibus accusantibus aut etiam defendentibus,\nsatis fidelis etiam in infido pectore, quoniam arbitrum omnium\nquaecumque commissa sunt latere non possunt. nam si m iudicio\nterrestri etiam is, qui ad mentiendum uenerit subornatus, tamen, si\ntestimonio fuerit conuictus alterius, solet prodere ueritatem, quanto\nmagis in iudicio caelesti apud dominum Iesum necesse habet quae\nuera sunt confiteri, quem nouit scire quod factum est!\nEt bene ait: hereditate quaesiui testimonia\ntua, quoniam, sicut ante heredes fuimus peccatoris, ita\nnunc heredes sumus Christi. illa fuit criminum, haec est uirtutis\nhereditas; illa nos obligauit, haec soluit; illa obaeratos faenore de-\nlictorum adiudicauit inimico, haec redemptos dominicae titulo passionis\nChristo adquisiuit. mala Euae successio totum hominem deuorabat,\npraeclara Christi hereditas totum hominem liberauit. non\nad unum quidem, non ad paucos, sed ad omnes testamentum suum\nscripsit Iesus. omnes scripti heredes sumus non pro portione, sed\npro uniuersitate.\ntestamentum commune est et ius omnium, hereditas\nuniuersorum et soliditas singulorum. nouum tamen testamentum\net singuli adeunt et omnes possident nec minuitur heredi quicquid\na coheredibus uindicatur. manet emolumentum integrum et eo\nmagis singulis crescit, quo pluribus fuerit adquisitum. alia condicio\nest hereditatis humanae.\nsi diuisa fuerit, emolumenta minuuntur\net heredis est damnum adscriptio coheredis. indiuisum regnum 25\nChristi est, indiuisa hereditas. quomodo fieri poterat, ut diuisa esset\nhereditas, cum hereditatis fructus sit indiuisus, quod est regnum\n\n\n\n\n\n\ncaelorum? aurum argentum praedium ab homine pluribus derelictum\ndistribuitur ac secatur, solida ad singulos Christi dona perueniunt;\nomnes habent et nemo fraudatur.\nAudiamus igitur commoda hereditaria. remissio peccatorum\nhereditas Christi est. certe solida per singulos et in commune\nest lucratiua; quibuscumque enim conlata fuerit, nulli decedit, accedit\nomnibus. corpori adquiritur quicquid unicuique relaxatur. nam\nsi angeli super uno peccatore paenitentiam agente laetantur, quia\nlucrum suum putant hominis redemptionem, quanto magis lucrum\nsumm generis quod est lucrum naturae!\nhereditas Christi est resurrecno.\nhanc quisquam damnum suum dixerit, quae m uno communis\ngratiae nomen inuenit? Christus enim resurgens omnibus\nresurrexit, quoniam per hominem resurrectio mortuorum. quomodo\nigitur potest singulorum esse dispendium quae est totius corporis\net humani generis reformatio?\nrecitetur itaque testamentum et\ninstitutiones eius consideremus: testis est autem nobis\net spiritus sanctus; cum enim dixerit: hoc\nautem testamentum quod testabor ad illos,\ndicit dominus, dando leges meas in cordibus\neorum, et in sensibus eorum scribam eas et\npeccati et iniustitiae eorum non ero memor.\no uere testator aeternus, qui nostris cordibus leges adfigit suas et\nscribit in sensibus, ut nihil aliud cogitare nisi diuina praecepta\npossimus, nihil aliud sentire nisi dei oracula debeamus! dedit gratiam,\nreformauit naturam, sibi qui obliuisci nihil solet memoriam meorum\nabstulit peccatorum, mihi dedit praeceptorum suorum.\nNoli ergo tollere de corde tuo legem dei et adfigere legem\npeccati; noli scribere in sensibus tuis diaboli inlecebras et dei delere\n\n\n\n\n\n\nmandata. ecce ego, inquit, pinxi muros tuos, dicit\ndominus ad Hierusalem, hoc est ad animam studiosam tranquillitatis\net pacis quam fecit ad imaginem suam.\nnoli, inquam, auferre\nimaginem caelestem et imaginem mortis inponere. recusasti hereditatem\nsaeculi; serua Christi testimonia, quoniam in his exultatio\natque laetitia est, quandoquidem omnis fletus delebitur et mors non\nerit amplius neque luctus neque fletus neque clamor. passio Christi\nregni fuit imago caelestis. nemo audiuit in plateis uocem eius, quia\nillo silentio passionis suae clamorem omnem in posterum impiae\nuocis abolebat. nolebat fleri qui dicebat ad filias Hierusalem:\nfiliae Hierusalem, nolite me flere, sed uos\nipsas flete. ablaturus enim omnes lacrimas suae beneficio\ncrucis in passione propria futurae instar beatitudinis exhibebat, ut\nnemo fleret nisi qui Christi beneficia non teneret.\nMerito ergo uir euangelicus dicit: hereditate quaesiui\ntestimonia tua in aeternum, quoniam\nexultatio cordis mei sunt. quis non exultet, quia caelum\net terram hereditate quaesiuit, quae duo elementa contestatus\nest etiam deus, cum legem daret, quia quaesiuit deum de quo dicit\nsanctus: portio mea dominus, quaesiuit dominum Iesum,\nquaesiuit spiritum sanctum et post illa quaesiuit angelos et cum\nillis uiuit non hodie tantum et cras, sed in aeternum nec ullis pro\nnomine domini contristatur iniuriis ? denique gaudebant apostoli\neum uerberarentur, cum in carcerem truderentur.\nExultans igitur in testimoniis domini iure dicebat: i inclina\nui cor meum ad faciendas iustitias tuas\nin aeternum pr proter r retributi on em. qui retributionem\nbonorum operum sperat a deo et ad eum festinat, inclinat cor\nsuum, ut faciat Christi iustitias. quae est Christi iustitia ? sine\nnos, inquit, implere omnem iustitiam, qua peccatum\n\n\n\n\n\n\nminuitur, culpa laxatur.\net bene ait \\'inclinaui\\', ut non sit tibi arduum\natque difficile, cum mentem tuam quasi ad humilia et plana\nconuertas. aut certe, quoniam sapientia carnis legi dei non est subdita,\nuidetur inclinare cor suum, qui legi facit esse subiectum extollentem\nse corporis sensum et contuitu religionis inflectit. atque\nille dudum extollens se frustra et inflatus mente carnis suae, cum\nse humiliat, inclinat.\nHumiliauit enim et ipse se Christus, ut nouum conderet\ntestamentum. cum lego euangelium, audio filium dei carnem sumpsisse\nde Maria, uideor mihi cum Christo ipse descendere. lego enim\neum, qui cum esset in forma dei semet ipsum\nexinaniuit, exinaniuit autem, ut formam serui acci-\nPeret, et specie inuentus ut homo humiliauit\nse usque ad mortem, lego dicentem: qui se exaltauerit\nhumiliabitur, lego dicentem: uenite ad me\nomnes qui laboratis et onerati estis, et ego\nuos reficiam. tollite iugum meum super uos\net discite a me, quia mitis sum et humilis\ncorde.\nnon dixit: \\'discite a me quia potens sum\\', non dixit: \\'discite\na me quia gloriosus sum\\', sed: discite a me quia humilis\ns u m, quod potestis imitari. nolite uos extollere, nolite exaltare\ncor uestrum. docuit me ergo humiliari et inclinare cor meum ad\nfaciendas iustitias, non ad iniquitatem, sed ad aequitatem inclinare\npropter retributionem. retributio regnum caelorum et paradisi est\nincolatus.\n\\'Samech\\' incipit littera quinta decima, quae interpretationem\nhabet \\'audi\\'. est et alia eius interpretatio quae dicitur \\'firmamentum\\'.\nquid est \\'audi\\'? non otiose dicitur quod commune est\nomnibus et suppetit uniuersis ipso iure naturae. et ideo non est\notiosum, quod admoneris ut audias, cum etiam inuiti et aliud agentes\nsonum tamen aut uocem audire solemus. sed quia non est solum\naudire hoc quod suppetit officio naturae, sed etiam illud quod maius\nest, ut audias non usu tantum corporis quantum intellectu mentis,\nideo diligentius considera istius litterae interpretationem seriemque\nuersuum qui secuntur.\nUt noueris autem mysticum esse audire, ut audias et intellegas\nmysteria, de Iudaeis scriptum est, quia mysteria legis audierunt,\nsed non intellexerunt. unde ait dominus: audi, populus\nmeus, et loquar. lex utique spiritalis est; audi\nergo spiritaliter. denique qui sciuit audire, ait: audiam quid\nloquatur in me deus, id est:\ncognoscam quid locutus in\nme fuerit deus. ideoque alibi ait: quanta audiuimus et\ncognouimus ea, ut conprehenderet non solum audisse se,\nsed etiam intellexisse; nemo enim cognoscit nisi prius intellexerit.\naudi ergo, ne, si te uideat neglegentem, ueniat Petrus, arripiat gladium,\nabscidat auriculam tuam, quod superfluo habeas aurem corporis,\nqui audire et examinare non noueris. et fortasse uirtutem\n\n\n\n\n\n\nanimae, qua examinantur quaecumque audiuntur, habeant amputatam,\nqui ea altitudine qua scriptum est audire non possunt.\nMeritoque hanc litteram \\'firmamentum\\' alii interpretati\nsunt, quod cum superiore interpretatione concurrit; nisi enim\nunusquisque audierit quid sequi debeat, nemo firmatur. in officio\nigitur audiendi omnium firmamentum est.\nDicit igitur tibi in Threnis Hieremias propheta per hanc\nlitteram: \\'audi\\'. et ut scias mysticum esse quod audire debeas,\nsubiecit huiusmodi seriem huic litterae: abstulit omnes\nfortes meos dominus de medio mei, uocauit\nin me tempus, ut contereret in me electos\nmeos; lacum calcauit dominus uirgini filiae\nIudae.\nnon tunc abstulit omnes Iudaeae fortes dominus, quando\nin Babyloniam regionem captiuus ductus est populus Iudaeorum,\nsed quando Christus aduenit et libertatem animae suae captiua\nnon uidit, nesciens grauibus incuruata peccatis mentis suae erigere\nceruicem et quaedam fidei colla ad lucem cognitionis adtollere. ideo\nlacus factus est Iudaeis passio saluatoris, quae gentibus portum\nsalutis ostendit, quia crux domini non credentibus praecipitium\nest, uita credentibus. hac ratione praemisit \\'audi\\', ut futura cognosceres.\nAlio quoque loco litterae huic ista subiecit: tenuerunt\nsuper te manus omnes transeuntes per uiam,\nsibilauerunt et mouerunt caput suum super\nfiliam Hierusalem; haec est ciuitas, dicent,\ncorona gloriae et iucunditas uniuersae terrae\na e. passionem saluatoris prophetans reliquit deflere Hieremias\nexcidium Iudaeorum. quod cum ex aliis tum ex illo intellegi potest,\nquia in posterioribus habet: spiritus ante faciem\nnostram Christus dominus conprehensus est\nin interitu nostro, sub cuius umbra diximus:\nuiuemus inter gentes. quid hoc manifestius, quando et\nnomen expressum est et conprehensio inter manus persequentium\nperfidorum est declarata et umbra uiuificans et gratia gentibus conferenda\ndescripta est?\nSed etiam ipsa uerba significant quae in euangelio de passione\ndomini legimus, quia hoc loco mors eius adnuntiata est per prophetam.\nsic enim Matthaeus scripsit: transeuntes autem\nblasphemabant eum mouentes capita sua et\ndicentes: uah qui destruebat templum dei et\nin triduo illud reaedificabat! libera te, si filius\ndei es. uulgus populi cum insultat alicui, sibilare consueuit.\nsimul quia uocem non habebant, qui uerbum negabant, sicut inrationabilia\nanimalia sibilabant et ideo transibant uiam qui in uia\nstare debuerant. non stabant ergo quasi constantes, sed transibant\nquasi mobiles. iusti autem pedes stabant in atriis Hierusalem, in\nquibus perfidi stare non poterant et ideo praeteribant, sicut Marcus\nsignificauit. praeterit umbra, non ueritas. dies eius sicut umbra\npraeterit qui obliuiscitur, qui derelinquit. sed et transire infideles\nlegimus, sicut est illud:\net uindemiant eam omnes transeuntes\nuiam. quis enim nisi perfidus despoliat uineam Christi t\nsed et alibi seriptum: et non dixerunt transeuntes\nuiam: benedictio domini super uos; stantibus\nenim dicitur: ecce nunc bendicite do dominum. tamen\net in bono legimus transire, ut est illud Moysi: transiens\n\n\n\n\n\nuidebo hoc uisum magnum, et qui uidit impium exaltatum\nultra cedros Libani: transiui, inquit, et ecce non\nerat, et nemo dicit seruo: transi, recumbe.\nQuae ergo distinctio sit consideremus, nisi forte illa, quia,\nubi in bono accipitur transire, absolute dictum est, non dixit \\'hoc\\'\naut \\'illud transiens\\', sed tantummodo transiens\\', ubi in malo:\n\\'transeuntes, inquit, uiam. uia enim bona est quae a commeantibus\nfrequentatur, non facile incursatur a latronibus, qui\nauersa uiarum obsidere consuerunt; iter regale munitum est.\nMoyses\nautem non transiuit uiam, sed in uia stetit, cui dictum est: t n\nautem hic sta mecum. stetit cum illo qui ait: ego sum\nuia, ueritas et uita. hanc qui uiam transit, labitur. Moyses\nautem non lapsus est, sed pertransiuit a saecularibus ad spiritalia,\na temporalibus ad aeterna. et qui uidit impium nec remansit, sed\npertransiuit, euasit, quia non adhaesit impio, ne fieret unum corpus,\nsed se ab eodem separauit.\net cui dicitur: transi, recumbe,\neuadit utique laboriosam praesentem seruitutem, ut habeat\ngloriosam futurorum quietem. et sponsae dicitur: ades huc a\nLibano, sponsa, ades huc a Libano- transibis\net pertransibis a principio fidei. tarnsit et pertramsit\nquae festinat ad sponsum, pertransit saeculum, transit ad\nChristum.\nNunc discutiamus quid sit mouere caput. quis est populi\ncaput nisi Christus ? caput enim mulieris uir, caput autem uiri Christus.\nsed etiam lex caput intellegibilis mulieris; denique mulier sub\nlege tamquam sub uiro fuit. mortificato autem ritu Iudaico, qui\nerat secundum litteram legis, innupsit ei mulier qui a mortuis\nresurrexit. unde quidam mystice interpretati mortificato ritu Iudaico\ntamquam fratri defuncti ritus ueteris euangelio mulierem illam intellegibilem\nnubere ex lege uoluerunt, quia lex euangelium fraterna\nquadam praedicatione praecessit. ergo synagogae caput mortuum\nest, hoc est caput eius lex mortua est, obseruatio uidelicet legis,\neuacuata est legis littera, spiritalis eius intellectus adstruitur. huius\ncommotionis meminit Dauid in quadragesimo tertio psalmo dicens:\nposuisti nos in parabolam gentibus, commotionem\ncapitis in populis, eo quod a lege in euangelium\nsit facta commotio quasi transitus quidam. in uicesimo autem\net primo psalmo, in quo totius prophetatur series passionis, sic habet:\nomnes qui conspiciebant me aspernabantur\nme et locuti sunt labiis et mouerunt caput.\nsperauit in domino, eripiat eum; saluum faciat\neum, quoniam uult eum. mouerunt ergo legem quae inmobilis\nuidebatur et finis legis Christus intrauit.\nQui mouerant capita Pharisaei fuerunt, id est a ueritate\ndiuisi, unde et in ueritatem non crediderunt. sed et sic potest accipi:\nmouerunt caput suum Christum qui in sua uenerat, sed mouerunt\neum, quia sui eum non receperunt. mouerunt autem dicentes:\ntolle tolle, crucifige eum. et mouerunt caput suum qui\nonera sua mouere nolebant, cum ligarent onera grauia et aliis in-\nponerent, ipsi autem digito, inquit, ea mouere\nnolunt. quod est mysticum, quia corporalis ritus obseruationem\nnumquam mutare uoluerunt et introducere intellectum spiritalem.\ndigitum pro spiritu legimus, ut lex digito dei scripta est, et ideo lex\n\n\n\n\n\n\nspiritalis est. noluerunt ergo onera sua mouere, quae sunt grauia,\net leue Christi iugum atque onus eius suaue suscipere.\nUerum quia passio saluatoris omnes redemit, non absurdum\nest intellegere ita hos mouisse capita sua, sicut prophetabat\nprinceps ille synagogae: expedit unum hominem mori\npro populo. aliud dicere uolebat, aliud significabat. et isti aliter\nmouebant caput quasi insultantes et aliud adnuntiabant, quia ipse\nerat qui uenit, ut pigrum illud atque terrenum principale hominum\ncommoueret, quo euacuata obseruatione litterae mysterium quaereremus\nin uerbis.\nunde ait: posuisti nos i Q parabolam\ngentibus, commotionem capitis in populis.\nquod in bono utique accipitur, quia praemisit: et in nationes\ndispersisti nos. dispersi sunt enim Iudaei, ut reliquiae eorum\nsaluae fierent secundum electionem gratiae, in parabolam autem\npositi, ut ea quae per parabolam dicta sunt reuelata esse illorum\nexitu disceremus uel eorum exemplo admoneremur cauere perfidiam.\ntunc enim magis cognouit Hieremias Iudaeam esse deBendam et\nideo Hierusalem captam esse tunc temporis prophetauit, quando\nredemptorem proprium non recepit. illi igitur insultatur, de qua\ndicent, inquit: haec est ciuitas uniuersae terrae\na e, eo quod, ubi erat ante fidei iucunditas, ibi nunc sit amaritudo\nperfidiae, uel certe mouendo caput suum et de corporalibus ad spiritalia\ntranseundo mereatur audire, cum crediderit in Chnstum,\nquod corona sit gloriae.\nQuae est autem corona gloriae nisi ecclesia, quae caput\nsuum Christum coronat ? quae iucunditas uniuersae terrae nisi domus\npopuli christiani, aula sanctorum, de quibus scriptum est: in\nomnem terram exiuit sonus eorum e. in fines\n\n\n\n\n\n\norbis terrae uerba eorum? ergo quia corona gloriae\nest ecclesia, ideo dicitur in Canticis: egredimini et uidete\nregem Salomonem ir corona qua coronauit\neum mater eius in die sponsalium eius et in\ndie iucunditatis cordis eius. ad animas dicitur, ut\ne gurgustiis et claustris exeant corporalibus, extra corporis cogitationes\nexeant, egrediantur a cupiditatibus et a curis et a ceteris carnis\nistius affectibus et lubricis passionibus, supra mundum ascendant,\nde hoc mundo exeant, Christo occurrant, paratae adsint facibus ardentibus\nrelucentes. quasi angeli Christi haec loquuntur: \\'non potestis\nuidere claritatem eius et gloriam eius, nisi egrediamini humanae\nfragilitatis curps, filiae Hierusalem\\', quasi dicant: \\'quid uiuentem\ninter mortuos quaeritis?\\' non intra hunc mundum quaeritur\nChristus, qui supra mundum suos uoluit esse discipulos. quae est\ncorona qua coronatur Christus nisi corona gloriae? Ioseph coronam\nhabuit castitatis, Paulus iustitiae, Petrus fidei — singularum uirtutum\ncoronae sunt —: solus Christus habet coronam gloriae qua eum\necclesia coronauit. in hac corona omnes coronae sunt, quia gloria\nnon portio unius coronae, sed praemium omnium coronarum est.\nTertia traditione mouerunt caput suum, hoc est Christum\nqui est caput suae plebis: caput eius aurum cephaz.\nunde Aquila petram aurum dixit, Symmachus lapidem\naureum, quod significat stabilem eminentemque sapientiam.\ncorpus Christi ecclesia est. huius \\'caput aurum\\' sapientia pretiosa\nsanctorum est, hoc est uiri iusti atque prudentes. crines eius\nabietes, nigrae sicut corax, de quo alibi ait: capillamentum\ntuum ut grex tonsarum. ideo\n\n\n\n\n\n\ncapillamentum, quia uirtus omnium sensuum in capite est; oculi\nenim sapientis in capite eius.\nprofunda igitur doctorum\nprudentia, quae potest ea quae obscura sunt reuelare et alta\naperire sensuum. et huiusmodi disputatores crines ecclesiae sunt,\nsicut pulli coruorum, quibus dominus escam dat, sicut dedit sancto\nIacob a iuuentute eius et eum pauit. hos altos ac profundos ubertate\ndoctrinae pascit dominus caelestibus sacramentis.\nOculi quoque eius sicut columbae. oculi sunt\nuiri uidelicet spiritalibus ornati sensibus, qui ad uidenda mysteria\nsunt acuti et parati ad penetranda scripturae secreta diuinae, rationabili\nlacte fulgentes, in quibus non sit aliqua doli maculosa confusio,\nsed simplicis affectus pura et inmaculata sinceritas. ideo in aquarum\nabundantia lotas has columbas in lacte memorauit.\nIam cetera, dentes et genas et sicut coccineum resticulum\nlabia sponsae intellegimus animae esse uirtutes doctorumque diuersitates,\nqui uel spiritalem menti alimoniam dispensatione sedula\nsubministrent uel praedicatione dominicae crucis sicut uerbi quadam\nlinea alligent audientem uel modestia uerecundi et iuuentutis\nflore gratissimi etsi a tractatu pudore reuocentur, redoleat tamen\nin his odor Christi et, sicut in genas quasi de sacerdotali deacendit\nunguentum, eluceat pulchritudo doctrinae.\net hoc caput mouit\nsynagoga et ideo abstulit dominus mirabilem consiliarium\net prudentem architec um et sapientem\nauditorem, caput, inquit, et caudam, quoniam qui\ncaput non tenuerant nouissima habere non possunt. sed iam ea quae\nadnexa sunt consideremus.\n1 Iniquos odio habui et legem tuam dilexi.\nquanto erga dominum propendat affectu, sanctus propheta Dauid\nhoc uersiculo declarauit, quia, cum suos inimicos nequaquam sit persecutus\nâ€” utpote qui et regis Saul, a cuius insidiis periculum salutis\ncauere uix poterat, nec uitam putauerit adpetendam et mortem\naestimauerit uindicandam et parricidae filii ingemuerit interitum\net multorum persequentium se flagitiis adpetitus ignouerit, ut ipse\nait, quia uicem iniuriae laedentibus non rependerit â€”, praeuaricatores\ntamen diuinae legis exosus horrescat. in quo utique et clementia\nmorum eius mansuetudoque pietatis et uehemens deuotionis aperitur\nintentio euangelici praecepti conueniens disciplinae, quam\nprophetico spiritu praeuidebat. etenim dominus Iesus et nostrorum\ninimicorum dilectionem nobis expetendam esse praecepit et dei hostes,\netiamsi nobis aut parentum aut filiorum aut coniugii germanitatisque\nnecessitudine copulentur, odio persequendos. sic enim scriptum\nest: si quis uenerit ad me et non oderit t patrem\net matrem et uxorem et filios et fratres\net sorores, adhuc etiam et animam suam, non\nest m e dignus.\nQuod si quis otiosis accipiat auribus, fortasse dicat: \\'tu,\ndomine Iesu, legem dedisti dicens: dilige dominum deum\ntuum, dilige proximum tuum, et ut impleres hanc\nlegem uenisti. dixisti per legem: honora patrem et matrem,\net in euangelio iubes ut parentes oderim ? quomodo sibi\nconueniunt ista praecepta? sic mitis et humilis corde uenisti? non\npossum saluo pietatis iure odisse patrem, cui debeo quod creatus\n\n\n\n\n\n\nsum, matrem longo decem mensium fastidio pii fetus onera portantem,\ncui in absolutione plus periculi, in dilatione plus taedii esi.\nquid dulcissimi merentur liberi, ut a paterno excludantur amore,\ncum sit impium mori nolle pro liberis? quid uxor carissima, quaedam\nuitae coheres et consortium commune naturae? quid fratres\nisdem concreti uisceribus atque formati eodem naturae hospitio in\nhunc usum lucis emissi ? oderim ergo pignora caritatis ? ita euangelii\nlenitate rigorem praedurae legis inflectis, ut, quorum lex condemnat\niniurias, eorum tu euangelio tuo condemnes gratiam?5\nUideo istiusmodi adsertioni me respondere non posse. sed\ntu, domine, responde; nec enim indiges ut excuseris, qui non eguisti\nut uinceres. respondebit igitur: egone condemno pietatem qui odi\niniquitatem ? ego parentes praecipio non amandos qui inimicos\nsuadeo diligendos ? sed non legisti: tempus amandi et\ntempus odio habendi, et tempus belli et tempus\npacis? de quo hoc dicit Ecclesiastes ?\nnonne de eo quod\nratione temporis fiat, ut aliquos pie et amare et odisse possimus,\nut quos dilexeris odisse et quos oderis amare conueniat? non ego\nparentum infudi odia pectoribus filiorum nec coniugum suasi fastidia\nmentibus maritorum.\nnaturam interroga quid exegerim, quae\nutique auctoris arbitrium genitali singularum necessitudinum\ntestatur affectu. amare patribus filios lex naturae est, maritis coniuges\nlex diuina est, quae coniugii caritatem in naturam uertit, ut fiat\nuua caro et unus spiritus. diligere fratribus fratres naturae praerogatiua\nest, quae eodem domicilio diu fotos adsuefecit ad gratiam\ncaritatis.\nNon ergo necessitudinum intestina bella mandaui, sed inlecebram\nsuspectam habui. an non iure suspectam, cum serpens ille\n\n\n\n\n\n\n\n\ncallidus et astutus ad construendas nequitiae suae artes, quo incorruptae\nac rudis naturae dote fundatum primogeniti Adam labefactaret\naffectum, femineis magis inlecebris quam suis commisit uenenis?\nitaque femina uirum, quem serpens temptare non ausus est, cibo\noris et ui amoris inflexum molli quadam et conciliatricula uxoriae\nsedulitatis affectione traduxit. et adhuc Eua liberos non habebat,\nquoriun gratia ut dulcis ad amorem, ita facilis ad lapsum plurimos\na martyrii consummatione saepe reuocauit. denique saepe cognouimus,\nquoniam, quem formidolosa carnificum pompa non terruit\nnec diuisi lateris sulcus infregit nec ardentes laminae a triumphalis\nfortitudinis abducere rigore potuerunt, eum inter sacra iam praemia\nconstitutum uxor tenerae subolis oblatione miserabilis unius\nlacrimae miseratione decepit. Samson captus est per uxorem: numquid\ntu fortior? Salomon captus est in uxore: numquid tu sapientior\n? ille igitur, cuius sapientia totis celebratur saeculis, factus est\ninsipiens, quia nimium amauit uxorem.\nQuid de fratribus dicam ? experta est in liberis et prophetae\ndomus detestabiliora oscula quam odia esse fraterna. itaque fratricidium\nquidem pater fleuit, sed magis est indignatus incestum. denique\nlicet parricidam, percussorem tamen reuocabat incesti.\nTempus igitur amandi tempus odio habendi,\nhoc est tempus martyrii, quando ea quae diuina sunt omni\ncaritati necessitudinum praeferenda sunt, tempus belli, quo\netiam bellum pro Christi nomine perfidis pignoribus inferamus,\ntempus pacis, quia in pace locus eius. denique\nipse in euangelio euidenter exposuit, qua ratione nostros debeamus\n\n\n\n\n\n\nodisse, dicens: qui diligit patrem et matrem plus\nquam me, non est me dignus.\nnon dixit indignos esse\nqui parentes suos diligit, sed eos indignos ait, qui plus parentes\nquam Christum diligunt. si enim ideo deferimus parentibus amorem,\nquia nostrae generationis auctores sunt, quanto magis Christum\namare debemus, qui ipsorum est auctor parentum! isti dederunt\nquod non potestatis est, sed ministerii sui; Christus donat\nsalutem, qui parentum beneficia conseruat.\nPulchre autem dixit: iniquos odio habui, legem\nautem tuam dilexi, quia, si legem amamus, odisse debemus\naduersarios legis, qui operibus suis praecepta legis inpugnant.\nGraecus melius eos et proprie nuncupauit dicens: παϱανόμους; ἐ̓μίσησα, παϱάνομος exlex uocatur, qui extra legem est. hos ergo\n.-odit qui in lege Christi est, quia legis mandata non seruant.\nnon\nsolum enim qui legem nescit, sed etiam ille qui non agit secundum\nlegem exsors legis est, quia non auditores legis, sed\nfactores legis iustificabuntur. redarguit me ipse\nDauid, si aliter intellegam. quomodo iniquos homines oderat, qui\nparricidam filium commendabat proeliatoribus, ne eum aliquis occideret,\nqui Saul regis mortem etiam uindicauit in eum qui a se nuntiauit\noccisum?\nErgo non iniquos homines, sed iniquos sermones oderat.\ndenique iniquos, dixit, odio habui, non addidit \\'uiros\\'.\ndeinde cum dicat Iesus in euangelio: diligite inimicos\nuestros, dicat apostolus: benedicite eos qui persecuntur\nuos et nolite maledicere, quomodo excusaretur\n\n\n\n\n\n\niste uir secundum euangelicam uiuens disciplinam, si iniquos homines\nodisset, nisi intellegas quod iniquitatem odio habuit, non eos qui,\netsi operarentur iniquitatem, possent tamen euangelica praedicatione\nconuerti? aut certe nisi ita accipimus, accipiamus quia, sicut\nille qui non honorat patrem iniquus est, idem tamen secundum illud\nexosus patrem, quod scriptum est: qui non odit patrem\naut matrem aut fratres aut sorores aut animam\nsuam, non potest meus esse discipulus,\netiam laudabilis habetur, sic et iste iniquos odio habuit, eodem modo\net eos oderat quo patrem praeuaricantem aut animam suam, praeferens\nuidelicet uitae huius suauitati gratiam Christi.\nSequitur uersus secundus: adiutor e t susceptor\nmeus es tu, ei in uerb um tuum spero o. adiutor per\nlegem, susceptor per euangelium. quos lege adiuuit, in carne suscepit,\nquia scriptum est: hic peccata nostra portat, et\nideo in uerbum eius spero. Graecus tamen ἐϕήλπισα habet, quod\nest \\'supersperaui\\', quod de eo dicitur qui semper addit ad sperandum\net, cum sperauerit aliquid, iterum sperat et spe proficit, extendens\nse semper ad superiora et ea quae praeteriit obliuiscens.\nPulchre autem ait: in uerbum tuum speraui,\nhoc est: non in prophetas speraui, non in legem, sed in uerbum tuum\nsperaui, hoc est in aduentum tuum. ut uenias et suscipias peccatores,\ndelicta condones, ouem lassam tuis in cruce humeris bonus pastor\ninponas. si quis sperat in Christum, separare se debet a consortio\nperfidorum.\nIdeoque dicit: dis cedite a me, m alig ni, et scrutabor\nmanda and a tad ei mei. cuius uersiculi testimonio significatur,\nquia, ubi malignitas est, ibi custodia mandatorum caelestium\nesse non possit; in maliuolam enim animam non intrat\nsapientia, et alibi: quaerent me mali et\nnon inuenient. simplicem mentem, purum ac defaecatum\nanimum diligit Christus nec potest inmaculatae uirtuti ullum cum\nmaculosis contubernium esse flagitiis.\nodit refugit aspematur contagia,\nqui dicit: discite a me quia mitis sum. malignos\nrepellit, laborantes uocat. dicit illis Iesus: discedite a me\nomnes qui operamini iniquitatem, istis ait: uenite\ne ad me omnes qui laboratis et onerati estis,\nnon utique malignitate mentis, sed infirmitate carnis onerati, onerati,\ninquam, alieni hereditate peccati. laborantibus subuenio, fraudulentis\nprodesse non debeo, ne pluribus noceant. hos poena conpescat,\nIllos emendet gratia.\nmaiitia enim fons peccati est, culpa\ninfirmitatis est lapsus. illi debeo subuenire qui laborat, illum etiam\nodisse qui decipit. malas igitur operationes repellit. nam nisi ita\naccipias, uidetur dicere: \\'discedite a me, quia mundus sum, quia\npurus sumâ€˜. hoc Pharisaeus dicebat et reprehensus a Christo est.\nnon ergo propheta dicit \\'mundus sum\\', sed: cor mundum\ncrea in me, deus.\nIdeoque relegato consortio malignorum, quasi qui ante\npermixtus illis suscipi non possit a domino, dicit: suscipe me\nsecundum eloquium tuum et uiuam. et non coni\nund as me ab expectatione m ea. si uiuit qui in sinu\nest patriarchae Abrahae ut ille Lazarus pauper, quanto magis uiuit\n\n\n\n\n\n\nqui suscipitur a Christo! quomodo enim potest non in aeternum\nuiuere quem sempiterna uita suscepit, quem totum sibi Christus\nadsumpsit, qui totus uerbi est, cuius uita abscondita est in Christo\nIesu ? sed et qui in sinu Abrahae sedet susceptus a Christo est. intolerandae\nautem praesumptionis uideretur dicere deo: \\'suscipe me\\',\nnisi promissum eius adiungeret, hoc est: \\'ut auderemus ipse fecisti,\ntuo te chirographo conuenimus qui nostrum chirographum sustulisti.\nnos fecimus chirographum mortis, tu scripsisti chirographum\nuitae\\'.\nErgo non confundas ab expectatione sua seruulum tuum,\nquia in te spero; spes enim non confundit. et si tribulamur,\npatientiam subministra, ut ferre possimus, ut, quia te expecto,\nnon obprimar infirmitatibus, non subcumbam temptationibus,\nnon adfligar procellis in quibus est probanda patientia, ut probatio\nconsequatur, quae spem confirmat et roborat, quae non confundit;\nhoc est: frangimur frequenter laboribus, fatigamur;\nsi spes desit,\nconfundimur et tota mente turbamur. sed esto, sint aliqui duri ad\nlabores, firmi ad iniurias perferendas: si spem auferas, non potest\nperpetua esse patientia. ipsa patientia non probatur, si fides desit,\ncuius radix spes est. quae enim potest probatio esse, nisi pro Christi\nnomine uel incommoda uel pericula uniuersa sustineas? ideo spes\nest sola quae nostrum non confundit affectum. ubi est spes, apostolicum\nillud: foris pugnae, intus timores nocere non\npossunt.\nAlia interpretatio (habet: non erubescere facias).\nnon erubescet qui sperat in Christum; ideo qui bene sperat dicit:\nin t e confido; non erubescam. et bene ait \\'confido\\';\n\n\n\n\n\n\nrobur enim spei nostrae et quaedam sperantis auctoritas confidentia\nest. spera igitur semper, et nemo te ab expectatione confundit.\nexpectatio nostra uita aeterna est, expectatio nostra regnum dei,\nangelorum consortium, benedictiones sunt spiritales. spera cotidie;\nfinem ista res non habet, nescit indutias.\nspera etiam positus in\n\naduersis. si quis tibi dicat aliqua forte necessitudinum amissione\npercusso: \\'quid tibi prodest iustitia tua ?\\', tu tamen spera, non\ndeficiat fides tua. si quis tibi dicat: \\'quid tibi cotidiana profuere ieiunia,\nquid castitas corporis, pudor mentis? ecce sicut iniustus et\nimpius uulneratus es\\', non deficiat fides tua. nam etiamsi infirmus\nes, fidelis -tamen sollicitus est pro te Christus; dicit ad discipulos;\ndate illis uos manducare, ne deficiant in uia.\nhabes\napostolicum cibum; manduca illum, et non deficies. illum ante manduca,\nut postea uenias ad cibum Christi, ad cibum corporis dominici,\nad epulas sacramenti, ad illud poculum quo fidelium inebriatur\naffectus, ut laetitiam induat de remissione peccati, curas huius saeculi,\nmetum mortis sollicitudinesque deponat. hac ergo ebrietate\ncorpus non titubat, sed resurgit, animus non confunditur, sed consecratur.\nAdiuua a me, inquit, et saluus ero et m editab\nor iustificationes tuas semper. qui sperat, prae-\nsumit iuuari; ubi autem adiumentum dei, ibi certum salutis axilium.\nsupra dixit: adiutor meus et susceptor meus\nes tu, hic iterum iuuari petit, quasi dicat: \\'sine cessatione me\nadiuua. non mihi satis est quod poposci, iterum peto ut saluus fiam.\nhic- non magna, non uera est salus. tunc saluus ero, cum fuero in\n\n\n\n\n\n\nparadiso, cum uiuere coepero inter electos tuos angelos, cum laqueos\nterrae huius euasero\\'.\nSed ne forte adiuti in necessitatibus postea in prosperis positi\nneglegamus, docet nos inmemores beneficiorum caelestium nequaquam\nesse debere, sed meditari iustificationes domini, ut et, cum\nboni operis aliquid fecerimus, semper tamen nostra ei peccata fateamur;\nhaec enim est iustificatio domini. denique Pharisaei non iustificauerunt\ndeum, qui baptizari baptismo paenitentiae noluerunt.\nergo ille iustificat, quem suorum paenitet delictorum; quem enim\npaenitet, confitetur, ut est illud: tibi soli peccaui et\nmalum coram te feci, ut iustificeris in sermonibus\ntuis. ideoque publicanus magis iustificatus exiuit\ne templo, quia Pharisaeus se iustificabat suas iustitias praedicando,\npublicanus autem iustificabat deum iniquitates proprias confitendo.\nergo qui meditatur iustificationes domini, semper humiliatur, non\nhodie humiliatur et cras exaltatur, sed semper humilis corde et mitis\naffectu est. plus est autem semper quam die ac nocte uel tota die;\nhoc enim supra tempus est. ergo uel inter angelos adnumeratus\ndicas oportet iustificationes dei semper et illam quam adeptus es\ngloriam non tuis meritis adroges, sed diuinae miserationi semper\nadscribas, ne tibi dicatur: quid autem habes quod non\naccepisti? si autem accepisti, quid gloriaris\nquasi non acceperis? omnis enim creatura quaecumque\nbona habet accepit a Chiisto, qui totius auctor est creaturae.\nSpreuisti, inquit, omnes qui dis cedunt a\niustificationibus tuis, quia i niqua cogitatio\neorum. omnis superbus inmundus est in conspectu domini, quia\nnon potest per superbiam sua mundare peccata, qui adroganti\n\n\n\n\n\n\nspiritu coacerbat errorem, ideoque spernitur atque despicitur, quia\n\ndespectui habet diuina mandata.\nbene autem caelestis seruatur\npraerogatiua clementiae, quia nullum repellit, sed quicumque\nnoluerint peccata propria confiteri, ipsi discedunt a domino deo\nnostro. denique ille discessit, qui peregre profectus omne quod acceperat\na patre fidei et gratiae patrimonium dissipauit. et quia eum\ndiscessisse paenituit, postea est regressus ad patrem, quem reliquerat,\ncum peccatum proprium nollet fateri.\nnon ergo interuallo\nlocorum deus relinquitur, sed prauitate morum et deformitate gestorum.\ndiscedit a domino qui se elongat ab eo, quemadmodum\naudita praesentia dei Adam latere cupiebat. sed discedens a domino\nsalutem habere non poterat, quoniam scriptum est: ecce\nqui elongant se abs te peribunt. unusquisque igitur\nsuis studiis sese aut mngit aut separat.\ndenique quam plerosque nec\nlocorum interualla secernant uel finitima et uicina conectant, indicio\nest, quia sunt plerique in corpore siti, qui peregrinantur a corpore\net adsunt deo, ut ille, qui dicente deo: quem mittam?\nrespondit: ecce ego, mitte me. audet et Paulus adesse deo,\nquia nihil in se praeter carnis materiam uidebat esse corporeum.\nexiuit et Cain a facie dei, postquam commisso parricidio gerendam\npeccatorum suorum paenitentiam non putauit.\nRecte autem ait: ad nihilum deduxisti praeuaricatores.\nnon \\'peccatores\\' dixit, sed \\'praeuaricatores\\';\nnam quae nobis spes foret, quando omnes sub peccato sumus ? etiam\nillud pulchre: omnes ad nihilum deduxisti praeuaricatores.\nsiue ille diues sit, nihil illi diuitiae suae prosunt,\n\n\n\n\n\n\nsiue honoratus, nihil dignitas, siue potens, nihil potentia. sed aliud\nest praeuaricatorem esse discedentem a iustificationibus dei, aliud\npraeuaricatorem esse terrae; illud grauius, hoc leuius.\nIdeoque subiecta ne te turbent, uide quae subiecit his:\npraeuaricatores aestimaui omnes peccatores terrae, propterea dilexi. testimonia tua s emp\ne r. recte praeuaricator dicitur qui discedit a domino; denique\nGraece a discedendo apostata nominatur. unde et ille: uinum\net mulieres faciunt, inquit, apostatare.\ncanenda\nergo incentiua et lenocinia delictorum, ne in scelus uergant. praeuaricator\nautem Latine et transgressor uocatur, eo quod a domini\nlege transeat ad errorem et transgrediatur mandata caelestia, cui\ndictum est ut adhaereret domino deo suo. adhaereto igitur indiuiduo\nsemper affectu, ne te ab eo uis ulla possit euellere. si quid\nrarum, si quid inteimissum aduersarius uiderit, statim se inmittit\nin pectus et cor tuum, ut te laqueo teneat suae fraudis et hostilis\nuinculo potestatis innexus a deuotione retraharis. sed non solus\nille praeuaricator est, qui posthabet ecclesiam et ad cultus transgreditur\nidolorum, sed etiam quicumque legis mandata non seruat.\nomnis ergo peccator praeuaricator est; unde est illud: omnis\npraeu ar ic atio iustam accipit remunerationem.\nnomen commune, sed diuersa merita delictorum; et pretia ergo\ndiuersa culparum.\nQuid sibi uult quod ait: peccatores terrae?\nsunt ergo et caeli peccatores, sicut ille qui ait: pater, peccaui\nin caelum et coram t e. sunt qui dicunt, quia is, qui caelestia\nnon seruat oracula, praeuaricator est caeli. sed siue hoc\n\n\n\n\n\n\nsiue quia minuit gratiam quam accepit e caelo, quam spiritus sanctus\ninfudit, siue quia auis caeli factus non debes in terram redire de\ncaelo. in caelum ergo peccas, si caeli incola caelum relinquas. diuersitas\nigitur est eorum; alii peccatores caeli, alii peccatores terrae sunt.\nI n matutinis, inquit, interficiebam omnes\npeccatores terrae. quomodo unus omnes interficere\npoterat peccatores terrae ? sed si consideres iustum, cui nox praecessit,\ndies adpropinquauit, potes uidere quomodo\nexoriente tibi sole iustitiae de luce uigilans interficias fomenta\nomnia delictorum.\nutinam mihi adspiret haec gratia, ut gladio spiritali,\nqui est uerbum dei, ab ecclesia domini incentiua uniuersa\npossim abolere uitiorum et terrena auferre delicta, quibus in foueam\nquandam lubrici praecipitamur erroris, ut de ciuitate dei expellatur\niniquitatis operator! ciuitas dei ecclesia est, ecclesia corpus est\nChristi. peccat in caelum, qui caelestis ciuitatis iura contaminat\net inmaculati corporis uiolat sanctitatem suorum conluuione\nuitiorum.\nEt uide, ne forte sint qui caeli et terrae peccatores sint. nam\nutique Adam, cum in paradiso esset, caelestis erat, post lapsum autem\nterrenus est factus et de paradiso expulsus est et eiectus. unde apostolus\nait: primus homo de terra terrenus, s eccundus\nhomo de caelo caelestis. abiciatur ergo a nobis\nimago terreni, suscipiatur imago caelestis non fuco expressa, non\nceris, non coloribus adumbrata sed moribus, in qua se Christus\nagnoscat.\nConfige clauis a timore tuo carnes meas as;\na iudiciis enim im tuis timui. qui diligit domini testimonia,\n\n\nconfigit clauis carnes suas, sciens quia uetus homo suus cum Christo\nconfixus cruci luxuriam destruat carnis, ne cupiditates eius indo-\nmito feruore lasciuiant, ne radix auaritiae serpentibus se fundat\nradicibus. confige ergo clauis et destrue fomenta peccati, moriatur\nin carne tua omnis inlecebra delictorum, libertatem uagandi cupiditas\nuoluptatum cruci adfixa non habeat. est quidam clauus spiritalis,\nqui patibulo dominicae crucis adfigat has carnes. et fortasse\nsunt carnes quaedam animae, sicut corpus est animae. carnes animae\nsunt carnales cogitationes;\nconfigat has carnes timor\ndomini et iudiciorum eius et seruituti redigat. quodsi carnes\nistae reiciunt clauos diuini timoris, haud dubie dicitur: non\npermanebit spiritus meus in his hominibus,\nquoniam carnes sunt. nisi igitur adfigantur hae\ncarnes cruci et configantur clauis a timore dei nostri, non permanebit\nin his spiritus dei.\nSicut sunt aculei timoris quibus conpungimur, ita sunt\nclaui timoris quibus configimur. qui conpungitur excitatur, qui configitur\nmortificatur, ut peccato deficiat, deo uiuat. ut sciamus autem\nclauos spiritales esse, etiam stimuli spiritales sunt, de quibus scriptum\nest:\ndurum tibi est aduersus stimulum calcitrare.\nhoc stimulo Paulus stimulatus surrexit e terra et se leuauit,\nut conuersaretur in caelo. confixus est clauis apostolus Thomas,\nut diceret: nisi uidero in manibus eius fixuras\nclauorum et mittam digitum meum in\nlocum caluorum. claui erant bonae cupiditatis, claui erant,\netsi non perfectae fidei, tamen fidei incrementa quaerentis.\nHis configitur clauis qui pro Christo commoritur, ut cum\nChristo resurgat; his configitur clauis qui mortificationem domini\n\n\n\n\n\n\nIesu in corpore suo portat; his clauis configitur qui meretur audire\ndicente Iesu: pone me ut signaculum in cor tuum,\nut sigillum in brachium tuum, quia ualida\nest ut mors caritas, durus sicut inferi zelus.\ninfige ergo pectori tuo et cordi tuo signaculum crucifixi, infige et\nbrachio tuo, ut opera tua peccato mortua sint. nihil in his criminis\nreuiuescat, nihil resurgat erroris. fortasse hanc imaginem claui\nnon solum timoris, sed etiam caritatis adfigunt, quia ualida\nest ut mors caritas, durus sicut inferi zelus.\nnon te ergo offendat duritia clauorum, quia est duritia caritatis nec\nualidus clauorum rigor, quia ualida est etiam caritas sicut mors.\ncantas enim culpam et omnia peccata mortificat, caritas sicut mortis\nictus interimit; denique morimur flagitiis atque peccato, dum\ndomini mandata diligimus. caritas deus est, caritas dei\nuerbum est, quod est ualidum et acutius omni gladio acutissimo\nusque ad diuisionem quidem animae et spiritus artusque et intima\npenetrans medullarum. est durus ergo zelus caritatis qui non\ncedat inferis, cum pro dei zelo unusquisque nec suis parcat.\nhis clauis\ncaritatis configatur anima nostra et caro nostra, ut et ipsa dicat:\nquia uulnerata caritate ego sum. habet ergo\nclauum suum caritas, habet gladium suum quo anima uulneratur.\nfelix qui hoc gladio meruerit uulnerari. haec sunt uulnera quae osculis\npraeferuntur: utilia uulnera amici quam uoluntaria\noscula inimici.\nHis nos uulneribus offeramus, quibus quicumque mortuus\nfuerit mortem gustare non poterit. talis eorum mors qui dominum\nsequebantur, de quibus dictum est: sunt aliqui de istis\nadstantibus qui non gustabunt mortem, donec\nuideant filium hominis uenientem in regno\n\n\n\n\n\n\nsuo. merito Petrus non timebat hanc mortem; non timebat enim\nqui dicebat, quia, etsi oporteret eum pro Christo mori, non eum\nrelinqueret aut negaret. tollamus ergo crucem domini quae configat\ncarnes nostras, peccatum destruat. est timor qui configit carnes:\nnisi quis tulerit crucem suam et secutus me\nfuerit, non est me dignus. ille enim dignus qui habet\nChristi timorem, ut crucifigat carnale peccatum. hunc timorem\nsequitur caritas, quae consepulta cum Christo non diuellatur a\nChristo, moriatur in Christo, adtumuletur Christo, ut cum Christo\nresurgat.\nIncipit littera sexta decima \\'Ain\\', cuius interpretatio est\n\\'oculus\\' siue \\'fons\\'. oculus utitur uidendi munere, sed saepe uidemus\nea quae conplacent et saepe quae displicent, nec in eo oculi est\nuel culpa uel probitas pro eorum qualitate quae uiderit; oculi est\nenim officium nuntiare quod uiderit. est sane uel offensa uel gratia,\nsi aut delectetur suauibus aut offendatur aduersis. ideo frequenter\noculus suppliciorum dicitur, oculus temptationis, oculus haedi, oculus\nuitulae, oculus generationis aut fons generationis.\nLegimus in euangelio, quia baptizabat Iohannes in Aenon.\nAenon oculum suppliciorum interpretati sunt. itaque nemo uenit ad\nbaptismum nisi qui desiderat sibi propria peccata dimitti, quorum\nsupplicia corde prouido perhorrescat. itaque licet oculus\n\n\n\n\n\n\nsuppliciorum dicatur, praeuidentis est tamen supplicia, non sustinentis, licet\nbaptismum paenitentiae habeat aliquam de suppliciorum susceptione\ntolerantiam. oculi est, ut intuendi officio fungatur, tuum est\ncauere quod uideris.\nDenique et oculus temptationis dicitur, quia per oculum saepe\ntemptamur. oculus meretricis laqueus amatoris. sed oculus nihil\ndelinquit ideoque saluatoris sententia plena iustitiae est dicentis:\nqui uiderit mulierem ad concupiscendum eam,\niam adulterauit eam in corde suo. non dixit \\'qui\nuiderit mulierem\\', sed \\'ad concupiscendum uiderit\\'. oculum absoluit.\nmentem ligauit. nec dixit \\'adulterauit eam in oculo\\', sed â€›in\ncorde\\'. in oculo uisus est, in corde peccatum.\nOculus haedi qui ad sinistram est, quod ea quae dextra sunt\npecc-ator uidere non possit. sanctus autem dicit: prouidebam\ndominum in conspectu meo semper, quoniam\na dextris mihi est, ne commouear. et Petro sancto\napostolo, cum tota nocte nihil cepisset, ut legimus in euangelio, a\nsaluatore dictum est: mitte in dexteram partem\nretia nauigii. itaque fretus imperatis caelestibus misit retia\net plurimum piscium congregauit. in sinistra nox erat, in dextera\ndiuini sermonis diurna claritudo fulgebat.\nEst et oculus uitulae, quod aeque ad peccatores refertur,\nquia sicut iugi loro uitulae adtrahunt iniquitates, non\ndisrumpentes neque abscidentes proprium, sed longo trahentes\nfune peccatum. indomita enim uitula sero mansuescit et\ntrahit lora, non suscipit, quia inpatiens est tenendi; quo diutius\ntraxerit, eo amplius inpeditur.\nOculus quoque generationis aut fons generationis dicitur,\nquia ex oculi conspectu aut bona aut aduersa generantur. uidisti\nmulieris pulchritudinem, laudasti artificis opus, uenustatem naturae:\ngeneratio fidei, deuotionis est partus. contentus fuisti formae\ndecore, non census ambitione sumpsisti in uxorem, genuit filios\nliberalioris gratiae: oculus tibi fuit generatio prosperorum. contemplatus\nes sacram puellam, pressit oculos tuos angustae reuerentia\ncastitatis, praedicasti dominum Iesum, qui senilem dedisset in\nadulescentula aetate grauitatem inmaculatamque uitam inter in-\nfirmas tam lubricae huius carnis inlecebras humanis infudisset affectibus:\noculus tibi factus fons bonorum est. uidisti possessiones\npupillorum non ad inuadendum, sed ad tuendum et paternis ingemuisti\nuisceribus, si quid aduertisti de minoris commodis esse\nneglectum, reppulisti eum qui fines eius nolebat inuadere, iudicasti\npupillo: oculus tuus fons tibi fuit et origo iustitiae. iudicasti uiduae\n— sicut enim mala dragma non dragma, sic malum iudicium non\nutique iudicium —, iudicasti ergo sicut iustus et bonus iudex, uidisti\nusurpatorem inprobum, qui maritali auxilio destitutam suam praedam\nputaret, iniquitatem non passus es, tulisti indefensae opem,\nquo adiuta praesidio inoffensa opera castitatis exercuit nec auxilium\nquaerere maritale conpulsa est, dicit tibi dominus: \\'uenite,\ndisputemus, quia iustificasti uiduam\\':\noculus tuus fons gratiae\ntibi factus est. uidisti nudum corpus inopis iacere defuncti, non\npraeteristi ut ille qui exponitur in euangelio sacerdos atque leuita,\nsed continuo miseratus sepulturae solaciis tradidisti: generauit\ntibi oculus materiam redemptionis.\nContra si aspiciens agrum pupilli uineis consitum, laetum\nsegetibus, nemoribus umbrosis aut fluuiis decurrentibus aut\n\n\n\n\n\n\nfontibus scaturrientibus aut riparum herbosis amoenum toris, et auaritiae\nfac-ibus acc-ensus transtulisti patrum limites atque in possessionem\nindefensam inprobus inruisti, oculus tuus tibi mortis perpetuae\nacerba generauit.\nuicinae uiduae iura temerasti, coegisti eam,\nquae aut dolorem suum aut pudorem secretis clausa parietibus fouere\ndeberet, prosilire in publicum, inuerecundius quam iniustius\nlitigare: oculus tuus partus iniquitatis est factus. uidisti inopem\nsuperbo oculo et insatiabili corde, despexisti precem pauperis et\nquem miserari debueras, cum fastidio praeteristi: oculus tuus fons\ntibi fuit et origo peccati.\nIdeoque oculi tui non lupi oculi sint et insidiantes ad praedam,\nsed, sicut sponsae dicitur: oculi i tui stagna in Esebon,\nin portis filiae multorum. nares tuae\nsicut turris Libani. stagna in Esebon quid est nisi in\ncogitationibus rationabilibus abundantia, quae est in portis ecclesiae,\ncui mento defertur multitudo doctrinae?\nfilia enim multorum, plurimarum\ndoctrinarum posteritas et fetus est, cuius nares odor est\nsacrificiorum floribus omnibus praestans. quid enim Christi odore\nsublimius, qui adolebat terris fragrantiam? oculus ergo iste prouideat\nquae futura sunt et, si aduersa inminere praeuiderit, fletu lacrimisque\nemollire ac mitigare non desinat.\nIdeo Hieremias in captiuitate gentis Iudaeae positus futuram\npraeuidens perpetuae captiuitatis aerumnam, quam perfidiae pretio\nIudaeorum populus habebat exsoluere, dicebat in Threnis sub hac\neadem littera: in hoc ego fleo, oculi mei caligauerunt\na fletu, quia elongauit a me qui me\nconsolabatur. non igitur abductum se esse de terris suis dolebat,\nsed a Christo populum relinquendum consolationemque futurae\nuitae cernebat amissam. haec- est dolenda captiuitas, quae aeternae\nspe libertatis priuata uidebatur. alio quoque loco sub hac eadem\nlittera repetiuit in Threnis dicens: dominus quae cogitauit\nconsummauit, uerbum suum quod m a ndauit\na diebus antiquis; destruxit et non\npepercit et laetifieauit super te inimicum\net exaltauit cornu tribulantis te. nonne euidenter\nfuturum iudicium Christi adnuntiatur, sicut in psalmo quoque praesenti\ndeclarari certum est? oculus ergo praeuideat quae uentura\nsunt et ea aut profusione lacrimarum aut erroris correctione detorqueat.\ndenique Hieremias flebat, quia malam causam impiae\nplebis suspiceret, quae perfidiae pertinacia proprium negabat auctorem.\nDauid autem prophetico spiritu iudicium praeuidens\nChristi, in quo nemo innocens periclitabitur, nemo sceleratus\neludet. bona fretus conscientia dicit : f eci iudicium e t i ustitiam.\nne tr adas m e no centibus me. non quasi\ngloriosus insolens ipse se laudat, cum utique peritus legis alterius\npotius quam proprio ore unumquemque laudandum esse non\nignoraret. non, inquam, praedicatarum iactantia est hic ulla\nuirtutum, sed uitae innocentis adsertio iure praesumpta, ne dignus\naestimaretur qui propter grauia peccata relinqueretur a domino\net traderetur nocentium potestati. defensio est igitur. non adrogantia.\nquando non excellentia aliqua honoris adsumitur. sed\nformidabilis propulsatur aerumna. denique Petrus hoc genere\n\n\n\n\n\n\ndefensionis utitur dicens: ecce nos reliquimus omnia\net secuti sumus te: quid ergo erit nobis? in\nquo si dicti adrogantis decolor aliqui ausus fuisset, non tantum\ngratiae de domini saluatoris sententia retulisset, ut non solum minime\nsubdendus ipse iudicio. sed etiam iudicaturus de aliorum\nmeritis ipse nuntiaretur. neque enim in iudicio, si quis innocentiae\nsuae tuendae gratia quid fecisset aperiret, ad iactantiam potius quam\nad defensionem causae dictum aestimaretur. aliud est dignum\nse praemio dicere, aliud indignum iniuria.\nEt tamen ille ipse philosophiae summus, ut aiunt, magister\ncum accusaretur, interrogatus qua tandem poena se dignum putaret,\nrespondisse fertur, ut in prytaneo publico cotidie conuiuio susciperetur.\nille honorem usurpauit. hic praecauit aerumnam; ille\nadrogauit gloriam, hic seruanit humilitatem. nam quae maior esse\nhumilitas potest quam ut conscius sibi iudicii et iustitiae reseruatae\ntradi potestati diaboli uereretur ?\nhominem se esse eognouit, inpar\nsibi bellum aduersum spiritalia nequitiae in caelestibus. raptum\nesse Enoch nouit, ne malitia mutaret cor eius, Noe inebriatum.\nLoth incestatum. sacerdotum primum ipsum Aaron cum Maria\nsorore temptatum. leprae maculis aspersam Mariam primum,\npost absolutam, Moysen paene internecatum, nisi circumcisione\nfilii et eiusmodi sanguinis fusione Sephora mulier eius omne ab co\n\n\n\n\n\n\npericulum depulisset. his igitur commonitus exemplis nequaquam\nse fortitudini suae credit, sed cauta humilitas diuinum sibi precando\nadsciscit auxilium, petens ne tradatur nocentibus.\nScit enim auctorem esse principem mundi omnium delictorum.\nipse indiuiduos proximorum irarum stimulis excitatos\nscindit affectus, ipse flammam accendit libidinis, ipse adolet\nauaritiae cupiditates, ut quo plus rapuerimus amplius requiramus,\nipse suggerit et ministrat fomenta luxuriae, ipse odio exasperat\net inmodicae studio ambitionis inflammat. quod uitium blandum\nin exordio, saeuum in processu nec fraternae potuit germanitatis\ncontemplatione reuocari: dum dolet sibi gratiae caelestis ambitor\nfratrem esse praelatum, de sacrificio processit ad parricidium.\nauctorem igitur incontinentiae diabolum esse apostolus docet: n e\ntemptet uos satanas propter incontinentiam\nuestram. incentorem quoque auaritiae ipsum esse legimus\ndicente Paulo: qui uolunt diuites fieri inc-idunt\nin temptationem et laqueum diaboli, et alibi:\nmortificate ergo membra uestra quae sunt\nsuper terram, fornicationem, inmunditiam,\nlibidinem, concupiscentiam malam et auaritiam\nquae est idolatria. in his enim diaboli uoluntatem\nfacimus et exsequimur potestatem, qui per carnis istius desideria\nincentiuum suae fraudis operatur.\nQuemcumque ergo in uitiorum suorum possessione reppererit,\ntamquam obnoxium suo iuri uindicabit. adulterium quis\nfacit. luxuriam exercet, aliena diripit: portio diaboli est. pudicus\nautem et continens et misericors Christi portio est. Christi ergo\nseruum sibi non potest uindicare. nisi forte lapsum in uitia\n\n\n\n\n\n\n\n\ndeprehenderit. ne tum quidem uindicat, sed tamquam suum sibi tradi\npostulat.\nlUeo ergo dicit Dauid: feci iudicium et iustitiam,\nnon ut adroget, sed excuset, ne quasi peccator deseratur\na Christo. exemplo sit nobis apostolica lectio, quam ob rem\nunusquisque tradatur. illum enim qui uxorem patris habuit, quia\nsic operatus est, tradidit satanae, ut dicit, apostolus. non ergo\nesset traditus, nisi diaboli opera fecisset.\nunde non inmerito recusat\npropheta nocentibus tradi. qui allegat non diaboli opera se fecisse,\nsed Christi. Christus enim dicit: iudicate pupillo e t\niustificate uiduam. hoc est ergo feci iudicium\net iustitiam: in iudicio non contempsi pauperem. non oppressi\nuiduam, personam diuitis non recepi, in omnibus operibus iustitiam\nreseruaui.\nIudicii finis iustitia est; in altero ueritatis custodia, in\naltero fructus est aequitatis, utraque tamen non priuata uirtus.\nsed publica. nam inmaculatum corpus a uirili permixtione seruare\net palmam castimoniae limoso in corpore usque ad angetorum\nconuersationem custodia integritatis euehere utilitas priuata,\nlaus publica est. frugi esse ac modestum et sobriae parcitntis\ntenere mensuram probatur a pluribus, sed sibi soli proficit.\nfortitudo\nin proeliis eminet, in otio friget, cuius opus in tempore necessarium.\nin uoto aduersum; malunt enim homines non pugnare quam\nuincere. sola iustitia est. quae omnibus temporibus aliis potius?\nnata quam sibi cotidiano usu et fructu publico. suo damno alienas\ncustodit utilitates, quae nihil habeat utilitatis et plurimum laudis.\nfanc igitur propheta praetendit ad sui meriti commendationfcm\ndicens: feci iudicium et iustitiam, ne tradas\nme nocentibus me e. ubi iustitia, ibi misericordia; misericordia\na peccato liberat: quomodo ergo peccatoribus trador?\n\n\n\n\n\n\nsimile illud in Canticis: exui tunicam me am. quomodo\ninduam eam? laui pedes meos, quomodo i nquinabo\neos? exui tunicam peccatoris uelamenque terreni, cur\nquasi peccator atque terrenus adiudicor? laui pedes meos, ne\nqua delicti sors posset adhaerere uestigio. cur das in Ille delinquentibus\npotestatem ?\nSequitur uersus secundus: s us cipe s er u u m t u u m\nin bono, n on calumnientur me s u perb i. quasi\niudicii et iustitiae conscius auctoritate prophetica progreditur.\nut seruum domini se dicere non reformidet; seruus enim domini\nnihil debet alienis. pretiosa haec seruitus quae uirtutum constat\nexpensis. cur autem timet nocentibus tradi, aperit euidenter: quia\ncalumniatores sunt qui oderint ueritatem, inpugnent innocentiam.\nquia superbi sunt. qualis enim aduersum seruulos dei potest superbus\nesse. qui aduersus deum se exaltat et dicit: in caelum\nascendam. super sidera caeli ponam sedem\nmeam. sedebo in monte excelso super montes\naltos qui sunt ab aquilone, ascendam super\nnubes et ero similis altissimo? quid mirum igitur,\nsi grauare homines possit. qui peruicac-i spiritu nec deo cedit?\nquomodo mensuram ueritatis et fidem in hominem reseruabit. qui\nsacrilego inpudentique mendacio omnipotenti se domino adaequandum\nesse promittit ? quomodo calumniatur singulis. qui\ntotam inritauit terram, concussit reges. posuit\nuniuersum orbem desertum et ciuitates\ndestruxit, eos qui in abductione erant non\nsoluit?\nCaueamus ergo. ne muros animae nostrae destruat. ne\npropugnacula nostrae mentis diruat, ne super sidera thronum\n\n\n\n\n\n\nsuum ponat. ponit super sidera, quando electum decipit, quando\niustum circumuenit. cuius opera lucent sicut stellae in caelo. nonne\net ludas proditor inter ceteros audiebat: uos est i slu x\nhuius mundi? nonne diabolus lumen eius extinxit?\nquin\netiam quos non potuerit circumuenire calumniatur. inuidens regni\ncaelestis gloriam. ut. quos inlecebris suis a Christo non potuit\nseparare, eos calumniis suis debiti honoris fructu fraudare conetur.\nfugiamus ergo malos calumniatores, qui peccatum operantur in\nnobis et ipsi nobis calumnias infestissima accusatione conponunt,\nid quod ipsi fecerint arguentes. ecce manus domini parata est, quae\nte fugientem ab aduersariis tueatur ac protegat.\nPharao te in patrious\ntenebat superbus inmitis. fugisti ab eo, suscepit te manus\ndomini et de periculis liberauit. non dimisisset te Pharao. nisi tu\nad dominum refugisses. dicebat Pharao: dominum nescio\net Israel non dimitto. uides quam superbus. merito\nergo susceptus in bono est qui malum fugit. non patitur ergo deus\nin malo nos esse. suscipit in bono nec patitur suos calumniis\nsubiacere.\nOculi mei defecerunt in salutare tuum\net in eo loqui m ius titiae tu a e. qui sint isti oculi considera,\nqui in Christum deficiunt. dum eius praestolantur aduentum:\nanimae uidelicet oculi. non corporis, tota fidei intentione defixi;\nin eo enim quem diligimus totis oculis occupamur nec quicquam\naliud uidere delectat. non potest hoc dicere nisi qui a mundanis\nsollicitudinibus et saecularibus uoluptatibus intentionem omnem\nsuae mentis auertit.\nnam quomodo hoc dicit qui theatralibus ludibrns\noccupatur ? sed ille hoc dicit, qui supra dixit: auerte\noculos meos, ne uideant uanitatem. qui autem\n\n\n\n\n\n\nsunt oculi, qui deficiunt in eloquium dei, nisi oculi hominis interioris\nobtutusque animae, qui tenduntur, ut uideant dei uerbum, et nimia\nintentione et expectatione deficiunt in salutare dei. defectum sui\npatientes, ut adsumant quod uerbi est?\nEt quia \\'eloquium dei\\' plerosque mouere potest, ideo\naddidit: eloquium iustitiae, ut mouere non debeat.\nmouere autem poterat, quia scriptum est: maior seruiet\nminori — nam nisi ad mysterium accipias, naturae iniuria\nest — et: dedi uobis praecepta non bona - ergo\ndeus mala dat praecepta?\nâ€” et: ego dominus creans\nmala. sed et de praeceptis sic soluitur, quia infirmibus non debuit.\ndare perfecta praecepta quae sustinere non possent. quando\naudiret Iudaeus: dimitte omnia tua et sequere me?\nquando audiret Iudaeus: qui non tulerit crucem suam\net secutus me fuerit, non est me dignus?\nsed\nhaec perfectiora praecepta euangelio reseruata sunt. et mala non\ncreauit deus. sed haec quae nobis uidentur austera. uerbera, mors\net huiusmodi alia, quae propter emendationem praescripta sunt\ninnocentes; iustis enim lex non est posita. sed iniustis. nam si noxii\nnihil timerent. innocentes semper timerent.\nQui sunt igitur oculi isti qui deficiunt in salutare dei?\ndiximus oculum suppliciorum esse. qui praeuidens futura supplicia\npeccatorum gerendam adnuntiet paenitentiam. demonstrauit hunc\noculum Baptista Iohannes dicens: generatio uiperarum,\nquis ostendit uobis fugere ab ira uentura ?\nfacite ergo fructus dignos paenitentiae. ad\nIohannis? baptismum ueniebat qui habebat oculum suppliciorum,\nad Christi autem baptismum uenit qui uidet gratiam; hic\n\n\n\n\n\n\nenim oculus est, quem dominicae passionis umbra tuetur et\nprotegit. aliud ergo Aenon. aliud Ain: in Aenon baptizatur\nconscius grauium delictorum, qui autem purum oculum\ne gratiam suscipit spiritalem.\net inperfeetae fortasse\nanimae oculus suppliciorum est, perfectae autem oculus\ngratiarum est purior atque sincerior. qui significatur hac\nlittera, ad quam iusti forma dirigitur. quia inperfecta peccati\ntantummodo iudicium declinare desiderat, perfecta uero meritum\nregni caelestis adquirere. praesumimus tamen, eo quod utrumque\noculum una anima habeat, et oculum suppliciorum et oculum gratiae.\nlaeuum oculum suppliciorum, dextrum gratiae, quia non a primo\nhomines possunt esse perfecti. sed per processum uirtutis ascendunt.\nante igitur unaquaeque anima quasi ad baptismum Iohannis uenit.\nut praemittat paenitentiam delictorum, et in processu paulatim. ubi\nSua peccata defleuerit, spiritali abluta baptismate Christi accipit\nsacramentum. unde uidetur et in Canticis canticorum ecclesia\npraedicari, cui dicitur: cor nostrum cepisti, soror\nmea sponsa, cor nostrum cepisti uno ab oculis\ntuis, ut iste oculus gratiae sit, qui Christi sibi pleniorem adquisiuerit\ncaritatem.\nPlerique tamen hoc loco accipiunt duos oculos ecclesiae,\nunum qui mystica uideat, alterum qui moralia, eo quod sancta ecclesia\nnon solum moralium teneat disciplinam. sed etiam caelestis\ndoceat secreta mysterii. unde dictum est de ea: oculi tui\nsicut columbae extra taciturnitatem tuam.\nquod et spiritaliter uideat et nouerit tempus tacendi esse et tempus\nloquendi, ut in tempore sermonem suum proferat, ne inportunitate\nloquendi peccatum possit incurrere.\nHabe ergo oculos columbae ad similitudinem Christi, quia\n\n\n\n\n\n\nde ipso lectum est: oculi tui sicut columbae super\nabundantiam aquarum lotae in lacte. sedentes\nsuper plenitudinem. baptizat in lacte dominus, id\nest in sinceritate, et isti sunt qui uere baptizantur in lacte. qui\nsine dolo credunt et puram fidem deferunt, inmaculatam induunt\ngratiam. ideo candida sponsa ascendit ad Christum, quia in lacte\nbaptizata est. ideo mirantur eam uirtutes dicentes: quae est\nhaec quae ascendit dealbata ? ante paululum dicebat:\nnigra sum. nunc dealbata cernitur et ascendit ad caelum et\ninnixa dei uerbo alta iam penetrat. nec inmerito illic aquarum\nabundantia. ubi Christus. ut mens humana repleri cupiat. has\nsitit aquas ceruus, quas cum biberit sitire non possit. has aquas\nsitit propheta, cum dicit: sitiuit in te anima mea.\nsedet ergo Christus super abundantiam aquarum et super plenitudinem.\net ideo qui baptizatur in lacte dicit: et nos omnes\nde plentudine eius accepimus. unde et oculus\nsuppliciorum non alienus est ab ecclesia. quia, etsi baptizabat\nIohannes in Aenon. baptizabat iuxta Salim, ubi erat aquarum\nabundantia et duodecim fontes et septuaginta palmarum arbores.\nHos fontes habet ecclesia. hoc est in ueteri testamento\nduodecim patriarchas, in nouo duodecim apostolos. ideoque dictum\nest: in ecclesia benedicamus dominum deum\nde fontibus Israel. his fontibus ante perfunditur quicumque\nmysteria sacrosancta consequitur; isti enim fontes ex\naeterno fonte manantes toto orbe fluxerunt.\nubi isti fontes, ibi\nascensio animarum. denique Salim interpretati sunt ipsum ascendentem;\nille enim uere ascendit qui propria peccata deponit.\n\n\n\n\n\n\nhoc igitur uerbo purificatoriae sanctificationis usus exprimitur\nunde bene etiam in Canticis Christus dicit ad ecclesiam: dentes\ntui sicut grex tonsarum quae ascenderunta\nlauacro, quae omnes geminos creant ei infecunda\nnon est in eis. quod specie tenus de capris dicitur.\nmystice autem de ecclesiae grege.\nNec uilia tibi ista uideantur animalia. denique audi, quae\nde his sanctus loquatur spiritus: capillamentum tuum\nut grex tonsarum quae reuelatae sunt a monte\nGalaad. dentes tui ut grex tonsarum quae\nascenderunt de lauacro. uides quod in altis grex iste\npascitur. audis in monte. itaque ubi aliis praecipitia, ibi capris\nnullum periculum, ubi aliis periculum, ibi gregis huius alimentum.\nibi cibus dulcior, ibi fructus electior.\nspectantur a pastoribus suis\ndumosa de rupe pendentes, ubi luporum incursus esse non possunt,\nubi fecundae arbores fructum integrum subministrant. cernere\nlicet uberi lacte distentas super teneram subolem materna pietate\nsollicitas. ideo elegit eas sanctus spiritus quibus coetum uenerabilis\necclesiae conpararet.\nEt ut mystice audias, capillamentum uerbi est altitudo\net eminentia quaedam iustarum animarum, quoniam sensus sapientis\nin capite eius; in altitudine enim cogitationis humanae certum\nest esse sapientiam. et quemadmodum tondentur caprae. ut superflua\ndeponant, ita etiam tonsarum animarum gregem, hoc est multarum\nanimarum uirtutes habet sancta ecclesia. in quo grege nihil\npossis insensibile repperire, nihil superfluum, quoniam fides sapientes\nfecit, spiritalis autem gratia ab omni superfluorum labe\nmundauit.\nMerito igitur reuelatae sunt animae iustorum et reuelatae\na monte Galaad, hoc est a transmigratione testimonii, eo quod a\nsynagoga ad ecclesiam testimonium caeleste migrauit. in hoc itaque\nmonte nascitur thymiama, resina et ceteri odores, quos negotiatores\nilli Ismahelitae, ut habes in primo libro testamenti ueteris.\ndeferebant.\nhos odores habet ecclesia, quos mercatores ex gentibus\ncongregati fide et deuotione uexerunt. itaque sicut caprae bonis\nrefectae cibis et solis calore uernantes lauantur in flumine et exultantes\nmundae surgunt de flumine, ita animae iustorum ascendunt\nab spiritali lauacro.\nIstae sunt uere quae geminos creant, in quibus non est\ninfecunditas? aliqua uirtutum, sterilitas ulla meritorum. bene\ngeminos creant, quia congeminant sensus suos. unde habes in\nProuerbiis scriptum: et tu scribe haec tibi tripliciter\nin consilio et cognitione. triplicem praemisit\nscriptionem et duo subdidit, consilium et cognitionem; sed cognitio\ngemina est, una incorporalium, altera corporalium.\nDiximus de fecunditate, dicamus de dentibus. nam et\nnauigantes plerique et properantes itinere terreno ubi uiderint\nspeciosum aliquem locum. delectationis gratia demorantur, pascunt\noculos animumque ableuant nec mora ulla commeandi putatur,\nsed gratia;\nita et nobis pulcherrimos dentes iustarum animarum\nconsiderare cordi est. docuit enim scriptura pulcherrimos dentes\nesse iustorum, dicens secundum litteram quidem de patriarcha\nIuda, spiritaliter autem de Christo: hilares oculi eius\na uino et dentes sicut lac. in quo non utique carnis\nhumanae officia, sed diuinae gratiae munera praedicauit. docet\nigitur exemplum dentes non esse praetereundos, ubi de oculis\ndixerimus.\nQui sunt igitur iustarum dentes animarum nisi qui informem\nac durum accipientes cibum uel frigidum plerumque uel\n\n\n\n\n\n\nsupra modum calentem nunc comminuunt, nunc fouent, nunc\ntemperant, prout qualitas fuerit alimentorum? dura comminuunt,\nne asperitas litterae in ueteri testamento et saecularis intellectus\nrigor, nisi fuerit spiritali dente resolutus, uitalia ipsa interclusis\nciborum salutarium meatibus et gulam quandam animae incuriosa\nedacitate suffocet.\npar est igitur ut diuidas primum, si solida tibi\nuidetur esca quae sumitur, et distinguas eam atque emollitam\nsine noxa aliqua animae in omnia eius membra naturali diuisione\ntransfundas, ut uitalem sucum omne eius corpus epuletur. nihil\ncadauerosum, nihil mortuum ore tuo sumas, ne dicatur: sepulchrum\npatens est guttur eorum, sed uiuum haurias\nuerbum, ut in tuae mentis uisceribus possit operari.\nHi dentes super lac candidiores, quia dentes iustorum\nsunt. denique cum omnes in Moyse baptizati in nube et in mari\npatres nostri fuerint, non otiose tamen scriptum est, quia omnes\neandem escam spiritalem manducaueruntet\nomnes eundem potum spiritalem biberunt,\nut istis sanctorum dentibus maior quidam fulgor accederet, quos\npost transitum Maris Rubri Myrrae fontis amaritudine per ligni\ngratiam temperata cognoscimus esse mundatos, deinde duodecim\nfontium potu, postremo petrae spiritalem undam uomentis inriguo;\npetra enim erat Christus.\nideo et manna manducauerunt,\nut totiens abluti manducarent panem, ut scriptum est, angelorum.\nnunc quoque in euangelii mysteriis recognoscis, quia baptizatus\nlicet toto corpore postea tamen esca spiritali potuque mundaris.\nMerito ergo Dauid, et oculos interiores purificatus et dentes,\ntamquam inluminatos spiritalium dentium candore sermones\n\n\n\n\n\n\nprofert dicens: feci iudicium et iustitiam. ille est enim\nuerus dentium fulgor, ubi bene consciae mentis resonat canora\nconfessio, ille mundus oculus, quem peccatorum grauium trabes\nnulla depresserit, quem purgamentorum leuiuin festuca nulla turbauerit.\niste oculus iustitiae defecit; qui enim Christo adhaeret\nunus est spiritus. et Balaam petebat, ut anima sua deficeret in\nanimis iustorum, id est ut proprii obliuisceretur erroris, quod suum\nerat, deponeret, quod iustitiae et aequitatis, adsumeret. sed progrediamur\nad cetera.\nSequitur: f ac cum s e r uo tuo secundum m isericordiam\ntuam et iustitias tuas doce me.\npraestruxit uiam et commendationis suae incrementa praesumpsit.\nsupra poposcit ne nocentibus traderetur, iterum petiit ut susciperetur\nin bono, ne calumniarentur ei superbi; hoc est: \\'non declino iudicium,\nsed calumniam perfidorum; illi enim iudicare nesciunt,\ncalumniari sciunt. ad te confugio, qui nosti repraesentare iudicium\\'.\net bene non uult calumniatoribus tradi; multa enim Iob passus\nest iustus, postquam traditus est nocenti. sed difficile fuit illud\net grande certamen, quod nisi Iob nimia patientia haud facile quisquam\nsuperare potuisset; et tamen ille non totus est traditus, sed\nmeliore exceptus est portione. qui dicit : non tradas me,\nquae maiora sunt conprehendit. plus autem in anima quam in\ncarne sumus; iustis enim dicitur: uos autem non estis in\ncarne sed in spiritu. tradi ergo animam suam recusat\nqui corpore sicut aranea tabescebat.\nHoc igitur loco maiore quodam familiaritatis usu potiora\npraesumens ait: fac cum seruo tuo secundum misericordiam\ntuam et iustitias tuas doce me.\nmisericordiam deferri sibi poscit, iustitias doceri. alibi quoque\n[id est in posterioribus] habes hunc sensum: et ne intres\nin iudicium cum seruo tuo. etenim nostrorum conscii\npeccatorum misericordiam magis petere dei nostri quam iustitiam\ninplorare debemus; alia ueniam largitur, alia examen inpertit.\n..\nquae spes hominibus certandi apud eum, quem occulta non fallunt,\nquem latere peccata non possunt? ideoque sciens eius potentiam,\nqui hominem non timeret, ait: tibi soli peccaui. non potest\nhoc iustus negare, quia nemo sine peccato, non potest rex, quia, etsi\nleges in potestate habet, ut inpune delinquat, deo tamen subditus\nest, immo plus ipse debet, cui plus commissum est.\nHoc ergo dicit: \\'fac cum seruo tuo secundum\nmisericordiam tuam, quia, etsi quid boni feci, plura debeo\nquasi seruus\\'. non uno facto seruus absoluitur, quia nemo seruum\nhabens arantem aut oues pascentem dicit illi: transi, recumbe,\nsed dicit illi: para quod cenem et praecinge\nte et ministra mihi. numquid gratiam\nhabet seruus, si fecit quod imperatum est ei?\nergo et cum fecerimus quod nobis imperatum est, non statim nos\nexaltare debemus, sed magis humiliare, quia non statim, si aliquid\nfecimus, impleuimus omnia seruitutis obsequia. quis tanta naturae\nmunera, uitae salutisque seruatae diuina beneficia digno possit\naequare seruitio? quis potest soluere quod accepit? ideoque\nsciens omnia misericordiam petit potius quam audientiam, q u\n\n\n\n\n\n\n\n\n\n\nomnis non iustificabitur, inquit, in conspectu\ntuo omnis homo uiuens.\nQuintus uersiculus sequitur: s eruus tuus sum e g o;\nda mihi int elle ctum, et s cib o testimonia tua.\nintellectus spiritale munus est et ideo quod dei est a domino postulatur.\nnec quasi extraneus poscit qui seruum se confitetur; bene\nait: seruus tuus sum. seruus enim uoluntatem domini sui\nfacit, seruus quaerit seruitutis stipendia, remunerationem sperat.\nseruus domini non potest idem seruus esse peccati et ideo intellectum\ndari sibi poscit, ut possit cauere peccatum. habebat quidem intellectum,\nsed non ut redundare sibi crederet; uberiorem requirit.\nEst autem et intellectus naturae et est intellectus non bonus.\nideo Salomon ait: intellectus autem bonus dat\ngratiam. nam si omnis intellectus bonus esset, non opus fuisset\nadditamento. iure ergo gratiam domini sui quaerit; aliter enim\nscire non potest secreta domini, nisi intellectus spiritalis munus\nacceperit. habes hoc in Hieremia: notum mihi f a c, domine,\net scibo, quia, nisi deus notum fecerit hominibus\nmysterium suum, scire non possumus.\nSequitur uersiculus sextus: t empus est faciendi,\nd omine; dissipauerunt legem t uam iniqui.\nbene ait tempus faciendi esse; est enim tempus tacendi\net tempus loquendi. sed loquendi tempus aduenit ac per\nhoc dominici aduentus tempus iam esse commemorat, ut, quia legis\nfacta est praeuaricatio, ueniat finis legis et consummatio eius et\nplenitudo dominus Iesus, qui donet hominibus uniuersa delicta\n\n\n\n\n\n\net abolito chirographo debitorum absoluat omnes et liberet peccatores.\ntempus est faciendi, ut si ingrauescente aeeritune\nalicuius incommodi curras ad medicum, ut citius ueniat, ne\npostea subuenire non possit. medicus enim tunc amplius desideratur,\ncum grauis incubuerit aegritudo languenti. ergo cum uideat in\nspiritu sanctus propheta praeuaricationes populi, luxuriam delicias\ndolos fraudes auaritiam temulentiam, quasi pro nobis interueniat,\ncurrit ad Christum, quem solum tantis sciebat subuenire posse\npeccatis, urget ut ueniat nec patitur fieri moras.\ntempus,\ninquit, faciendi, domine, hoc est: ut pro nobis crucem\nascendas, mortem subeas. totus in periculum ultimum mundus\nurgetur: ueni ut tollas peccatum mundi. ueniat uita morientibus,\nueniat resurrec-tio iam sepultis. factum tuum subueniat, quoniam\nnec tua praecepta prodesse potuerunt. in lege praeceptum est,\nin euangelio ministerum.\nCaecus omnis populus proprium non uidebat auctorem,\nclaudus erat mundus et titubante uestigio fidei fluctuabat. non\nerat qui malagma inponeret neque oleum neque alligaturam. omne\npatrimonium suum in medicos erogauerat mulier illa euangelica,\nspeciem habens congregationis humanae quae coibat ex gentibus,\nnec fluentem sanguinem et inueteratae passionis letale profluuium\npoterant saeculi huius medici restringere.\nprincipis populi postentas\ninterierat et omnis occiderat eius hereditas. uidens haec propheta\ndicit ad Christum: tempus faciendi, domine; non\n\\'iubendi\\' inquit, sed \\'faciendi\\', quia non legatus neque nuntius,\nsed dominus saluaturus erat populum suum. et ille quidem tempus\nsciebat et non differebat, sed nos nesciebamus quo melius tempore\nsubueniret.\nAut fortasse uult a nobis admoneri, uult rogari, immo\nsi rogatus fuerit, et ante tempus uenit. uenit ad ficulneam et ante\nhoram uenit, ut dicit ad matrem. illa rogabat pro nobis, illa festinabat\ndicens: uinum non habent, fili. respondit Iesus:\nquid mihi et tibi est, mulier?\nnondum uenita\nhora mea a. et mater, quae sciebat eius affectum, dicit ministris.\nquodcumque dixerit uobis facite. Iesus quoque,\nqui horam suam uenisse negauerat, fecit quod ante differebat;\nnam omnia deus tempore fecit.\nquicquid facit, non est extra tempus,\nsed totum oportunum est quod fecerit. et mihi tempore suo aduenit;\nomne enim tempus oportunum saluti, nihil praeposterum pro\nsalute periclitantium. sed uolebat expectare adhuc synagogae\ncorrectionem. ideo ante tempus ad ficulneam uenit, hoc est\nIudaeis cito uenit, oportune gentibus; cito uenit perituris, commode\ncredituris.\nSequitur uersus septimus: propter hoc dilexi\nmandat a t ua super aurum et t op azion. lex adnuntiatrix\nChristi est. praecepta ergo legis spem futurorum\nbonorum deferunt; mandatum est enim domini: adtende\ntibi, ne derelinquas leuiten per omne tempus\nquo uixeris super terram. quis est iste leuites ? intellegis,\nsi consideres, qui sit ille qui uenit ministrare, qui sacerdos est in\naeternum. aliud mandatum ait: custodi mensem n ouorum\net facies pascha domino deo tuo, et\ninfra: in loco quem elegerit dominus deus tuus\ninuocari nomen suum i b i, occides pascha\nuespere ad occasum solis in tempore quo\n\n\n\n\n\nexisti Aegypto. ergo mandata dei habent redemptionis\nfuturae indicia, resurrectionis insignia; ideo super aurum et\ntopazion memorat sibi esse dilecta. quid enim salute gratius,\nresurrectione pretiosius?\nUel quia quae stulta sunt mundi Christus elegit, ut, quoniam\nper sapientiam mundus non cognouit deum, per stultitiam\npraedicationis salutem adferret credentibus, ideo ait: \\'super sapientiam\noperationis caelestis et mundanae constitutionis et super\nornamenta solis et lunae stellarumque pretiosa monilia dilexi\nobaudientiam dominicae passionis. plus enim redimendo mihi\ncontulit quam creando; tunc enim sine sensu natus sum, nunc cum\nuoluntate seruatus\\'.\nsed non quicumque dicit: dilexi m a ndata\ntua super aurum et topazion. non dicit\nauarus qui auro incubat, diuitiis inhiat. ornamenta desiderat,\nsed ille dicit qui potest dicere: argentum et aurum non\nhabeo, quoniam non requiro, quoniam nihil mihi aurum prodest;\npraeceptum autem et mandatum caeleste me redemit.\nDiximus continentiam sensus, nunc de topazio lapide exprimamus\nhistoriam. de quo inuenimus scriptum in historia Xenocratis,\nqui scripsit quasi Lithognomonem, nasci eum uel inueniri\ncirca Thebaidis ciuitatem Alabastrum uel Topazion, ut aliqui putant.\nunde et nominatus est ab eo loco in quo gigneretur.\nsunt autem qui\nputauerunt insulam nuncupari Topazion. ad quam adpulsos\n\n\n\n\n\n\nTrogodytas orta subito commotione maritima, quod nauium usum non\nhaberent, regredi nequiuisse. deinde plurimo inmorantes tempore\nin insula inuenisse lapidem et delectatos colore eius repetisse domum\net Arabis negotiatoribus aduenientibus uendidisse. ab illis emisse\nPhilonem et ad matrem Ptolomaei secundi, cui nomen erat Beronice,\nab ipso esse perlatum. illam autem, quamuis regalibus ornamentis\nabundaret, supra modum tamen colore eius stupefactam elaborasse,\nut diutius species tam pretiosi lapidis non lateret, ideoque studio\neius quaesitum lapidem in usus frequentiores uenisse.\nDiximus quomodo innotuerit topazion lapis; nunc expressius\nde eius qualitate dicamus. duorum colorum est in hoc lapide ϰϱα̅σις,\nhoc est quaedam temperata permixtio, πϱασοεlδής et χϱνσω-\nπός, similis chrysoprasso, secundum utrumque uelut quasdam\nextendens colorum figuras, et plenius quidem a peritis fertur extendere.\nest autem parygrus et satis purus et chrysochrus et pinguis,\nresplendenti similis, maxime cum solis splendore percutitur. est\netiam pulcherrimus et mirabilis super omnes chrysoprassos magnitudine\net, ut dixi, uisu pinguior. natura huiusmodi, ut, si polire\net leuigare eum uelis, asperetur magis, et usu minuitur. est autem\nquodam genitali opere naturae euglyphus, hoc est bene insignitus\natque mirabilis et, ut summo studio dignus haberetur, difficile\n\n\n\n\n\n\nuenitur et repertus raro tamen in usu hominum est, quasi is quem\ndiues regina mirata sit.\nSed iam. sicut Trogodytae illi quasi pretio suae remansionis\ninuento repetierunt domum, ita et nos emolumento morae huius\nrecepto redeamus eo. unde deuertimus. nec par est nos ornamentis\nregiis diutius sermonis nostri quaedam admouere brachia. cum\nhabeamus in manibus crucem Christi, quam admonet propheta super\naurum et topazion praeferendam, quae ab omni errore culpaque\nreuocat et corrigit.\nquis enim iustorum non ambiat Christi in morte\nsolacium, in resurrectione consortium? quis non reflectat gradum.\nquando audiat sibi superiora omnia peccata donari? hoc enim plerique\na conuersionis studio reuocari solebant, quod delictorum suorum\nconscii nullam spem ueniae praesumerent et ecclesiae quanto sanctiora\npraecepta, tanto sine uenia putarent esse peccata.\nIdeoque ait octauo uersiculo: propterea ad omnia\nmandata tua corrigebar, omnem m uiam iniustam\nodio habui. merito corrigebatur, quoniam diligebat; caritas\nenim multitudinem operit peccatorum. uide quanta\noperiat, quanta corrigat: caritas patiens est, benigna\nest, caritas non aemulatur, non agit perperam.\nnon inflatur. non est ambitiosa, non quaerit\nquae sua sunt, non inritatur. non cogitat\nmalum, non gaudet super iniquitate. congaudet\nautem ueritati; omnia suffert, omnia credit,\nomnia sperat. omnia sustinet. caritas numquam\nexcidit.\nin inferioribus tria perfecta posuit, spem\n\n\n\n\n\n\nfidem caritatem, maiorem autem dixit caritatem, et recte; caritas\nenim omnia sperat, omnia credit. cum igitur spes et fides in caritate\nsint, non est dubium quod maior caritas sit. et bene sibi respondit\npropheta. supra enim dixit: lex domini inreprehensibilis,\nconuertens animam; si lex animam conuertit.\nutique qui diligit legis dilector est. deinde in hoc ipso centesimo\ndecimo octauo psalmo primum posuit: beati inmaculati\nin uia, qui ambulant in lege domini. si inmaculatus\nest qui in lege dei ambulat, utique conuertitur qui diligit dei legem.\nergo si lex inmaculatum facit, recte caritas multitudinem operit\npeccatorum, quia plenitudo legis caritas est.\nOmnem, inquit, uiam iniustam odio habui.\nsi is, qui praecepta iustitiae diligit, facit illa quae diligit, utique is.\nqui odit iniquitatem, non facit quod exosus est. nec inmerito ad\nomnia domini praecepta corrigitur, qui omnem uiam odit iniquitatis:\nnam nisi omnem uiam iniquitatis oderis, non potes in omnibus\npraeceptis dei corrigi. potest enim fieri ut aliquis temperet a crudelitatis\nhorrore. lubrico tamen deceptus amore meretricis et semitas\nincontinentiae iuuenilis ingressus inpressum semel non queat reuocare\nuestigium; multos enim uitia blandiora decipiunt et contra\nauertit a se plurimos tristis et nimium seuera crudelitas. sed iuuentus\nad amorem liberior, ad lapsum incautior, ad infirmitatem fragilior.\nad correctionem durior est. alius se restringit a luxu. sed auaritiae\ncupiditate raptatur. plerumque enim peccata huiusmodi sunt, ui,\nsi alterum declines. incurras alterum, et naturae usus adiuuat infirmitatem.\nodisti luxuriam quasi fruig, sed frugalitatis studio habendi\ncupiditas frequenter inrepit.\naupritiae ipsi rapina est subdita. et\nquanto tolerabilius propria profundere quam aliena diripere! sunt\n\n\n\n\n\n\nqui metuentes aliquid proprio minuere de censu etiam inopi sumptum\nnegent et misericordiam detrimentum putent. sunt qui\ndegenerem uitantes ignobilitatem flabro saecularis ambitionis agitentur\net sicut quassatae harundines huc atque illuc ferantur incerti.\nsunt etiam qui. dum maiorum suorum statum secuntur. ueluti digna\nconuersatione contenti ne errores quidem patrios existiment declinandos,\nut fide mutandam perfidiam non arbitrentur, cum in melius\nmutare propositum non leuitas, sed uirtus, neque culpa, sed gratia\nsit.\nalius circensibus ludis aut theatralibus sollicitatus uoluptatibus\naut ceteris uanitatibus occupatus ecclesiam non frequentat; alium\nruris quieta delectant eaque causa ad ecclesiam rarus accessus est.\nitaque diuerso usu in eundem indeuotionis errorem uterque concurrit.\nsed qui omnem uiam iniquitatis odit, ad uniuersa corrigitur\net emendatur. et bene posuit \\'uiam iniquitatis\\'; ille enim facilius\niniquitatem declinat, qui uias eius non fuerit ingressus.\nPhe littera septima decima, quae Latine significat \"erraui\"\nsiue \\'os aperui\\'. merito ergo lacrimabilis series psalmi subiecta est\nhuic litterae: respice in me et miserere mei et non\ndominetur mihi omnis iniquitas. faciem tuam\ninlumina super serum tuum, ut ei qui erat in umbra\nmortis populo caelestis misericordiae lumen oriretur, adueniret Christus\nremissio peccatorum, captiuorum redemptio, subsidium\n\n\n\n\n\n\nlaborantium. sed quia uenire tardius desiderantibus uidebatur: exitus,\ninquit, aquarum traxerunt oculi mei.\nIn Hieremiae quoque Threnis lacrimabilior series sub hac\nlittera est: expandit Sion manus suas, non est\nqui consoletur eam. dignam remunerationem recepit, ut,\nquae expandentem manus audire neglexit et sub alas eius succedere.\nipsa postea expanderet manus et consolantem inuenire non posset.\nnam etsi ante aduentum domini Hieremias captiuitatem Iudaeorum\ninlatam eis a Babyloniis deflere uideatur, tamen prophetico spiritu\nistam magis captiuitatem praeuidens, qua eos intellegibilis Babylonius\nin perpetui erroris uincla subiecit et domesticae uirtutis ex-\ntorres de statu paternae deuotionis eliminans longinquae adfecit\nperegrinationis exilio, miserabili dolore deplorat. nulla enim patria\nuerior quam fides, quae eos qui longe erant prope esse fecit et aduenas\natque peregrinos ciuitatis supernae iure conexuit, sicut scriptum\nest: ergo iam non estis aduenae atque peregrini.\nsed estis ciues sanctorum et domestici\ndei.\nAlibi quoque Hieremias dicit sub hac littera: aperuerunt\nin te os omnes inimicitui, sibilauerunt\net fremuerunt dentibus, dixerunt: deglutiuimus\neam: tamen haec est dies quam sperabamus,\ninuenimus eam, uidimus. et hic sic[ut]\nIudaeorum populus os aperuit in Christum. quemadmodum in uice-\nsimo primo psalmo de eius passione legisti, quod aperuerunt os suam\nmaledicentes. dignae sortem remunerationis agnoscis. ut ipsi ab\n\n\n\n\n\n\ninimicis suis talia sustinerent et fremeret in eos dentibus intellegibilis\nille peccator diabolus, sicut leo rugiens et requirens quem\ndeuoret. isti igitur non dixerunt: benedictus dominus\nqui non dedit nos in capturam dentibus eorum,\nquia sperandum de domino non putarunt. ergo excidium eorum\ndiabolus quod praesumebat inuenit. deglutiuit eos, quoniam deerat\npastor offensus qui extraheret de ore leonis crura ouis aut cartillaginem.\nSequi noluerunt, audire noluerunt. ideo decedente pastore\nuestigia eorum atque aures suis faucibus occupauit, quia faciem\nsanctorum non receperunt et nobilibus misericordiam\nnon dederunt. ut tertio Hieremias sub hac littera\ndicit in Threnis. qui erant nobiles nisi qui non obscuram hanc uitam.\nsed in lumine sanctitatis egerunt ? et omnibus quidem misericordia\ninopibus iure debetur, sed maior quidam, cum ex diuitibus atque\nnobilibus in ultimum statum atque egestatis necessitatem aliquos\naerumna deiecit, miserationis pulsat affectus.\nHieremias ergo flebiliter satis, utpote qui perpetuae aculeo\nmortis deploraret amissos; Dauid uero moderate, quasi qui obremortis\ndoleret erroris, remedium non desperaret correctionis, ut\ncontristaretur, non absorberetur.\nDenique confirmatus sobrietate paenitentiae et spe ueniae\nprouocatus sic coepit: mirabilia testimonia tua,\npropterea s crutata est ea anima mea. moralis*\noratio, ut, quoniam eum puderet erroris, deum tamen propriae\nmiserationis testimoniis conueniret. hoc est dicere: \\'ego in exordio\n\n\n\n\n\n\nsermonis loqui mea peccata non audeo. leuare oculos meos ad te\ndeum uiuum.\nsed tu, domine, me ad sperandam ueniam tantarum\nindulgentiarum titulis prouocasti. mirabilia testimonia\ntua, cum in Abraham non lapsu incuriae iuuenalis offensus es,\nsed eum permouisti, ut Chaldaeorum errores. patrum cognationem\nrelinqueret, et euocatum uirtutis exercitiis erudisti, cum Hebraeorum\npopulum a paternae studio nobilitatis auersum et uiles escas\nAegypti super diuina munera praeferentem non solum solidatis\nRubri Maris fluctibus liberasti, uerum etiam triumphis plurimis\neuexisti ad gloriam et uberis terrae possessione donasti ad quietem.\nte fotus securitate deseruit, te bellorum acerbitate depressus inuocauit\net ut iniurias tuas obliuiscereris emeruit. te Iesus Naue\nducem sibi caelestis militiae uenisse cognouit. te populus triumphator,\nut Madian sibi dominaretur, offenderat. te, ut Madian .\nuinceretur, orauit. tibi in saul rege non obtemperauit, ut de eo\nalienigenae triumpharent, tibi Dauid praeeunte seruiuit, ut de\nalienigenis uictoriam reportaret.\nego quoque pastor malignum feci\net confessione peccati ueniam reportaui\\'. pulcherrimus itaque uersiculus\nad martyrum cohortationem. denique prophetica anima\nsic proficit in melius, dum mirabile credit dei testimonium et, quia\ncredidit, diligenti indage quaesiuit. profectum quaeris? agnosce\nex his uersiculis qui secuntur.\nManifestatio sermonum tuorum inluminat\nme e t intelle ectum d a t par u u l i s. in euangelio cum\n\n\nmitteret discipulos suos Iohannes ad dominum Iesum, dicebat:\ntu es qui uenturus es. an alium expectamus?\nrespondit Iesus caecos uidere, claudos ambulare. audire surdos;\nhoc enim aduentus sui testimonium fore per Esaiam prophetam\nsignificauerat.\nhaec ergo quae adnuntiauit per prophetas in euangelio\nmanifestauit et quod ipse locutus est per prophetas in euangelio\nipse conpleuit. ipsius ergo sermo erat propheticus sermo, sicut habes\nscriptum: audi, caelum, e t percipe auribus, terra.\nquoniam dominus locutus est.\nIntellectus ergo datus est etiam his qui perfectam sapientiam\nnon haberent, dum muti locuntur, mortui resuscitantur. his enim\nsignis intellectum est ab his qui rudes erant et adhuc quasi in\ncunabulis fidei constituti, ut erat populus nationum, ipsum uenisse\nqui expectabatur. inluminat igitur fidei claritatem resurrectionis\nsuae gloria, diuinorum operum potestate, et intellectum\ndat paruulis.\nquibus utique nisi de quibus in euangelio gratias\nagit patri in eo quod ipse operabatur filius, quod mysteria sua deus\nabscondisset a sapientibus et paruulis reuelasset, ostendens citius\nplebem ex gentibus uel status inferioris uiros quam scribas et principes\nIudaeorum et diuites huius saeculi credituros? ideo diuites\neguerunt et esurierunt, pauper autem clamauit et exauditus\nest.\nSequitur tertius uersiculus: os meum aperui. et\nduxi spiritum, quoniam praecepta tua concupiscebam\n. habemus in euangelio quod dominus Iesus aperuit\nos suum. cum benedictiones ediceret. sed ille os aperuit, ut daret\naliis spiritum, Dauid aperuit, ut acciperet.\ndenique Iesus dicit:\naccipite spiritum sanctum, Iesus dicit: dilata o s\n\n\n\n\n\n\n\ntuum et adimplebo illud. hoc homini dicit; plenitudo\nenim Christus est: qui implet omnia, implet os tuum. scribe ergo\nquae dicit in latitudine cordis tui, hoc est: os tuum clamet ad dominum.\nclamat os tuum et cum tacet, sicut et Moyses, cum taceret\nuoce, clamabat spiritu. ab hominibus non audiebatur, apud deum\npersonabat; est enim interioris clamor affectus qui auditur e caelo.\nAnna quoque, cum oraret, tacita clamabat, labia non mouebat et\ninterioris uoce pia mentis excitabat Iesum. denique cum effectu\nrediit quae cum silentio precabatur, quia clamabat in ea spiritus dei,\nqui etiam tacentibus nobis clamat : abbapater.\nIntellege ergo quid os sit, utrum cor an interioris hominis\nhabitus. habet os anima quae habet membra. hoc os aperi non solum\nChristo, sed etiam Christi discipulo, qui os suum Christo inplendum\npraebuit et ideo dicit:\nos nostrum patet ad uos, o Corinthn,\ncor nostrum dilatatum est. ideo imitatores\nnos sui esse debere admonet, sicut ipse Christi est. qui sanctior est,\nChristo aperiat os suum, qui inferior, apostolo. prius propheta legatur\net apostolus et sic euangelium, in quo uerba lucida, sed ualidiora\npraecepta. lex dicit: diliges proximum tuum, et euangelium\ndicit tibi : diliges inimicum tuum.\nDauid ergo quasi perfectus propheta os suum Christo aperuit\net ideo in parabolis aperuit os suum. aperuit os, duxit spiritum.\nmerito ait: quam dulcia faucibus meis uerba tua.\n\n\n\n\n\n\nsuper mel et fauum ori meo. sponsa Christi os suum\nsponso aperuit. percepit omni melle dulciora praecepta et ideo\ntestata est dicens: fauces eius dulcedinis et totus\ndesiderium. delectata igitur tenuit eum et non dimisit eum.\net introduxi, inquit. eum in domum matris meae\net in secretum eius quae me concepit.\nfortasse\ndomus est in qua praefulget moralium disciplina, secretum autem\nillud in quo sunt altiora mysteria. merito ergo concupiscebat praecepta\ndomini, in quibus diuinae gratiae mella redolebant. an non omni\nmelle dulcior peccatorum remissio, non omni flore gratior resurrectio\nmortuorum?\nQuartus uersiculus: respice in me et mis er er e\nmei secundum iudicium diligentium nomen\ntuum. pulchre addidit: respice in me et miserere\nmei, quia respicit et iratus, ut respexit super castra Aegyptiorum\net ligatis axibus curruum omnes eos deiecit in fluctus. respexit super\nSodomam et Gomorram, quarum utraque peccatorum suorum luitura\nsupplicium diuinae pretium soluit offensae. scriptum est etiam:\naspicies super terram et facies eam tremere, et\ncontra: respexit super munera Abel, super Cain\nautem munera non respexit. quo exasperatus Cain\nparricidali crimine cruorem fratris effudit.\nQuid sit autem respicere deum euidentissime illo testimonio\ndeclaratur: quia respexit super filios pauperum\net non despexit preces eorum; oculus enim domini\nnon aspernatur iustorum munera. denique oculos nostros, cum in\n\n\n\n\n\n\n\n\naliquem mouemur, auertimus, quasi indignum eum aspectu iudicemus\nquem oderimus affectu.\nSequitur: gressus meos dirige secundum\nuerbum tuum, et non dominetur mihi omnis\niniquitas. gressus pro profectibus animae accipiendos frequentibus\nscripturarum testimoniis admonemur. nam quis tam stolido\ningenio est, qui putet Dauid de pedum suorum corporali gressu esse\nsollicitum et his diuinae directionis auxilium postulare ? ille uero ut\nsanctus uitae suae cursum dirigi gestiebat, sicut et alibi scriptura\ntestatur dicens: a domino diriguntur gressus uiri.\ndenique ipsius utamur testimonio, qui ait in superioribus: paulo\nminus effusi sunt gressus mei, quia zelaui in\npeccatoribus pacem.\nanimi itaque sui ostendit claudicasse\nuestigium, dum pacem peccatorum putat esse mirandam. uidentur\nquidem habere tranquillitatem, uidentur quiete frui, sed non est\nquies ubi animus inquietus est, non est tranquillitas mentis ubi animus\nexagitatur obnoxiae stimulis conscientiae. quomodo securitas.\nubi diuersarum pugna est passionum, ubi conflictus grauium concitationum\n? unde dominus definiens quid sit pacem habere ait:\npacem relinquo uobis, pacem meam do uobis;\nnon sicut mundus dat ego do uobis, ostendens pacem\nquam mundus dat uerae pacis gratiam non habere. ideoque non in\nhomine esse pacem uolens docere addidit: pacem relinquo\nuobis, et iterum: pacem meam do uobis. denique propheta\ndicebat: pax pax; et ubi est pax? manifestum\nest igitur eum de titubatione suae dixisse sententiae, in qua animi.\nnon corporis titubauerat gressus.\nEt Moyses ait: transiens uidebo hoc uisum\nmagnum. etenim ut deum uideret, progressione quadam uirtutis\nad altiora processit. pastor erat ouium et dux factus est ciuium. et\nad sponsam dicitur in Canticis: speciosi facti sunt gressus\ntui in calciamentis, filia Aminadab. moduli\nfemorum tuorum similes torquibus opere\nartificis. non est dubium gressus hic quoque ecclesiae uel\nanimae profectus significari: quam speciosi sunt pedes\neuangelizantium pacem, euangelizantium\nbona!\nutique speciosos dicit euangelicae praedicationis et disputationis\nprogressus, ut alibi dicitur: transgredere flumina.\nhoc est: fluentia et lubrica istius mundi transcurre stabili\nmentis incessu. quod de animae gressu dici in posterioribus hic ipse\nDauid euidenter ostendit, adserens quod torrentem iniquitatum sua\nanima transisset.\nSed reuertamur ad sponsae gressus. quid sibi uult quod addidit\nin calciamentis speciosos gressus esse ecclesiae? legimus itaque\ndictum ad Moysen: solue calciamentum pedum\ntuorum, quo uidetur admonitus, ne corporalibus uinculis teneretur\nadstrictus. ergo speciosam significat in Canticis animae pulchritudinem,\nquae carne tamquam calciamento utitur et in ipso calciamento\ninpedimentum non patitur, sed incessus decore praecellit.\ncalciat se ergo carne anima [ecclesiastica gratia].\nut cursum uitae\nhuius et transitum cum decore praetereat. quod fit, si calciamentum\n\n\n\n\n\n\n\n\n\n\nsuum non inquinet luto corporali nec in uitiorum merset uoraginem,\nsi castiget carnem suam, ne moretur ad cursum et aruinae pinguis\npondere degrauetur.\nbonum calciamentum animae pudicitia est,\nbonus gressus est in uestigio castitatis. sapientia autem amictus est\nanimae, unde scriptum est : honora eam, et amplectetur\nt e. utamur igitur corpore tamquam calciamento ad inferioris opera\nuirtutis, ad ministerium, non ad praeceptum, ad obsequium, non\nad delectationem, ad oboedientiam, non ad dissensionem et in uia\nsapientiae uestigium conlocemus, ne gressus nostros uis torrentis\naliqua concludat.\nIdeo ad Moysen dictum est: solue calciamentum,\ndictum est et ad Iesum Naue, ad Christum autem non est dictum,\nsed magis scriptum est dicente Baptista: post me uenit uir\ncuius non sum dignus calciamenta portare,\nquia illi bene admonentur ut soluant calciamentum suum, qui sine\npeccato esse non poterant. hic autem non solum calciamentum non\nsoluit, sed etiam calciamenta aliorum absoluit, quia non solum corpus\nsuum peccatis inmune seruauit, sed etiam omnium dedit indulgentiam\npeccatorum. ergo ecclesia ad imitationem Christi speciosa\nest et in calciamentis omni abluta delicto.\nEt fortasse, quando sapientiam inter perfectos loquitur,\nspeciosa est in superioribus membris; quando autem etiam inferioris\nstatus aut doctrinae homines uerbum secuntur, fidei seriem non\nobliuiscuntur, sacerdotis praecepta custodiunt, speciosa est in calciamentis.\nplerumque clerus errauit, sacerdos mutauit sententiam,\n\n\n\n\n\n\ndiuites cum saeculi istius terreno rege senserunt: populus fidem propriam\nreseruauit. unde etiam de domino Iesu bene possumus dicere.\nquia et in his quae corporalia sunt speciosos gressus uerbum habeat,\ncum de moralibus disputatur. et apostoli ideo fortasse nudis mittuntur\npedibus, ne obumbraretur eorum disputatio, sed eluceret.\nitaque ecclesia, filia Aminadab, hoc est uoluntarii uel beneplaciti.\nquia uoluntarius eam et beneplacitus congregauit, et in calciamentis\nspeciosa est.\nMeritoque additum est in Canticis: moduli femorum\ntuorum similes torquibus opere manuum artificis,\nut posteritatis ecclesiae ornamenta canerentur. per femur\nenim insigne generationis agnoscimus iuxta illud: accingere\ngladium tuum circum femur, potentissime,\nquo significatur. quod filius dei, cum semet ipsum exinanisset, uerbi\naccinctus diuinitatem et generationem calciatus humanam prodiret\nex uirgine. omnibus daturus salutem.\nmoduli autem dicuntur ornamenta\npretiosa quae suspendi matronarum ceruicibus solent. tantus\nergo processus ecclesiae significatur, ut ornamentis pretiosissimis\nconparatus sit et torquibus triumphantium; haec enim ornamenta\nsunt bellatorum. unde et Symmachus πεϱlτϱαχήλlαdixit.\nhoc est quae sunt circa collum. siue ergo generatio Christi ex uirgine\nsiue ecclesiae propagatio specie quidem tamquam manu artificis torquibus\nadornatis, uere autem uirtutis insignibus spiritalibus ceruices\nfidelium coronauit.\nDenique tota ista descriptio membrorum ecclesiae plena\ndecoris et laudis est. nam et umbilicus eius tamquam crater tornatilis\npraedicatur mixto non deficiens, eo quod in omni doctrina tornatus\n\n\n\n\n\n\n\n\nplenitudine cognitionis et potu non deficiat spiritali et uenter eius\nnon solum aceruo tritici, id est cibis fortioribus caelestis mysterii\nsaginetur, uerum etiam tamquam liliis quibusdam moralium suauitate\nrepleatur.\nUnde et ipsa tamquam bene merita regina Christi sanguine\ncoronatur, sicut scriptum est: et ornatus capitis tui sicut\npurpura. sanguis Christi purpura est, qui inficit sanctorum\nanimas, non solum colore resplendens, sed etiam potestate. quia reges\nfacit et meliores reges, quibus regnum donet aeternum.\nMeritoque ad tantum ecclesiae decorem, cui Christi sanguis\ninrutilat, spiritus sanctus inclamat: quam pulchra et suauis\nfacta es, caritas, in deliciis tuis! pulchra decore\nuirtutis, suauis iucunditate gratiae, remissione uitiorum, quam nulla\nuexat amaritudo peccati, et ipsa iam caritas, quae diligendo dominum\nipsius et nomen acceperit. quia deus caritas est.\nRecte ergo Dauid petit gressus suos dirigi secundum uerbum\ndei, ut fiant et ipsi speciosi et non dominetur ei iniquitas. quam iure\npraecauit. sciebat enim et Abraham gressus suos secundum praecepta\ndomini dirigentem et adpetito speciosae uxoris pudore temptatum,\nsed non confusum et in unici immolatione filii postulata patriae\nmentis pietate luctatum, sed coronatum, se quoque in furore\nSaul, incestu Amnon, Abessalon parricidio iniquitatis inprobae\nferalibus temptationibus adpetitum hoc solo euasisse, quod dirigens\ngressus suos secundum pietatem domini a paterno non recessit affectu,\nintra se gemens crimen incesti, a se relegans odia parricidae. filius\nmeus Abessalon, filius meus, inquit, Abessalon,\nquis dabit mihi mortem pro te? memor naturae\npietas, offensae inmemor, de quo ante quaesiuit : puerne uiuit ?\nEt fortasse quaerendum sit, qua ratione ante puerum dixit,\npostea filium nominauit, cur non in utroque aut puerum dixit aut\nfilium. si uiueret, puer erat quia parricidio petebat patrem; non ergo\npietatis tis nomen accipere debebat, sed infirmitatis, ideoque uir iustus,\nquod religionis fuit, tacuit, quod infirmitatis, aspersit. ubi uero est\nmortuus, apud pium patrem personae crimen defecit, naturae nomen\nremansit.\nSequitur: libera me a calumnia hominum.\ne t custodiam mandata tua. non unum genus est nostrae\nadflictionis. est et temptatio, est et calumnia, sed temptatio leuior,\ncalumnia grauior, siquidem temptatio potest esse calumnia, calumnia\nin se et temptationem habet. est et humana temptatio quam\nferre possumus. calumnia autem grauis est. et ideo dominus quae\nsunt grauiora suscepit et calumniis adpetitus silentium detulit triumphale.\ncalumnia autem eo grauior est, quia non solum falsa conponit,\nuerum etiam quae pie gesta sunt decolorat, ut Ioseph non solum\nadulterii oblatione temptatus est et inuitamento erilis inlecebrae,\nuerum etiam temptatus calumniis, conposito, quod ipsum adulterium\ndominae suae inferre uoluisset conprehensusque exuerit uestem,\nne fraudis indicium atque insigne criminis teneretur, cum utique\namictum ideo fugiens dereliquerit, ut laqueos conferentis et nexus\ninlecebrosae artis euaderet.\nipse Dauid senserat quod timehat: quibus\nenim Saul regis calumniis laborauit! perterritis omnibus allophyli\nimpetum lusit et singulari certamine summam belli et totius\nproelii pondus excepit, uirtute sua solus commune crimen refellens\net totius retorquens in hostem plebis obprobrium. et tamen, quia\n\n\n\n\n\n\niuuenculae dixerunt: Saul triumphauit in milibus,\nDauid in decem milibus, gloria in inuidiam uersa odio\ncoepit urgeri. et ut de posterioribus loquamur, Susanna bene sibi\nconscia erat et apud homines sibi adesse non poterat. duo presbyteri\nsenes falsum testimonium deferebant, numerus sacerdotum atque\nsenectus uocem auferebant puellae, sola conscientia erat apud deum\nlibera: denique hominum damnata iudicio nutu absoluta diuino est.\nIdeo ait propheta: libera me a calumnia h o minum.\nut custodiam mandata tua. qui enim obprimitur\ncalumnia, non facile potest custodire mandata diuina, tristitiae 10\nnecesse est plerumque aut timori cedat et adfligatur uel metu\ncalumniae uel dolore.\nSequitur septimus uersus: uultum t u u m i n l u m ina\nsuper s er uum tuum et doce me iustificationes\ntuas. inluminat dominus sanctos suos et lucet in corde iustorum.\nitaque cum sapientem uideris, cognosce quia descendit super eum dei\ngloria, inluminauit eius mentem scientiae fulgore cognitionisque\ndiuinae. inluminauit autem etiam corporaliter faciem Moysi et transfigurata\nest gloria uultus eius, quam uidentes Iudaei trepidauerunt;\net ideo factum est, ut Moyses uelamen poneret super faciem suam,\nne in eam filii Israel intenderent et superturbarentur. simul declarabatur\nmysterium, quod illud uelamen, quod in facie Moysi corporaliter\nponebatur, in cordibus Iudaeorum mystice poneretur, eo quod\nueram legis claritatem uidere non possent. uultus enim Moysi fulgor\nest legis, fulgor autem legis non in littera, sed in intellectu est spiritali.\nitaque quamdiu uixit Moyses et adloquebatur Iudaeorum populum.\nuelamen habebat in facie sua, mortuo autem Moyse Iesus Naue\n\n\n\n\n\n\niam non per uelamen, sed facie reuelata et presbyteros adloquebatur\net populum et nemo trepidabat, cum utique et ipsi dixerit deus, quod\ncum ipso ita esset futurus ut fuit cum Moyse et eum similiter inluminaret\ngestorum utique, non uultus gloria, hoc significante spiritu\nsancto, quod uenturus esset Iesus uerus, ad quem si quis conuerteretur\net eum uellet audire, de corde suo uelamen auferretur et reuelata\nfacie uerum saluatorem uideret.\nErgo deus omnipotens pater, qui in Moysi facie excaecauit\npopulum Iudaeorum non duritia, sed praescientia nec malitia, sed\naequitate atque iustitia — ipsi enim sibi posuere uelamen qui legem\nintellegere noluerunt; Lex enim spiritalis est, sicut dixit\nHebraeus —, is utique secundum illud quod dat unicuique nostrum,\nin quo non tribuentis, sed diligentis est culpa, iste, inquam, dominus\ninluminauit cor populi nationum in facie Christi Iesu per eius aduentum,\nquod euidenter apostolico declaratur exemplo, sicut scriptum\nhabemus: quoniam deus, qui dixit de tenebris\nlumen splendescere, inluxit in cordibus\nnostris ad inluminationem scientiae claritatis\ndei in facie Christi Iesu.\nIdeo ergo dicit Dauid ad dominum Iesum: uultum\ntuum inlumina super super seruum tuum. faciem Christi\nuidere cupiebat. ut mens eius inluminari posset. et secundum incarnationem\npotest accipi; m u 11 i enim prophetae e t\niusti uidere uoluerunt, ut ipse dominus declarauit. quod\nautem negatum Moysi fuerat, non quaerebat, ut corporaliter dei\nuultum incorporei uideret, si tamen et Moyses tam sapiens et eruditus\nhoc potuerit simpliciter magis quam in mysterio postulare.\nhumanum\ntamen est desideria supra nos extendere, nec inmerito faciem\n\n\n\n\n\n\neius aduenientis ex uirgine quaerebat uidere, ut inluminaretur in\ncorde, sicut inluminabantur etiam illi qui dicebant: nonne cor\nnostrum ardebat in nobis. cum aperiret nobis\nscripturas ? quod si quis ad deum patrem dictum uult\nuideri, potest accipi uultus patris filius; qui enim uidet filium, uidet\net patrem.\nInluminat tamen uultus dei secundum quod oculi eius super\niustos habentur. quod cum spiritaliter sit probandum, tamen, quia\nincidit inluminationis uultus Moysi historia, ne quis non putet corporaliter\nm fieri potuisse. cognoscat. etenim usu solis multis etiam\npallore confectis totius corporis figura mutatur et ignis uapore calefactis\nspecies uultus rutilantis offunditur; oriente die rubent terrae\ncroceo colore perfusae, imaginem de beneficio mutuatae; gemmarum\nquoque monilia coruscantia transfundunt finitimis quod ipsa radiauerint:\net miraris, si Moysi uultus diuinae infectus est claritate\npraesentiae, miraris, si refulgente dei gratia iusti uaporetur ingenium?\nnon dubitauit propheta, qui poposcit inluminari prius, ut\niustitias domini posset addiscere.\nDecursus aquarum descenderunt oculi\nmei quia non custodiui legem tuam. granditer affectum\npaenitentiam gerentis expressit, dicens quod aquarum decursus\noculi sui descenderint, siue quia per eos tamquam meatus undantium\nfluentorum ita exuberantium lacrimarum se quidam ductus effuderit\net fletus inrigui continuum quoddam et iuge profluuium, siue quod\nipsi descenderint oculi. habet enim hoc uis summi doloris, ut cum\nlacrimis oculi quodammodo ipsi uideantur descendere, eo quod tanta\nuis laerimarum sit, ut putentur oculi in fletus resolui et in\nlacrimas effundi\nOculi ergo ipsi tamquam in decursus descendunt aquarum.\nquo uerbo impetus deplorantium uehemens expressius deplorantium\nsecundum illud quod in Canticis scriptum est: fons hortorum,\nputeus aquae uiuae et impetus descendens a\nLibano.\nhic impetus ecclesiam deduxit a Libano, hoc impetu\ndiluuntur peccata, hoc impetu puri fontis spiritus sancti adfuit a\nLibano sponsa et a principio fidei transiuit saeculum et pertransiuit\nad regnum. aliis fons est. aliis puteus pro captu nostro gratia spiritalis.\naliis hortus clausus, fons signatus. aliis horto\ntorum fons qui in ecclesiae dote numeratur, aliis impetus descendens\na Libano et magnus impetus, qui numquam deficit.\nnon enim\ndeficiunt de petra ubera neque nix a Libano\nneque aqua quae fertur ualido uento uirginis\nHierusalem. descendit impetus a Libano, quando collectis in unum\napostolis et plurimis credentibus factus est subito de caelo sonus.\ntamquam ui magna spiritus ferretur, et repleti sunt omnes spiritu\nsancto dinersitates donante linguarum. bonus impetus qui laedere\nnesciat, norit inplere.\nSi quis igitur hunc impetum superuenientis e caelo gratiae\nuult mereri. descendat etiam ipse oculis in decursus aquarum. qui\nhunc primum impetum fuderit, illum merebitur. descendit oculis\nsuis in hos ductus aquarum. quae lacrimis inrigauit in euangelio domini\npedes, et ideo fidei suae pretio emit animae suae et corporis sanitatem\niam non sanguinis proflua, sed gratiae spiritalis.\nDescendit ergo Dauid propheta; ideo de peccato gratiam rettulit.\ndescendit in aquarum ductus, hoc est: repleuit eos et\n\n\n\n\n\n\ndecurrentium aquarum lacrimis suis fluenta cumulauit aut inanes et uacuos\nductus solis repleuit fletibus.\nan, quod elocutionis moralis quidam\nsensus ostendit, descendit in aquarum ductus, transiuit eos et\npossemus dicere: \\'transcendit eos et supergressus est\\\\ sed minuitur\nuis eloquii, quo uis maior afluentiae descendentis quam ascendentis\nexprimitur. uide, rogo, quid de usu uerba habeant, ut impetum suum\nsermo propheticus non amittat, licet usus ipse scriptorum sensui\nseruire maiore decore consueuerit. diuerse hoc et saepe significauit\net propemodum incrementa semper adsumpsit. dixit enim primo:\nlauabo per singulas noctes lectum meum, in\nlacrimis stratum meum rigabo. dixit iterum: fuerunt\nmihi lacrimae meae panis. dixit etiam: et\npotum meum cum fletu miscebam. hic addidit dicens:\ndecursus aquarum descenderunt oculi mei.\nHoc secutus in Threnis Hieremias affectum doloris expressit,\nuim oculi descendentis imitatus; sic enim habes: defecerunt\nin lacrimas oculi mei; oculi mei caligauerunt.\ntamquam descendunt oculi qui deficiunt in lacrimis. et alibi:\noculus meus absortus est.\nsed plus est aquam lacrimis\nuincere quam oculos absorberi fletibus. et alibi idem Hieremias:\nexclamauit cor eorum ad dominum: muri filiae\nSion deducant torrentes, fluant lacrimas die\nac nocte; noli dare tibi requiem, non sileat\npupilla oculi tui. oculi igitur, qui torrentes deducunt lacrimis\n\n\n\n\n\n\nsuis, ipsi ductus aquarum descendunt, hoc est cumulant, ut faciant\neos suis augentes fletibus impetu exundare torrentium.\nSunt tamen codices qui habeant: διεξόδους ὑδάτων\nϰατεβιβαϭαν hoc ὀϕϑαλμοι μου, hoc est: ductus aquarum\ndeuexerunt oculi mei. sed ego in Graeco codice meo\nϰατέβηϭαν legi, hoc est: descenderunt. in quo potest\nfieri, ut in utramlibet partem duarum adiectione aut deminutione\nlitterarum scriptor errauerit.\nEt habuit quidem multa quae fleret, uel incestum filiae uel\ninteritum filiorum. sed hic non hoc fleuisse se dicit, sed quia non\ncustodiuit legem domini. a sancto uiro plus culpa quam aerumna\ndefletur. fleuit itaque, quando Nathan ei de Uriae morte indignationem\ndomini nuntiauit, et peccatum suum de praeuaricatione legis\nagnouit.\ndenique filio in aegritudine constituto neque cibum sumpsit\nneque regium thronum aut cubile conscendit, sed stratus in terra\nieiuna ora lacrimis diluebat, non tam filii mortem quam peccati poenam\nin illo lauare desiderans. fleuit, quando numerato populo repente\ncorde percussus est. denique: peccaui, inquit, grauiter\nr, peccaui stulte.\nfleuit igitur primo, quia elatus regia\nPotestate quaerendo numerum plebis mensuram egressus est condicionis\nhumanae, deinde quia sui erroris pretio uindicabatur in plebem.\nsed a domino haec proposita poena fuerat, non a rege est postulata.\ndomini tamen se committendo misericordiae electionis causam\nprobauit, simul, quia propter eum populus laborabat, ipse se offerendo\npro populo elationis soluit iniuriam, pietatis probauit affectum.\nSequitur psalmi centesimi octaui decimi \\'Sade\\' littera octaua\ndecima, quae Latina interpretatione dicitur \\'consolatio\\'. post more\ntorrentium lacrimas profluentes et graues fletus doloris oportebat\nconsolationem sequi. nam et qui in doloribus sunt, consolatione\nindigent, et qui grauibus aerumnis poenas commissorum luerunt\ncriminum, sperant indulgentiam, et qui fletibus et lacrimis propria\ndelicta lauerunt, requiem promerentur.\nHaec omnia in scripturis diuinis qui quaerit, inuenit. nam et\nprimum illud, ut in dolore positos consolemur, docet illa. quae in\nlibro Hieremiae flebiliter clamat ad captiuos et exules Iudaeorum:\nite, profieisc-imini, filii; ego enim derelicta\nsum deserta. exui me stolam pacis, indui autem\nstolam precationis meae et clamabo ad\nexcelsum in diebus meis. animo aequo estote.\nfilii. clamate ad dominum et extrahet uos de\nmanu principum inimicorum. ego enim speraui\nin illo aeterno salutem uestram.\ncredentibus\nigitur in dominum est in domini misericordia consolatio. est etiam\naliud consolationis genus his qui graues soluerint poenas, ut habes\nscriptum in Esaiae libro: consolamini consolamini\npopulum meum, dicit dominus. sacerdotes.\nloquimini in cor Hierusalem, consolamini\neam, quoniam repleta est humiliatio eius; so-\nlutum est peccatum eius, quoniam accepit\nde manu domini duplicia peccata sua. etiamsi\n\n\n\n\n\n\nfides deerat, poena satisfecerat;\nreleuantur solutione poenarum qui\nnon absoluuntur commendatione meritorum. tertium est, cum lacrimis\ncrimen abluitur, ut est illud: discedite a me omnes\nqui operamini iniquitatem, quoniam exaudiuit\ndominus uocem fletus mei. quod etiam hoc loco\net plerisque locis in libro Psalmorum facile repperitur.\nConsolatio igitur prima ordine, quoniam non obliuiscitur\ndeus facere misericordiam neque in aeternum proicit quos putauerit\ncohercendos. secunda. quod decursis suppliciis, quae propter peccata\nnostra tolerauimus, ad ueniam pertinemus.\nunde nonnulli philosophi\ndisputarunt obesse inprobis absolutionem, prodesse mortem, quod\nin illa incentiuum sit delinquendi, in morte autem finis peccati. quod\nadsumptum esse de nostris cui dubium. cum in Prouerbiis Salomonis\nsit: qui parcit baculo, odit filium suum, c astigat\nautem dominus quem diligit. et infra: flagellum\nequo et stimulus asino imperat, uirga\nautem nationi inprudenti? poena enim corrigit et\nemendat errantem. si talis est qui emendari non queat.\naufertur e\nmedio. ne grauiora committat; mortuus enim iam nescit errare. ideoque\nEcclesiastes ait: et laudaui ego mortuos magis\nquam uiuentes, et optimus supra hos qui nondum\nnatus est, qui non uidit hoc opus mali.\nmortuus praefertur uiuenti.quia peccare desiuit. mortuo praefertur\nqui natus non est, quia peccare nesciuit.\nNunc dicamus etiam de his qui poenas scelerum soluerunt\nsuorum. nonne isti tulerunt culpae pretium et iam non integra his\n\n\n\n\n\n\npoena debetur ? clamat per Esaiam dominus: consolamini\npopulum meum, quia recepit de manu domini\nduplicia peccata. discite unde Plato haec sumpserit.\neruditionis gratia in Aegyptum profectus, ut Moysi legis\noracula, prophetarum dicta cognosceret, audiuit consolationem\npopuli, qui supra peccati modum uidebatur fuisse punitus,\net hunc locum quadam adopertum dote uerborum in dialogum\ntranstulit quem scripsit de uirtute. quem locum tamen dominus\nin euangelio plenius conprehendit et apertius declarauit, dicens\nper Abrahae personam ad illum diuitem saeculi huius: fili,\nrecordare quia recepisti bona in uita tua\net Lazarus similiter mala; nunc autem hic\nconsolationem habet, tu uero cruciaris. et\nin his omnibus inter uos et nos chaos magnum\nfirmatum est, ut hi qui ueniunt hinc transire\nad uos non possint neque inde huc transmeare.\nsed iam audiamus quid iustus in consolando se loquatur.\nIustus es. domin e, et rectum iudicium\ntuum. [mandasti iustitiam testimonia tua et\nueritatem tuam nimis.] uere iustus uir qui lacrimis profluens,\ninuolutus aerumnis, graui supplicio delicta persoluens non\ntaedio uincitur, non metu frangitur, non labore lassatur, non ingratus\naut tristis est. plerumque enim uulgus hominum sua delicta\nnon reputans iniuste se putat tolerare quae patitur. at uero\nuir iustus, qui se ipsum statim in exordio sermonis accusat, iustitiam\ndomini praedicat, quod meritis suis digna patiatur. dicendo\nautem iustum deum de sua quidem iniustitia ante pronuntiat.\nsed de iustitia domini sperat et ueniam. iustus enim non semper\n\n\n\n\n\n\nirascitur; sicut ultor culpae, ita moderator est poenae, sicut uindex\npeccatorum, ita remunerator est uirtutum optimorumque meritorum.\nqui uuit dare praemium, debet spectare certamen, quia\nnemo sine certamine coronatur. sinit ergo nos saepe temptari.\nuolens iuste praemia dare luctanti utique, non dormienti. non\ndecet redimitos floribus corona, sed puluerulentos nec molles deliciis,\nsed labore exercitatos ornat uictoria.\nIustus ergo in aduersis suis iustitiam dei laudat. sed non\nhoc sentit amissis teneris parens liberis, non inmaturo nuptae\nuiduatus consortio, non aeger in dolore, non naufragus\nin periculo, non reus in iudicio, non captiuus in laqueo. clamat\ntamen Hieremias, cum futurae adnuntians populis captiuitaris\naerumnam in luti uoragine turpi necandus inluuie mergeretur:\niustus es, domine.\ncJamat iterum, cum uictae plebis miserandis\nseruitiis angeretur: iustus est dominus, quia\nos eius inritaui. a foris sine filiis fecit et\nab intus mors. clamabant Hebraei, cum propter uirtutem\ndeuotionis et fidei gratiam fornacis ardentis ambirentur incendiis:\niustus es in omnibus quae fecisti et ideo meruerunt,\nut inlaesi ignibus domini iustitias praedicarent. Danihel!\nquoque propheta secundo in lacum missus leonum et inmanium\nferarum saeuitia atque horrore circumdatus recta omnia in conspectu\nesse domini inperterrito clamore iactabat. lima:; inclusus\nutero bestiali anhelandi spiritus uix habens commeatum iustus\n\n\n\n\n\n\niniustorum sorte damnatus clamabat de uentre ceti in mari: c um\nuoce laudis et confessionis supplic-o tibi.\nDauid cum fugeret a facie Abessalon parricidalibus armis et telis\npulsus et regno egressus, cum pro totius populi se offerret excidio,\ndicebat: iustus es, domine, e t rectum i u dicium\ntuum. grex innocens iste quid fecit?\nego pastor feci malignum.\napud iustum deum poena\nde culpae auctore sumatur. ipse pater fidei Abraham, cum ad\nimmolandum unicus a sene filius posceretur, paternae pietatis\naffectum diuinae confessione iustitiae temperabat dicens: iustus\nes, domine. non enim poscis alienum, sed tuum reposcis;\nipsum tibi restituo quem dedisti. hunc imitatus Iob extinctis liberis\npatrimonioque nudatus amisso amictum sui corporis scindens\nait: nudus natus sum, nudus, inquit, et moriar.\ndominus dedit, dominus abstulit; sit nomen\ndomini benedictum m.\nOmnes ergo iustum dominum praedicemus. et qui moribunda\nsepulchro sua membra conponit et qui damno feritur aut\nfunere filiorum, dicat: iustus es, domine. quid enim\nnostrum amittimus ? clamat apostolus: quid habes quod\nnon accepisti ?\nquod habemus ergo accepimus, quod igitur\namittimus reddimus, non amittimus. iustus dominus in perculis,\niustus in damnis, iustus in ultionibus est, non solum quia unusquisque\niuste culpae suae pretium luit, uerum etiam quia, dum\nunus punitur. plurimi corriguntur. Ananias in Actibus apostolorum\nfraudati pretii, quod de agri uenditione perceperat.\ncrimen\nadmisit. qui potuerat nihil offerre et crimen euadere. uerum ne\nquis inpune circumscribendos apostolos arbitraretur aut\n\n\n\n\n\n\nmisericordiae suae munus fraude contaminaret perfidiae, morti addictus\naeternae uniuersos ad fidei studium iusto terrore conposuit. Pharao\ncum populo suo fluctibus mersus mundanae conuersationis exemplum\nest, ne quis dei populum persequatur.\ndenique potuit deus\neum uoluntati suae facere oboedientem, sed eius poena omnes\nuoluit emendari, ideoque dicit ad eum dominus: quia ad hoc\nipsum te suscitaui, ut ostendam in te uirtutem\nmeam et adnuntietur nomen meum in\nuniuersa terra. non utique dominus suae laudis, sed nostrae\ncorrectionis incrementa quaerebat.\nOmnes ergo sapientes dicunt: iustus es, domine,\ne t rectum iudicium tuum. neque enim tradimur\naduersariis sine iudicio ipsius neque sine ipsius iudicio in tribulationes\nuenimus. haec iustorum est consolatio, hoc est domini\niudicium, denique et supra habes: memor fui iudiciorum\ntuorum quae a saeculo sunt et me consolatus\nsum. aduertis ergo quia domini iudicia consolationes\nsunt.\nMandasti iustitiam m testi monia tua et\nueritatem t u a m nimis. utrum \\'nimis mandasti an\n\\'nimiam ueritatem\\' ? sed et nimia ueritas plena laudis et nimium\nmandare prouidentiae atque cautelae est. etenim infirmos\nnouerat; ideo saepius admonebat, ut non obliuiscerentur.\nSequitur uersus tertius: exquisiuit me zelus d omus\ntuae, quoniam inimici mei obliti sunt uerb\nor um tuorum. est zelus ad uitam et est zelus ad mortem. ad\nuitam zelus est diuina praecepta seruare et amore domini eius custodire\nmandata, ut fecit Phinees, de quo legimus in Numeris dicente\n\n\n\n\n\n\n\n\n\n\ndomino ad Moysen: Phinees filius Eleazar filii Aaron\nsacerdotis sedauit furorem meum a filiis\nIsrael in eo quod aemulatus est zelum meum\nin illis. et non consummaui filios Israel in\nzelo meo. sic dixi: ecce ego do ei testamentum\npacis et erit illi et semini eius post eum testamentum\nsacerdotii aeternum. propter quod\naemulatus est deum suum et non exorauit pro\nfiliis Israel. caesa iacebant uiginti quattuor milia populorum;\ntendebat poena in omnes nec ullus finis exitii. adripuit siromasten\nPhinees, duos occidit interdicta sibi consuetudine copulatos, redemit\nomnes, indignationem domini mitigauit, dedit uictoriam\nquibus negabat salutem. quam salutaris igitur est dei zelus!\nNon unius temporis illud uitium fuit; et nunc Madianitis\nmiscetur Iudaeo. Madianitis est quae nullo est uxoris legitimae copulata\nconiugio, nullo fidei iuncta consortio. Madianitis est haereticorum\nperfidia, cum populum dei temptat. quam multis populis\nmeretrix ista feralis inrepsit, quae publico funere totum populum\ncommuni morte tumulauit! ueni et nunc, Phinees, arripe gladium\nuerbi, interfice perfidiam, iugulato haeresim, ne propter eam populus\nuniuersus intereat. urget ira caelestis: percute ipsam uuluam impietatis\ngeneratoriumque perfidiae, ne partus formetur infelix, ne adulterina\nconceptio diffundat seminarium praeuaricationis et sceleris,\nut dominus tecum statuat testamentum pacis et testamentum gra--tine,\ntestamentum promissionum caelestium. zelum habere debet\nsacerdos, qui incorruptam seruare studet ecclesiae castitatem, et ideo\nprinceps sacerdotum dicit: zelus domus tuae conrodit\n\n\n\n\n\n\nm e. et Phinees sacerdos erat et nepos sacerdotis et filius sacerdotis.\nbonus zelus et utilis in sacerdote, praecipue ne neglegens, ne remissus\nsit. melius est ut unius aut duorum damnatione plurimi liberentur\nquam duorum absolutione plures periclitentur.\nExuuisiuit, inquit, me zelus domus tuae.\nuides quia zelus dei gratia est, qui exquirit, qui superuenit, qui se\niusti infundit pectori. zelus dei uita est. denique dominus ait:\nzelus domus tuae deuorauit me. sicut enim ante in\nAdam deuorauerat hominem mors praeualens, ita zelus deuorauit\n\nquem uiuificauit in Christo.\nzelum habuit Helias et ideo raptus\nad caelum est â€” zelans, inquit, zelaui dominum -.\nzelum Mattathias Butanus, qui aduersus sacrilegia Antiochi exc-itauit\ndei plebem. zelum qui habent omnes sibi inimicos suos putant qui\nsunt hostes dei, quamuis patrem fratres sorores; de omnibus dicit:\nin hostes facti sunt mihi, sicut Dauid ait. quid multa ?\napostolus quoque domini hoc declaratus est nomine, ut Iudas Zelotes\ndiceretur, sicut legimus in euangelio.\nZelo fidei populus gentilium uitam sibi adquisiuit aeternam\nneglegentia atque desidia Iudaeorum populus\namisit. ideoque scriptum est: zelus adprehendet populum\nineruditum. quoniam populus. qui erat eruditus\nin lege, nullum fidei habebat ardorem. contulit se zelus ad\ngentes. cuius tanta est gratia, ut electionis praerogatiuam uicerit.\nut eruditionis industriam superarit. denique adprehendens populum\nineruditum fecit esse meliorem.\nitaque ea gratia operatus\n\n\n\n\n\n\n\n\nest in populo nationum, ut hereditatem domini mereretur, qua operatus\nest dominus, ut ecclesiam sibi ex nationibus copularet.\nzelus ergo caritas est. denique ualida est sicut mors\ncaritas, durus sicut inferi zelus. durus zelus quem\nuitae huius nulla uincit inlecebra, durus sicut inferi, per quem\npeccato morimur, ut uiuamus deo.\nAngeli quoque sine zelo nihil sunt et substantiae suae\namittunt praerogatiuam, nisi eam zeli ardore sustentent. denique\nin Apocalypsi Iohannis dominus ad angelum Laodiciae dicit:\nscio opera tua: neque frigidus es neque calidus.\nutinam frigidus esses uel c-alidus.\nsed quia tepidus es, incipiam te euomere ex\nore meo. quia dicis quod diues sum et ditatus\net nullius egeo, et nescis quod tu es miser\net miserabilis et mendicus et nudus et cae-\ncus, consulo tibi ut emas a me aurum igne\nprobatum. hic est dei zelus, hoc est fidei uapor deuotionisque\nferuor. qui nos uelut suauem cibum in Christo remollit et\nformat. quanta domini gratia, ut nos in suo ore constituat et\nquasdam meritorum nostrorum epuletur dapes ac, si meremur,\ndeuoret, si nostri cibi suauitatibus delectetur! beatus quem sapientia\ndeuorauerit, quem uirtus hauserit, quem iustitia receperit.\nculpa in eo habere non potest portionem quem absorbuerit remissio\npeccatorum. ubi eum error inueniet quem integritas inmaculata\nsusceperit?\nEt quid miremur, si angeli eum habent? ipse deus pater\nait: zelans zelabo Hierusalem zelo magno.\nquia magnus deus, ideo et zelus eius magnus est et pro\n\n\n\n\n\n\nuniuscuiusque potentiae qualitate ita zelus aut mediocris aut magnus est.\nzelo uindicatur Hierusalem, zelo ecclesia congregatur, zelo fides\nadquiritur. zelo pudicitia possidetur. dominus quoque Iesus ait:\nzelus domus tuae comedit me, increpans Iudaeos,\nquod domum orationis fecerint speluncam latronum, fecerint et\ndomum negotiationis.\nSed non solum locum ecclesiae zelare debemus, sed hanc\nquoque interiorem in nobis domum dei, ne sit domus negotiationis\naut spelunca latronum. si enim lucra, quaestus pecuniae et emolumenta\naucupemur, domum negotiationis fecimus; si inuadamus\nalienas possessiones, fines uiduae uel minorum, fecimus speluncam\nlatronum. ergo ueniat uerbum dei et de hac domo proiciat fures\ndireptores caupones, ut mundum sit cor tuum, pectus tuum.\nSed est zelus ad culpam, est zelus ad gratiam. nam et\nipse Dauid ait: zelaui in peccatoribus pacem, et\nin Ecclesiastico scriptum est: non zeles mulierem sinus\ntui, ne ostendat super te malitiam doctrinae\nnequam m, et mulier zelotypa in mulierem fidelem iure reprehenditur.\naduertimus ergo, quod mensura quaedam et disciplina\nsit zeli, sicut disciplina uirtutis. et ideo beatus qui zeli nouerit\ndisciplinam et oderit eos, qui domini gratiam relinquentes salutem\npropriam deserant, errorem sibi fraudis adsciscant.\nIdeoque ait: quoniam obliti sunt uerborum m\ntuorum inimici mei. qui sunt isti inimici? si populus\nIudaeorum, quomodo inimici erant sub eius imperio constituti\nDauid enim Iudaeos omnes regno proprio gubernabat. si gentiles.\nquomodo obliti uerborum dei qui legem domini nesciebant? nemo\nenim nisi id quod acceperit obliuisci potest.\nilli ergo immici mei\n\n\n\n\n\n\nqui inimici tui. qui dominum [proprie] in sua uenientem non erant\nrecepturi. hos graues hostes, hos inimicos suos propheta testatur,\nnon qui sibi essent, sed qui Christo rebelles. denique alibi dicit:\net super inimicos tuos tabescebam, iusto\nodio oderam illos, grauiora putans arma perfidiae esse\nquam pugnae;\nnemo enim grauior hostis omnium quam qui omnium\nlaedit auctorem. ideo ergo zelo magno adquisitus est populus\nnationum, quoniam a suo deus populo negabatur; nec enim\npoterant aut fidei deuotionem aut disciplinam tenere uirtutis.\nqui memoriam praeceptorum caelestium non tenebant. sic Adam\nde paradiso eiectus, sic populus Iudaeorum de praerogatiua electionis\nexclusus est.\nSequitur uersus quartus: ignitum elo quium m tuum\nnimis, et seruus tuus dile xit illu d. ignem quidem\ndominus misit in terram, non ut eam Sodomitano rursus, sicut\nscriptum est, arderet incendio nec ut eam donatae munere fecunditatis\naut usu uel flore uiriditatis excluderet; opus enim suum\ndominus probare magis atque augere quam minuere aut damnare\nconsueuit.\nneque uero dignum erat, ut elementa innoxia nostri\nluerent sceleris ultionem. quid natura deliquerat, si adulta iam\nsuboles errauit ? non erat partus in uitio, si deuio lapsa est errore\nprogenies, sed usus in culpa. quem ergo dominus . ignem in nouo\nsparsit testamento ? qui secretos mentium diuinae cognitionis\nardore inflammaret affectus, qui uaporem fidei et deuotionis adoleret.\nqui cupiditatem uirtutis accenderet. hoc igne calefactus\nHieremias dicit: et erat ignis flammigerans in\n\n\n\n\n\nossibus meis. hoc sermonum igne caelestium uaporati Cleopas\net ille alius, qui simul cum domino ab Hierusalem usque in castellum\nconfecerant iter, dicebant: nonne cor nostrum ardens\nerat in nobis, cum aperiret nobis scripturas?\nIgnis ergo hic sermo Christi est, et bonus ignis qui calefacere\nnouit, nescit exurere nisi sola peccata. hoc igne super bonum\nfundamentum positum apostolicum illud aurum probatur, hoc\nigne illud merum operum examinatur argentum, hoc igne pretiosi\nilli lapides inluminantur, faenum autem et stipula consumitur.\nmundat ergo hic ignis animum. consumit errorem.\nunde et dominus\nait : iam uos mundi estis propter sermonem\nquem locutus sum uobis. hic est ignis qui ardet ante\ndominum; nisi enim quis flagrantiam deuotionis adsumpserit,\npraesentiam domini habere non poterit. accende hunc prius ignem\nin mentibus tuis, ut Christi tibi lumen effulgeat.\nhoc igne urebatur\nrubus et non exurebatur; urit enim sermo unus, ut corrigat\nconscientiam peccatoris, non exurit, ut perdat. hic ignis hebetare,\nhic ignis extinguere materialium saeua flammarum consueuit incendia;\ndenique Hebraei hoc igne succensi fornacis ardentis uaporem\nnec timere nec sentire potuerunt. merito ergo bonus seruus\ndiligit ignitum domini alloquium quo induitur caritas, quae excludit\ntimorem.\nPulchre autem addidit \\'nimis\\', quia omnis quidem\ndoctor inflammat audientis affectum, sed supra omnes sermo est\ndei, diuisiones artuum et intima penetrans medullarum. tripliciter\nergo describe tibi ignitum alloquium dei, uel quod mundat\nuel quod accendit uel quod inluminat audientes. ideo ait dominus:\n\n\n\n\n\n\nscrutatus sum Hierusalem ad lucernam, sed\nneminem in ea uel qui mundaretur uel qui accenderetur aut inluminaretur\ninuenit; ideo eam in tenebris dereliquit.\nNec mireris, si seruus diligit ignitum domini alloquium,\nquod et sponsa dilexit, quae ait: sicut resticula coccinea\nlabia tua; in cocco enim species ignis et crucis dominicae\nsanguis inrutilat. coccinea labia domini, quae passionem\npropriam loquebantur.\ndenique in Exodo coccum pro igne conlocatum\nest. non enim ex cocco mundus, sed ex quattuor constat\nelementis; sed in cocco figura ignis expressa est, cuius uapor nisi\ncaelum atque aerem, maria terrasque penetraret, omnia tamquam #\neffetis uiribus soluerentur. per resticulam igitur uinculum per-\nsuasionis agnoscimus, per coccum uel cupiditatis ardorem, qui\nscintillet in animis audientium, uel indicium passionis. unde et\nalibi ait sponsa: labia eius lilia distillantia myrram\npenam. per myrram enim passionis unguentum et\nresurrectionis gratia declaratur, quae rediuiuum uitae odorem\nsuscitatis mortuorum uisceribus infundit. merito igitur alloquii\neius accipiens suauitatem exclamans sponsa testatur: fauces\neius dulcedines et totus desiderium.\nSequitur: iuuenis ego sum et despectus ;\niustification est tuas non sum oblitus. multorum\nsanctorum, qui a prima adulescentia exerciti sunt.\nduris laboribus potest hic uersiculus conuenire. nam et\nIoseph.\ncum a fratribus in Aegyptum uenderetur, iunior erat et\ndespectus, qui ad seruitutis iniuriam uendebatur. et postea, cum\n\n\n\n\n\n\n\n\nproductus e carcere praepositus Aegypto populis frumenta diuideret,\nfratribus uicem iniuriae non referret, sed refuso pretio alimenta\ndonaret, senilem patris a fame atque ieiunio uindicaret\naetatem curruque submisso obuius et famulantibus ceteris amplae\npotestatis insignibus adoraret, iure dicebat: iuuenior ego\nsum et despectus; iustificationes tuas non\nsum oblitus.\nIpse quoque iunior fratribus cum patris oues pasceret\ntamquam uili ablegatus obsequio, non oblatus est sacerdoti, quasi\nindignus qui ungeretur in regnum, sed a sacerdote quaesitus et\naccersitus a pascuis praerogatiuam regiae unctionis accepit. postea\nquoque progressus ad bellum, cum Golias totum populum Iudaeorum\ncorporis sui mole despiciens singulari certamine prouocaret.\ntimentibus ceteris poposcit a rege, ut congrediendi sibi permitteret\nfacultatem.\nne tum quidem tanto certammi habiiis aestimatus\nest. rege dicente: non potes ire ad allophylum et\npugnare cum eo, quoniam tu puer es et ille\nuir bellator est a iuuentute sua. neque esset\nadmissus, nisi fecisset fidem, quod in sua adulescentia leonem suis\nmanibus strangula.tum extractis raptae ouis cruribus peremisset.\nipse etiam desectus allophylo, quod aduersus armatum proeliatorem\ncum uirga et lapidibus processisset. rettulit non uiribus? se\nfretum esse, non armis. sed in nomine domini confidentem ad\nproelium esse progressum, ut lacessitae plebis auferret obprobrium.\nhic ergo iuuenis atque despectus strauit allophylum potitusque\nuictoria in decem milibus iuuencularum psallentium testimonio\ntriumphauit.\nGerebat enim typum eius qui quasi despectus uenturus\nesset in terras et sine legato, sine adiutore, sine nuntio totum\npopulum mundi huius crucis suae proelio liberaret, cui adplauderent\nanimae sanctorum per baptismatis sacramenta renouatae, quod\nuerum illum Golian reuelatum nobis ac proditum uerbi sui gladio\ntrucidasset. iacet igitur uerus Golias humilitate filii dei stratus,\namisit caput, quod in multas artes uertebat et fraudes. psallunt\nsecurae iam animae, quae ante peccatorum suorum tormenta\ndeflebant. dicunt tympanis, hoc est corporibus suis peccato\nmortuis resultantes:\nSaul triumphauit in milibus,\nDauid in decem milibus. rex ille durus indignatur et\nirascitur diabolus, eo quod canerent iuuenculae quia duritiae\nfilius paucos decepit, Christus totum mundum redemit. dicit\nergo Christus natus ex uirgine: iuuenis ego sum et despectus;\niustificationes tuas non sum oblitus.\nDicit etiam populus nationum ille in prima electione\ndespectus, rudis adhuc fide et studio primaeuae deuotionis adulescens\nuel certe renouatus aquilae iuuentute per baptismatis\nsacramenta: iuuenis ego sum et despectus; iustificationes\ntuas non sum oblitus. ille ego despectus\nante iam praeferor, iam anteponor electis, ille ante despectus\npopulus peccatorimi habeo caelestium sacramentorum ueneranda\nconsortia, iam mensae caelestis honore suscipior. epulis meis non\npluuia undatur, non terrae partus laborat, non arborum fructus;\npotui meo non flumina quaerenda, non fontes. Christus mihi\ncibus. Christus est potus, caro dei cibus mihi et dei sanguis est\npotus. non iam ad satietatem mei annuos expecto prouentus,\nChristus mihi cotidie ministratur. non uerebor, ne qua mihi eum\n\n\n\n\n\n\ncaeli intemperies aut sterilitas ruris inminuat, si pii cultus diligentia\nperseueret.\nnon lam coturnicuni pluuias mihi opto descendere\nquas ante mirabar, non manna quod ante cibis omnibus praeferebam,\nquia qui manna manducauerunt patres esurierunt. meus cibus est.\nquem si quis manducauerit non esuriet, meus cibus est qui non\ncorpus inpinguat, sed confirmat cor hominis.\nFuerat mihi ante mirandus panis de caelo — scriptum\nest enim: panem de caelo dedit eis manducare —.\nsed non erat uerus ille panis, sed futuri umbra. panem de caelo\nillum uerum mihi seruauit pater. mihi ille panis dei descendit\ne caelo, qui uitam dat huic mundo. non Iudaeis descendit, non synagogae\ndescendit, sed ecclesiae descendit, sed populo dei iuueniori\ndescendit. nam quomodo Iudaeis descendit panis qui uitam dedit.\ncum omnes, qui illum panem manducauerunt. hoc est manna,\nquem putauerunt Iudaei uerum panem. in deserto mortui sunt?\nquomodo synagogae descendit, cum synagoga omnis interierit et\naeterno ieiunio fidei macerata defecerit? denique si accepissent\npanem uerum, non dixissent: domine, semper da nobis\npanem hunc.\nQuid petis. Iudaee, ut tribuat tibi panem quem dat omnibus.\ndat cotidie, dat semper? in te ipso est ut accipias hunc panem;\naccede ad hunc panem et accipies eum. de hoc pane dictum est:\nomnes qui elongant se abs te peribunt. si elongaueris\nab eo, peribis, si adpropinquam\\'ris ad eum, uiues. hic est\npanis uitae; qui ergo uitam manducat. mori non potest. quomodo\nenim morietur cui cibus uita est? quomodo deficiet qui habuerit\nuitalem substantiam?\naccedite ad eum et satiamini, quia panis\nest; accedite ad eum et potate, quia fons est; accedite ad eum et\n\n\n\n\n\n\ninluminamini, quia lux est; accedite ad eum et liberamini, quia\nubi spiritus domini, ibi libertas; accedite ad eum\net absoluimini, quia remissio peccatorum est. quis sit iste quaeritis?\naudite ipsum dicentem: ego sum panis uitae; qui\nuenit ad me non esuriet et qui credit in me\nnon sitiet umquam. audistis eum et uidistis eum et non\ncredidistis ei, ideo mortui estis. uel nunc credite, ut possitis uiuere.\nSed miramini Moysen, quia patres uestros per mare siccis\nduxit uestigiis. Moyses non imperauit, sed impetrauit, non iussit\nmari, sed seruiuit iubenti fluctibus. Moysen laudatis. quia regem\nPharao cum exercitu suo mersit. Moyses orabat et alius imperabat,\nMoyses precabatur, Christus operabatur, Moyses fugiebat. Christus\ninsequebatur, Moyses columnam sequebatur, ut nocturnas tenebras\ndeclinaret, Christus inluminabat. Moysen agnoscitis, qui aquae\namaritudinem temperauit, Moysen agnoscitis, qui aquam produxit\nde petra: Christum non agnoscitis, qui ueri illius Aegyptii regis\nstrauit exercitum et abyssi mersit profundo, qui nos liberat cotidie\nde mundi huius fluctibus. ne nos saeculi procella demergat. quid\nprofuit patribus transire per Mare Rubrum, quibus ad terram\nresurrectionis non licuit peruenire ?\nquicumque enim exierunt de\nAegypto, perierunt in deserto. mortuus est Aaron, mortua est Maria,\nmortuus est et ipse Moyses; solum Iesum Naue nominis sacri\nsimilitudo seruauit. plaudat Iudaeus, quia sitienti illi undam saxa\nuomuerunt: mihi de corpore dei fons fluxit aeternus. meas amaritudines\nbibit Christus. ut mihi suae donaret gratiae suauitatem.\nDicit ergo populus christianus: iuuenis ego sum\net despectus; iustificationes tuas non sum\no b lit u s. bene hoc dicit qui iustificauit deum baptismatis\nsacramentis. qui enim baptizatur iustificat deum, quia peccata\npropria confitetur et a domino suorum praestolatur indulgentiam\ndelictorum. iustificauit Dauid, qui ait: tibi soli peccaui\ne t malum coram te feci, ut iustificeris in\nsermonibus tuis.\nnon iustificauerunt Pharisaei qui baptin\nIohannis baptismo noluerunt, ut in euangelio legisti. nec solum\niustificare satis est, sed etiam non obliuisci iustificationum dei.\nid est ut intemerata gratiae spiritalis dona custodiat et sacrae remissionis\nmunera inlibata atque inoffensa conseruet.\nHaec generalia. sed etiam specialis singulis christianis\nsuppetit praerogatiua dicendi: iuuenis ego sum et despectus,\nsi humilis corde sit, si mitis atque mansuetus. dicat\nergo: iuuenis ego sum et despectus, praemittat\naetatis generalem iactantiam. quo plus commendet humilitatis\nsuae gratiam. non mirabilis humilitas in senectute, quae effeta\nuiribus, fracta debilitatibus, tristis doloribus, anhela suspiriis, cocta\ncurarum aestibus et ipso uiuendi maesta fastidio alacritatem est\noblita iactantiae.\nrara sane in iuuenibus est humilitas ideoque\nmiranda. dum aetas uiget, dum uires solidae, dum sanguis aestuat.\ndum sollicitudo nescitur, dum ignoratur debilitas. dum laetitia\nfrequentatur, tunc feruet iactantia. tunc se iuuentutis superbus\nextollit affectus, tunc humilitas quasi uilescit, abiecta contemnitur,\n\n\n\n\n\n\ntunc subiectio degeneris conscientiae aestimatur infirmitas. grandis\nigitur morum adsuefacienda maturitas, quae uincat naturam.\nDenique sic consideremus: in paradiso defecit humilitas\net ideo uenit e caelo; in paradiso orta est inoboedientia et ideo\noboedientia cum saluatore descendit. inflabatur caro. unde subiectio\nmansuetudinis inueniri non poterat in terris; intumuerat\nomnis praeuaricatoris hereditas. ueniens dominus Iesus primum\nse exinaniuit. non rapinam arbitratus esse se\naequalem deo, formam serui accipiens; et\nspecie inuentus ut homo humiliauit semet\nipsum factus oboediens usque ad mortem.\nnon te moueat, quia scriptum est \\'ut homo\\'; non enim similitudinem\nsuscepit hominis, sed ueritatem. nam et ipse apostolus\nait alibi: mediator dei et hominum. homo Christus\nIesus, et ut de euangelio adferamus exemplum: uidim\nu s, inquit Iohannes, gloriam eius, gloriam quasi\nunigeniti a patre, plenum gratia et ueritate.\nnumquid. quia dixit \\'quasi unigeniti\\', similitudinem magis unigeniti\nquam ueritatem uoluit aestimari?\nNon ergo supemacuo Christus aduenit. iam potest dicere\nhomo: iuuenis ego sum et despectus, qui erat ante\nin populo priore senex superbus. dicit: iuuenis sum et\ndespectus, quomodo ecclesia: nigra sum et decora.\npraemisit nigram, ut augeret decorem; sic et hic praemisit iuuenem,\nut augeret humilitatem. non dixit: \\'nigra sum decora\\', ne quod\nnigrum est decorum aestimaretur, nec dixit: \\'iuuenis sum despectus\\',\n\n\n\n\n\n\nne iuuentas despicabilis putaretur, sed ait: \\'iuuenis\\' et, quod\nmireris, ̒humilis ̒. non \\'superbus\\', deiecto propior quam tumenti.\nsic et 101:\nnigra sum superiore peccato, sed decora confessione\npeccati ei correctionis studio atque amore uirtutis. quamuis ergo\n\\'et\\' syllaba, ut grammatici appellant, coniunctiua sit, habet tamen\ndistinctionem, qua confusio disiungitur ac separatur, ut, si dicas\nAmbrosium Bassum intus esse, unus putatur, sin autem asseras\nAmbrosium et Bassum intus esse, duo utique intelleguntur.\nDicat ergo: iuuenis sum et despectus, quia\nChristus in paupere atque despecto mundum redemit, quia Christus\nhumilitate diabolum uicit. dicat: \\'despectus sum Ì’, quia cor humiliatum\ndeus non spernit, quia despectus ille Lazarus in Abrahae\nnunc requiescit sinu et diues ille iactantior adfligitur in inferno.\ndespectus erat Moyses nec sibi idoneus uidebatur, cum ad liberandum\nHebraeorum populum mitteretur. despectus erat Hieremias.\nqui dicebat: dominator domine, ecce nescio loqui,\nquia iuuenis sum ego, sed facilius iste despectus\neligitur; denique dicitur ei: noli dicere quia iuuenis\nsum ego, quia ad omnes quoscumque misero\nte abibis et per omnia quaecumque mandauero\ntibi loqueris. ne timueris a facie eorum,\nquia ego tecum sum, dicit dominus, ut te 1 iberem.\ndespectus erat ille publicanus, qui oculos ad caelum non\naudebat leuare et ideo facilius quam ille Pharisaeus exaudiebatur;\nomnis enim qui se exaltat humiliabitur et\nqui se humiliat exaltabitur.\nSequitur: iustitia tua iustitia i n aeternum\ne t l e x tua uer ita s. possunt quidem singuli facere opera\niustitiae, sed non in aeternum manentia. diues ille, cui abundarunt\nin hoc saeculo diuitiae, fortasse fecerit aliqua opera iustitiae quo-\nrum remunerationem in praesenti uita acceperit, quod non magna\nfuerint opera illa nec remuneratione digna perpetua. quid quod,\netiamsi facimus opera aliqua iustitiae, facimus tamen non continua,\nsed rara? plerique non rapiunt aliena, sed nesciunt de proprio\nlargiri; alii inuadentes indebitas facultates. quo speciem\niustitiae sibi quaerant, solent conferre pauperibus.\nnon est ista in\naeternum iustitia. multi iusti plerumque grauiter deliquerunt non\nhabentes aeternae fructum iustitiae. soli deo suppetit in perpetuum\nper omnia possidere iustitiam, qui pascit iustos et iniustos;\nnon enim beneficiis solis referenda iustitia est, sed illa est uera iustitia,\nquae ipsis quoque defertur inimicis, meritoque ait Iustitia dei:\ndiligite inimicos uestros.\nErgo sicut in aeternum est iustitia solius dei. ita lex dei\nueritas. sed quomodo istud accipimus ? utrum quia lex dei ueritas,\nhoc est uera et quod statuit deus omne uerum, sicut infra ait:\nomnia praecepta tua ueritas, an quia ueritas lex\ndei est, quia non mentitur deus?\napud eum igitur ueritas lex est,\nfallacia praeuaricatio est. sed et sic potest: lex dei ueritas est;\napud Iudaeos ergo non est lex dei, quia non recipiunt ueritatem.\nlex dei spiritalis est, sicut apostolus dixit; non habent\nergo ueram legem qui eam non acceperint spiritaliter. quod autem\n\n\n\n\n\n\nnon uerum. mendax est. quod mentitur. occidit. littera ergo. quae\noccidit, mentitur, spiritus, qui uiuificat, uerus est.\nAccipiamus et sic: lex dei non typus, non umbra. non\nexemplar caelestium. sed ipsa caelestia. unde et scriptum est.\nquia finis legis est Christus. non defectus utique. sed\nplenitudo legis in Christo est, quia uenit legem non soluere. sed\nimplere. sicut enim testamentum est uetus, sed omnis ueritas in\nnouo est testamento. ita et lex per Moysen data figura legis est\nuerae. ergo illa lex ueritatis exemplar est; in exemplari enim agni\nsanguis effunditur. in ueritate Christus immolatur.\nmeritoque\napostolus, cum praemisisset uitulorum immolationem secundum\nlegem, adiecit: necessarium itaque exemplaria\ncaelestium his mundari; nam ipsa caelestia\nmelioribus hostiis. non enim in manufacta\nsancta intrauit Christus, exemplaria uerorum,\nsed in ipsum caelum, et nunc apparet\nuultui dei pro nobis. ut cognoscamus autem, quia legem\nnouam dedit dominus Iesus, habes dicentem spiritum: hoc\nautem testamentum quod testabor ad eos,\ndicit dominus : dando leges meas in cordibus\neorum et in sensibus eorum scribam eas e t\npeccati et iniustitiae eorum non ero memor.\nubi ergo remissio. iam non oblatio pro peccatis.\nquo euidenter\nostendit tibi omnem ueritatem euangelio contineri. quia lex dei\nin sensibus hominum et in cordibus scribitur, non in tabulis lapideis\n— qui ergo praeeepta dei non habent in cordibus suis. non habent\nlegem —, siue quia inueteratur in Iudaeis. renouatur in nobis.\nUmbra est, non ueritas. ut, cum fiat oblatio pro peccatis\nsecundum legem. non fiat remissio peccatorum; inpossibile\nest enim sanguine taurorum et hircorum\npeccata mundari. mendax ergo erat illa remissio, donec\nremissionis ueritas adueniret. quid deinde manifestius quam\nIohannis euangelistae sententia, qui ait: quia lex per Moysen\ndata est, gratia autem et ueritas per\nI e sum Christum facta est? πο̰ός άντιδιατολ̀ὴνlegis\nretulit ueritatem. nam cum sit \\'autem\\' disiunctio. intellegendum\nest disiunctionem ideo interpositam, quia, si ueritas fuisset in lege,\nnon fuisset facta per Christum.\nPossumus et sic intellegere: ueritas Christus est; ergo\nueritas lex est, et si mandatum domini lex est, multo magis uiuum\net operatorium uerbum dei lex est.\nSequitur uersus septimus: tribulatio et ne c e ssitas\ninuenerunt me; mandata tua meditatio\nmea e s t. quaerunt tribulationes et necessitates iustum et\ninterdum inueniunt, interdum non inueniunt eum. inuenitur cui\ncorona debetur, non inuenitur qui idoneus certamini non probatur.\ntribulatio igitur uelut quaedam gratia est; denique\nsacrificium deo spiritus contribulatus. an\nnon est gratia quae operatur patientiam ? qui ergo nouerat tribulationis\nprofectum esse, quaesitus a tribulatione inuentus est nec\nrefugit.\nDicit sapientia: quaerent me mali et non inuenient,\nnon quia dominus nolebat inueniri ab hominibus, qui\nse omnibus etiam non quaerentibus offerebat, sed quia his operibus\nquaerebatur, ut indigni essent qui quaererent inuenire. ceterum\nSymeon, qui eum expectabat, inuenit, inuenit Andreas. denique\n\n\n\n\n\n\nait ad Simonem: inuenimus Messiam, quod interp\nretatur Christus.\nPhilippus quoque dicit ad Nathanahel:\nquem scripsit Moyses in lege et prophetae\ninuenimus Iesum filium Ioseph qui est a\nNazareth. et ut ostenderet quemadmodum Christus inueniretur.\nait: ueni et uide. qui ergo Christum quaerit, ueniat non corporis\ngressu, sed mentis uestigio, uideat eum non exterioribus oculis,\nsed internis. aeternus enim corporalibus non uidetur aspectibus,\nquoniam quae uidentur temporalia sunt, quae\nautem non uidentur aeterna.\nChristus igitur non\ntemporalis, sed ex patre ante tempora quasi deus uerus dei filius\net quasi uirtus sempiterna supra tempora, quem nullus temporum\nfinis includat, quasi uita supra tempora, quem numquam dies\nmortis inueniat. quod enim mortuus est, peccato\nmortuus est semel; quod autem uiuit, uiuit\ndeo.\nAudis quid dixerit hodie apostolus ? peccato, inquit,\nmortuus est semel. semel tibi peccatori mortuus est Christus;\nnoli iterum peccare post baptismum. omnibus in commune\nsemel mortuus est et singulis semel moritur, non frequenter. peccatum\nes, o homo; ideo peccatum fecit christum suum omnipotens\npater, hominem fecit, qui peccata nostra portaret.\nmihi ergo peccato\nmortuus est dominus Iesus, ut nos in illo essemus\niustitia dei. mihi est mortuus, ut mihi resurgeret; semel est\nmortuus. semel resurrexit. et tu cum illo mortuus, cum illo consepultus,\ncum illo in baptismate resuscitatus caue, ne, cum mortuus\nfueris semel, moriaris iterum. iam non peccato morieris, sed ueniae.\nne, cum resurrexeris, moriaris secundo.\nChristus enim\n\n\n\n\n\n\n\n\nresurgens ex mortuis iam non moritur, mors in\neum iam non dominabitur. ergo mors dominata est\nin eum ? utique, quia dixit: iam non dominabitur,\nostendit esse dominatam. noli tantum amittere beneficium. o homo.\npropter te Christus dominationi mortis se subdidit, ut te iugo dominationis\nexueret. ille suscepit mortis seruitutem, ut tibi tribueret\nuitae aeternae libertatem.\nQui quaerit ergo Christum. quaerit et tribulationem eius\nnec refugit passionem. denique Dauid, qui dignus erat ut a tribulatione\nquaereretur. tribulationem et ipse quaesiuit; nam nisi quaesisset,\nnon inuenisset. quod inuenerit autem, ipse testatur dicens:\ntribulationem et dolorem inueni et nomen domini inuocaui,\net alibi: in tribulatione inuocaui\ndominum et exaudiuit me in latitudine. bona ergo\ntribulatio. quae dignos facit qui in latitudine exaudiamur a domino;\ngratia est autem exaudiri a domino deo nostro.\nQui quaerit igitur tribulationem, non refugit, qui non refugit,\ninuenitur; non enim refugit qui mandata dei sensu operibusque\nmeditatur. nam utique illum athletam certamina inueniunt, qui in\nusu exercitii fuerit constitutus; qui uero exercitium dereliquerit, sine\ndubio non poterit repperiri, quia indignus est ut quaeratur. Dauid\nergo quasi bonus athleta dicit: tribulatio et necessitas\ninuenerunt me, quia paratum semper habuerunt, non\nrefugientem necessitatum et tribulationum proelia, sed petentem.\nSequitur: iustitia testimonia tua in aeternum;\nintellectum damihi eorum et ui fica m e.\nquis tantus, qui possit intellegere domini testimonia? et ideo\n\n\n\n\n\n\nintellectus a domino postulandus est, cuius tanta est uis, ut initium\neius sit plenitudo uirtutis. denique scriptum est: pietas a autem\nin deo initi u m intellectus, quae uirtutum omnium\nfundamentum est huinanarum renun et caelestium disciplinam.\npietas amica deo, parentibus grata, dominum conciliat,\nnecessitudines fouet, dei cultura, merces parentum, filiorum stipendium;\npietas, inquam, iustorum tribunal, egenorum portus, miserorum\nsuffugium, indulgentia peccatorum.\nQui habet intellectum, ipse uere est pius; intellegit enim\nhumanae lubricum fragilitatis et cito ignoscit erranti. intellegit\ncommune nobis datum naturae ususque consortium et ideo pauperibus\ntamquam debitum soluit, non infitiatur tamquam indebitum.\nintellegit uices esse calamitatum et ideo tamquam naufragis\nmundi istius portu quodam suae humanitatis occurrit. haec perfecta\nfecta in hominibus, haec plena in deo laus est.\nMerito intellectum sibi etiam Salomon paternum secutus\nmagisterium a domino postulauit dicens: ego sum puer humilis\nlis et ignoro introitum meum et exitum meum.\net seruus tuus in medio populi tui, quem elegisti\npopulum multum sicut harenam maris quae\ndinumerari non potest prae multitudine. et\ndabis seruo tuo prudensaudire et iudicare\ncum iustitia populum tuum et intellegere inter\nbonum et malum. unde conplacuit domino.\nquia non sibi longaeuitateni\nuitae et regalium diuitiarum copias, sed sapientiam ad\nintellegenda domini iudicia et iustitias depoposcit et ideo tantum\npopulum regno pacifico gubernauit, quia non usurpauit ut Adam boni\net mali scire distantiam, sed intellegendae eius gratiam orauit a\nChristo. quod enim scire diuinum est, hoc a domino deo tuo ut possis\ncognoscere promerendum est. si petisset et Adam. sicut petiuit\nDauid. nequaquam illos inextricabiles erroris laqueos incidisset,\nquibus omnis eius hereditas strangulatur. ideoque mortuus est et,\nquod grauius est, morte peccati, quia ante usurpauit scire quam\nintellectum quo uiuificaretur acciperet.\nUiuificat ergo intellectus, ut spiritus, quia ipse intellectus\ngratia spiritalis est, ideoque intellectum munere suo spiritus sanctus\noperatur. intellectus autem bonus est omnibus\nqui eum faciunt. quo docemur, quia non solum sensu conplecti,\nsed etiam factis id quod intellegimus exequi debeamus.\nIncipit littera \\'Cof nona decima, cuius interpretatio est\n\\'conclusio\\' et, sicut alibi inuenimus, \\'aspice\\'. distat littera, congnut\nsensus. nam qui concluditur circumspicere se debet et causam\npericuli non dissimulare, maxime cum letale discrimen sit.\nconcluditur unusquisque tumescentibus uisceribus internisue faucibus.\ncum intercluso spiritus commeatu spirandi ac respirandi\ncommercia coartantur. concluditur femina, cum fit peridrome matricis,\nqua pectoris ipsius premitur principale. unde graues oriuntur\nangustiae et, nisi in locum suum illa recipiendorum seminum aula\nreuocetur. uitam consueuit excludere. ita etiam, qui animo angitur\net quibusdam aduersis inminentibus pernrgetur, concludi dicitur\nnon minoribus angustiis mentis quam corporis. maiores enim animae\naestus febresque sunt animorum quam corporum.\nConclusus igitur uiscerum tumore medicum quaerit, ut\npossit propulsare periculum et constricta laxare. ueniens medicus\ntemptat omnia. explorat interna. et tu ergo conclusus animi feruore\naspice temet ipsum interiore oculo. morbi uis urget, feruet noxia conscientia,\nmoles peccatorum premit, intercipiunt sensum mentis\nangustiae: cognosce te ipsum et orationis quaere medicinam, posce\nut ueniat medicus ille qui descendit de caelo, qui maxime aegrotos\nrequirit, sicut ipse ait: nonopus estsanis medicus, sed\nhis qui male habent. habes uulnera?\nne differas; non est\napud eum ulla conperendinatio sanitatis. habes ulcera? ne timeas;\nuerbo, non ferro curare consueuit. aspice igitur illis oculis, quibus\nDauid auxilium quaesiuit et meruit. \\'leuaui\\', inquit, \\'oculos\nmeos ad montes, quaesiui unde mihi ueniret\nauxilium, non inueni nisi a domino\\'. qui enim mundum\ncondidit. tuetur accolas mundi. aspice ergo et semper aspice, quia\niusti oculi semper ad dominum.\nHoc monet te etiam Hieremias in Threnis sub hac ipsa littera\ndicens ad Hierusalem: surge et expergiscere in\nnocte in principio uigiliae tuae, effunde sicut\naquam cor tuum contra faciem domini. extolle\nad dominum manus tuas pro animabus paruulorum\ntuorum qui deficiunt fame in plateis\nomnium itinerum.\nnonne et aperte conclusionis ostendit\nangustias et monet, ut intentione cordis, in quo est oculi melioris\nobtutus. remedium tibi salutare prouideas? denique etiam infra\niterum sub hac littera ait: adpropiauit enim tempus\nnostrum, repleti sunt dies nostri, aduenit finis\nnoster; leues facti sunt qui persecutisunt\n\n\n\n\n\n\nnos super aquilas caeli. in montibus accensi\nsunt. in deserto insidiatus est nobis.\nDemonstrauit summam conclusionem nec ullum remedium\nnisi in aduentu domini nostri Iesu Christi, qui solus desperatis possit\nadferre medicinam. et quasi ostendens eum dicit: spiritus\nante faciem nostram christus dominus conprehensus\nest in interitu nost.ro; in umbra\neius uiuemus inter gentes, et infra: bibes, inquit,\net inebriaberis adhuc.\nuisitauit iniquitates\ntuas, reuelauit super peccata. quam breuiter aduentum\net passionem eius expressit remissionemque omnium peccatorum.\nquam aperte congregationem futuram gentium declarauit!\nhinc illud apostolicum: quia caecitas exparte Israel\ncontigit, donec plenitudo gentium intraret\net sic omnis Israel saluus fieret.\nUeni. domine Iesu, sed iam non in umbra, sed in sole iustitiae.\nsi umbra profuit, si passionis tuae umbra protexit, si corporis umbra\nsaluauit. quantum conferre poterit claritas aperta uirtutis! per\numbram lepra curata est, per umbram quoque illius feminae, quae\nfimbriam uestis dominicae attigit, sanguis stetit, per umbram te\nuidimus. quando non habebas speciem neque decorem. umbra tua\ncaro fuit, quae nostrarum aestus refrigerauit cupiditatum. quae\nrestinxit ignes libidinum, quae auaritiae diuersarumque passionum\nincendia temperauit. et quid dicam de umbra domini. quando et\napostolorum umbra sanabat? ueniente etenim Petro unusquisque\nofferebat aegros suos, quos transeuntis apostoli umbra reddidit\nsanitati.\nAudi quia caro domini umbra erat: ecce dominus sedet\nsuper nubem leuem et ueniet in Aegyptum.\net Dauid dicit: sub umbra alarum tuarum protege\nme. factus est igitur exinanitus umbra nobis, quos sol\niniquitatis exusserat. uidimus ergo in umbra eum, cum adhuc fides\nprima proeederet.\nsed nunc iam totum inluminat mundum et tamen\nadhuc eum per sui corporis, quae est ecclesia. umbram uidemus,\nnondum facie ad faciem; neque enim oculi corporis diuinitatis possunt\nrecipere fulgorem. haec quoque umbra totum cotidie protegit orbem\nterrarum. profuit igitur conclusio; conclusit enim deus\nomnia in incredulitate, ut omnium misereatur.\nsed iam consideremus, quid in conclusione dicendum est et\nunde incipiendum.\nExclamaui in toto corde meo: exaudime, domine,\niustitias tuas exquiram, dicit Dauid. cum inpres-\nsiones patimur corporales, exclamare consueuimus, ut alios ad\npraesidium nobis uocare possimus. premebatur sanctus propheta\nadpropinquantibus sibi persecutoribus. Saul primo infestus armato\neum insequebatur exercitu, postea parricida filius inminebat;\nnon contentus fugientis exilio uitam patris quaerebat eripere. sed ab\nillis minus pati poterat, quos in praesenti uidebat, quam ab illis.\nquos non uidebat.\nest enim conluctatio sanctis non solum aduersus\ncarnem et sanguinem, sed etiam aduersus principatus et potestates\nistius mundi rectoresque tenebrarum. qui latronum modo in istius\nsaeculi nocte humanis insidiantur affectibus. horam igitur sanctus\nDauid cum graues aduersum se fieri uideret incursus, exclamauit\nin toto corde suo. etenim aduersus diabolum non uocis magnitudine.\nsed magnanimitate cordis utendum est.\nEst tamen et uox cordis, quia est et uox sanguinis. quae ad\ndeum peruenit; denique deus dicit: uoxsanguinis fratris\n\n\n\n\n\n\ntui clamat ad me. clamat ergo cor nostrum non sono corporis,\nsed cogitationum sublimitate concentuque uirtutum. grandis fidei\nclamor: denique in spiritu adoptionis clamamus: abba pater\net ipse spiritus dei clamat in nobis. magna uox iustitiae, magna est\ncastitatis.\nper quam et mortui locuntur nec solum locuntur, sed\netiam sicut Abel clamant. at uero iniusti anima nec uiuentis clamat,\nquia deo mortua est. nihil in illa sublime, nihil magnificum est\nquale eorum, quorum sonus in omnem terram exiuit et uerba in\nfines orbis terrarum. gracili uoce loquebatur Moyses et plus omnibus\naudiebatur, cotidie auditur in ecclesia. ab illis solis, hoc est Iudaeis,\nnon auditur. qui aure audiunt, sed non audiunt. prophetae dicitur\nalteri: exalta uiribus uocem tuam.\nAnna tamen non clamabat in corde suo sicut Moyses, sed\nloquebatur, fortasse quia filios postulabat, hoc est bona quidem,\nsed priuata, non publica; non clamabat, sed quia a domino postulabat,\nquia domino eum, si quem susciperet, offerebat, loquebatur\ndeo; clamabat autem Moyses, quia non pro se, sed pro omni populo\nprecabatur. unde dictum est ei a domino: qui d clamas? clamabat\naffectu pio et sensu profundo et personabat in caelo, miraculis\npetens digna caelestibus, ut mundi elementa mutaret.\nDenique et ipsius loci seriem recenseamus. instabat Pharao\net innumeris Aegyptiorum stipatus curribus urgebat Hebraeos; hinc\ncircumfusus hostis. inde interfusum mare plebem dei clauserat. nulla\nin armis fiducia, spes nulla in uiribus. strepebat tantummodo querella\nmiserabilis, quod commodius sibi foret dura in Aegypto seruitutis\nonera subire quam acerba in deserto morte consumi,\n\n\n\n\n\n\nquerella nihil praesidii ferens, plurimum offensae adferens.\nstabat ergo\nMoyses maestus sollicitus anxius populi et periculis et querellis,\nexpectans fidem caelestium promissorum, et tacitus secum ipse uoluebat.\nqua tandem dominus ope iniuriae inmemor, memor gratiae\nsubueniret. dicit ad eum dominus: quid clamas ad me? sonum\neius non audio, uocem eius agnosco; silentium eius lego, clamorem\neius in operibus deprehendo. clamabat populus et non audiebatur.\n\ntacebat Moyses et audiebatur.\nnon populo dictum est: quid\nclamas ad me ? non enim ad deum clamabat populus qui iniusta\nto et uiris indigna clamabat. sed Moysi dictum est: quid clamas\nad me?, hoc est: tu solus ad me clamas qui de me speras.\ntu solus ad me clamas qui uirtutem meam excitas, tu solus ad\nme clamas qui per uniuersam terram adnuntiari meum nomen\nexpectas.\nClamabat ergo Moyses in corde suo, et omnis sapiens in corde\nsuo clamat. denique sapientia cum altissima praedicatione conuocat\nad craterem dicens: relinquite insipientiam et\nquaerite sapientiam. magnae sublimitatis, magnae uocis\nhaec praedicatio est quae stultis sapientiam pollicetur. et Iesus\ndominus clamabat: si quis sitit, ueniat ad m e et bibat.\net uere magna clamabat, qui uocabat homines ad regnum caelorum.\nad illum uenerabilem potum, quo uitae aeternae fluctus infunditur.\net tu cum oras magna ora. id est ora quae aeterna sunt. non caduea.\nora quae diuina sunt atque caelestia, ut sis sicut angeli in caelo. noli\norare pro pecunia, quia aerugo est, noli pro auro, quia metallum est.\nnoli pro possessione, quia terra est; oratio ista ad dominum non\nperuenit. non audit deus nisi quod dignum sius ducit esse beneficiis,\nsed audit piam uocem, plenam deuotionis et gratiae.\nNon solum ergo clamandum in corde, sed etiam in toto\ncorde clamandum est. sicut enim corporaliter tunc bene clamatur,\ncum toto ore clamatur, ita spiritaliter toto est clamandum corde,\nsi uolumus magna deferre et a domino quae poscimus impetrare. hanc\ndominus uocem exigebat a populo, quam populus nesciebat, ideoque\ndixit dominus: populus hic labiis me honorat. cor\nautem eorum longe est a me. qui ergo adpropinquauerit\ncorde, ipse auditur a domino; cor ergo prius clamet, ut sermo possit\naudiri.\nSed non satis est clamare ad dominum, sed etiam iustitias\neius exquirere. exquirit autem iustitias, qui id, quod in omnibus\ncreaturis et maxime in animantibus rationabilibus iustum est, prouidentiae\nadscribit diuinae. unde turturi studium pudicitiae. quae\ncompare amisso concubitum indulgere non nouit, quod homines\nseruare non possunt? unde plerisque animantibus tam sobria partus\ncura seruandi. ut, ubi conceptionis munus agnouerint, coitum non\nputent esse repetendum, ne recepterum seminum fiat adulterina\npermixtio? phoenix coitus corporeos ignorat, libidinis nescit in-\nlecebras, sed de suo resurgit rogo, sibi auis superstes, ipsa et sui\nheres corporis et cineris sui fetus. aquila, ne degeneres partus nutriat,\ndiligenti librat examine et adhuc teneros fetus pio ungue suspendit\nsolisque offert radiis, ut, si forte oculos suos ui fulgoris inflexerint.\ntamquam degeneres laxato in praeceps ungue dimittat, sin uero\nnaturae uigorem constanti aduersum radios solis obtutu potuerint\nuindicare, dignae subolem indolis onere grato reportet.\nUolatilia caeli omnia non serant neque metunt et deus\npascit illa. quia iustitias domini custodiunt nihil sibi proprium\n\n\n\n\n\n\nuindicando. sed ligno fructifero, quod domini iudicio communem ad\nescam datum est, famem releuare contenta. ex his igitur nos cognoscimus,\nquam diuinae subsidia prouidentiae hominibus non\ndeessent. si dei iustitiam seruare uellemus. qui alit aues, non aleret\nhomines, quos ad imaginem et similitudinem sui fecit ? nonne pluris\nsumus illis ? naturae praerogatiua pluris sumus, sed inferiores\ndeminutione gratiae et praeuaricationis iniustitia.\nt Uersus secundus: clam ama u i ad te, salua me, et\ncusto d i a m t estimo n i a tua a. repetit quod ad deum clamauerit\net custodem se promittit caelestium statutorum, quae caelo\nterraque testibus dominus deus sanxit, ut praeuaricatores elementorum\ntestimoniis arguantur. quomodo caelum aspiciant praeuaricationis\nsuae conscium ? quomodo fructus de terra expectent. quae\nnouit ingratos ? uide igitur quam non parua promittat propheta. in\nclamando fidelis et promptus affectus exprimitur, in custodiendo\ntestimonia continentiae uirtus, obsequii sedulitas declaratur.\nTertius uersus: anticipaui in maturitate et\nexclamaui. in uerba a tua speraui. Graecus έν άωο̰ία̖\ndixit. quod est ante horam, ante tempus. qui ergo dominum deprecatur.\nnon uelut praescripta praecipue tempora praestoletur.\nnesciens in obsecrationibus domini tempus esse aliquod, sed semper\nin ipsis sit. siue manducamus siue bibimus, Christum adnuntiemus.\nt\\'hristum rogemus. Christum cogitemus. Christum loquamur; in\ncorde nostro semper, semper in ore sit Christus.\nSed forte dicas: quomodo scriptum est: tempus omnibus,\net tempus omni rei sub caelo est?\\' sed Iesus\ndominus supra caelum est, nullo circumscriptus est tempore. claudat\nos suum Arriana perfidia: tempus, inquit, omni rei sub cae-\n1 o; quanto magis sub deo tempus, non supra deum! generatio ex\npatre non habet tempus; neque enim opus ante auctorem, sed auctor\nsupra operis exordium. fortasse obiciant, quia dixit: tempus\nnondum aduenit et iterum dixit: pater. uenit hora:\nsed haec hora hora est passionis. est etiam tempus uirginalis conceptionis:\necce uirgo in uteroaccipiet, quia uirgo sub\ntempore et ideo praescripta aetate concepit.\nQui rogat itaque, semper roget et, si non semper precatur,\nparatum semper habeat precantis affectum. pernoctabat in oratione\ndominus Iesus non indigens precationis auxilio, sed statuens tibi imitationis\nexemplum. ille pro te rogans pernoctabat, ut tu disceres\nquomodo pro te rogares. redde igitur ei quod pro te detulit. audi\nsupra dicentem prophetam:\nmedia nocte surge bam a d\nconfitendum tibi. et tu surge uel media nocte, si non potes\ntota semper nocte uigilare, ut, dum oras nocte, ueri solis pectori\ntuo splendor inradiet, quia omnis anima quae Christum cogitat in\nlumine semper est, dies lucet, (si) tibi Christus adspirat. sed quia\nsequens uersiculus de tempore precandi euidenter expressit, in isto\nuersiculo actuum magis operumque arbitror quam orationis tempus\nintellegendum.\nPraecurrit aetatis maturitatem, quisquis in adulescentia\npositus senilem grauitatem induit et iuuenales annos ueterana\n\n\n\n\n\n\nquadam continentia regit feruoremque uirentis corporis? incana\nmorum maturitate componit. nam quid potest habere laudis, si effetum\ncorpus uoluptatibus et iam senectutis gelu frigidum ad sera\nnno.-deuotionis\nofficia deposito iam segnior uigore conuertat? non est\n----..\ncorona, nisi ubi fuerit difficilioris lucta certaminis, ad quam rari\nadtingere possunt nec omnes qui ingressi fuerint stadium peruenire.\nille laudabilis, cui est in se ipso ante certamen, qui carnem suam\nreluctantem sibi mentis cohercet imperio, parca frugalitate castigat\net seruituti redigit, ne effrenata libertate luxuriet atque indomita\nÂ£_----.\nferuens cupiditate habenas animi regentis abrumpat.\nin hora est ergo\nsenex, si munia sobriae maturitatis exerceat, ante horam praecurrens\niuuenis, si senili pondere incentiua conprimat uoluptatum\nac feruentis inlecebras cupiditatis extinguat; bonus est enim\ndominus sustinentibus, Hieremias dicit et: bonum\nest uiro qui graue portauit iugum a iuuentute,\nsedebit -singulariter et silebit, quia -tulit iugum\nuerbi.\nqm emm a muentute iugum portauent et habenis\nmaturi moderaminis teneriora uolens colla subdiderit. sedebit\nsingulariter remotus a strepitu interpellantium passionum et quietus\nsilebit, cui necesse iam non sit iurgari cum corpore, decertare\neum uariis cupiditatibus, quia tulit iugum uerbi anima quae quaerit\ndeum, quae captiuas sibi fecit omnes delicias iuuentutis.\nunde\nfortasse et illud dominicum: non clamabit ne q ue contendet\nneque audiet quisquam in plateis uocem\neius non solum ad defensionis silentium absolutionisque\n\n\n\n\n\n\ncontemptum et tolerantiam passionis, sed etiam ad conpressiones omnium\naccipere possumus corporalium uoluptatum. unde et alibi scriptum\nest. quia peccatum non fecit. recte igitur tacebat in mortis periculo\nconstitutus qui mortis aculeum non timebat.\nIn uerba, inquit, tua speraui. Graecus έϕήλ́πισα\ndixit, quod est ad sperandum semper crescere et spem spei adiungere.\niustus semper sperat et in aduersis positus et frequentibus adflictus\naerumnis desperare non nouit, sed quo grauiora tolerauerit magis\nsperat et sperandi sumit profectum secundum illud oraculum:\nconsolamini consolamini populum meum, dicit\ndominus. sacerdotes, loquimini iustitiam in\ncor Hierusalem, consolamini eam, quia repleta\nest deiectio et solutum est peccatum eius, quia\nrecepit de manu domini duplicia peccata sua.\nquam cito dixit plenitudinem deiectionis solutionem esse peccati\net repetiuit causam consolationis, eo maius esse reconciliationis\ninsigne. quo numerosior fuerit poena quam culpa.\nIob tot grauatus incommodorum acerbitatibus pio spem\ncumulabat affectu, discretam a piis causam adserens impiorum.\nquorum lumen extinguetur; lux autem secundum Salomonem\nsemper iustis. unde colligitur, quia iustus semper in uerba\ndei sperat et spem adicit spei. quod euidentius expressit Esaias\ndicens:\ntribulationem super tribulationem expecta,\nspem super spem. ad perlactatos et abductos ab\nuberibus loquebatur. hoc est ad eos qui prima infantiae alimenta\ntransissent cibo iam habiles fortiori. exemplo sit, quod ablactatus\n\n\n\n\n\n\nIsaac patriarcha tantus euaserit, ut adhuc inter rudimenta primaeuae\npositus aetatis nequaquam tamen gladium ferituri parentis horruerit.\nplures filios habuit Abraham. nullum ablactauit alium. sed\nin hoc solo legitur fecisse epulum magnum. et bene \\'magnum\nepidum scriptum dixit, quia typus erat eius quem semper\nepulantur corda sanctorum.\nSequitur uersus quartus: praeuenerunt oculi mei\nmane meditari uerba tua. supra ait: praeueni\nἐν ἀωρίᾳ, hoc est \\'ante horas, ante tempus\\', hic ait \\'mane\\', aliud\nsignificans tempus orandi atque psallendi domino, ut sit illud prius\nsecundum quod ait: media nocte surgebam, hoc autem iuxta\nillud : \\'praeueni orientem solem\\'. graue est enim, si te otiosum\nin stratis radius solis orientis inuerecundo pudore conueniat et lux\nclara feriat oculos somnolentos, adhuc torpore depressos.\narguit\nnos tanti temporis spatium sine ullius deuotionis munere ac sacrificii\nspiritalis oblatione feriata nocte transmissum. an nescis, o homo,\nquod primitias tui cordis ac uocis cotidie deo debeas? cotidiana\ntibi messis, cotidianus est fructus. occurre ergo ad solis ortus, ut\nte oriens inueniat iam paratum, ne lumina tua madido adhuc sopore\nmarcentia primus diei fulgor exagitet.\nIn cubili meo in noctibus quaesiui quem\ndilexit anima mea, dicit ecclesia. ideo eum meruit inuenire,\nideo eius gratiam promereri, quia etiam in cubili suo quaesiuit. quaesiuit\nin noctibus. propterea copiam eius adepta in posterioribus\nloquitur ad sponsum: ueni, frater meus, exeamus in agrum,\nrequiescamus in castellis; diluculo\nsurgamus in uineas. aduertis quemadmodum sponsa uerbum\ninuitet dei, ut ueniat in terras et tollat peccata mundi? ager hic\nerat ante desertus, sentibus nostrorum squalidus delictorum, horridus\nspinis. castellum erat, in quo relegatus Adam perpetuo suae\nposteritatis heredes stringebat exilio.\nillo ergo ducit Christiun ecclesia,\nut Adam liberet. deinde exulibus absolutis coepit mundi istius\nager idoneos habere cultores et, qui erat ante ieiunus, factus est uitis\naeternae plantatione fecundus. nec sic tamen spirit i libus laeta palmitibus\neuagatur, sed ad has uineas uocat Christum, ubi psallentes\nsint et orantes, ubi noctibus ac diebus fructus innoxius perseueret.\nI b i, inquit, dabo ubera mea tibi. dederunt\nmandragorae odorem. plerique discernunt quendam inter\nmandragoras sexum, ut et mares et feminas putent esse, sed feminas\ngrauis odoris. significat ergo gentes, quae ante faetebant, cum\nessent infirmiores euirata quadam inbecillitate perfidiae, boni odoris\nfructus ferre coepisse, postquam in aduentum domini crediderunt.\nlegimus etiam, quod mandragoras acceperit sancta Rachel a sorore\nsua Lia. ut concederet ei illa nocte dormire cum sancto Iacob.\nmandragoras Ruben primogenitus adtulerat matri suae Liae, quae\nlippientibus oculis synagogae figuram accepit, quia Christi gratiam\nuidere non potuit hebetato debilis mentis obtutu. quo declaratur,\nquod fructus, quos ante synagoga a primogenito dei filio susceperat.\necclesiae concessit. sed quia illius noctis potita concubitu\ngenuit Lia suae posteritatis heredem, impletur mysterium,\nquoniam credentibus apostolis reliquiae Iudaeorum per electionem\ngratiae saluae factae sunt.\nunde ait ecclesia: nouaetuetera, frater meus.\nseruaui tibi. quis dabit te fratrem. lactantem\nubera matris meae? inueniens te foris osculabor te,\ne t quidem non spernent me. adsumam te\net inducam in domum matris meae et in secretum\ns quae concepitme;docebisme.\nhabens igitur informationem\nnouarum et ueterum scripturarum nec despicabilem\nesse se sentiens non solum orationibus in secreto cordis uerbum\ntenet, uerum etiam psallentis chori uocibus uelut quibusdam eum\ngratiae osculis osculatur.\nItaque malorum granatorum, hoc est diuersorum et innumerabilium\nfructuum et praecipue fidei odoribus grata, sapientiae\net gloriae uitaeque aeternae subnixa diuitiis, quae sunt circa sinistram\net dexteram sponsi, per animas sanctas laudantium congregationum\nplausibus excitat Christum dicens: plausibus, fi liae\nHierusalem, quid suscitetis et quid resuscitetis\ndilectionem usque quo uoluerit.\nUnde eam mirantur filiae Hierusalem, sanctae scilicet animae\npatriarcharum et prophetarum ueterumque iustorum uel\ncaelestes potentiae, dicentes: quae est haec quae ascendit\ndealbata, innitens super fratrem suum? hoc\nest: talibus sollemnitatibus fulget ecclesia et quae ante per diem\nfusca erat, iam splendet in noctibus et relucet.\nIpse quoque dominus tanto munere psallentium delectatus\nait: pone me ut signaculum in cortuum. ut sigil-\nlum in brachium tuum, quia ualida est ut mors\n\n\n\n\n\n\n\n\n\n\ncaritas. durus sicut inferi zelus; alae eius alae\nignis flammae; aqua multa excludere non pote-\n1-.L----,.,..\nrit caritatem et flumina non inundabunt eam. qui\naudit tantam deuotionem ecclesiae, idoneos putat esse iam populos,\nqui in corde nostro et brachio signaculum eius portare possimus.\nipsum enim pater signauit deus et qui testimonium eius accepit\nsignauit, quia deus uerax est, et ideo operantes cibum pernianen-\ntem in uitam aeternam signati sunt ad imaginem et similitudinem\nChristi, qui est imago inuisibilis dei. sicut ergo deus\nuerax est, et tu signa in tuo sensu et opere ueritatem, ut os tuum\nnon loquatur mendacium, manus tuae non operentur opera hominum\nquae sunt fallacis istius mundi, sed illa quae dei sunt, ut pauperibus\nlargiantur, debiles subleuent, mortuos honorent tumuli sepultura.\nhis operibus caritas quaeritur, ut nemo possit a Christo uel..\npericulo mortis auelli. unde ille ait: quis nos separabit a\nChristo? tribulatio an angustia an persecutio.\net infra: confido enim quia neque morsnequeuita\nneque angeli(nequepotestates neque praesentia\nneque futura separare nos poterunt a\ncaritate deiquaeestinChristoIesu).\nEa specie etiam zelus durus est caritatis et alae eius alae\nignis. habet alas sicut columba. sunt enim pennae columbae deargentatae.\nquibus euolat qui diligit, dicens: ecce elongaui\nfugiens et mansi in solitudine. sed alae caritatis alae\nignis, quibus dilectionis inflammat ardorem. hoc uapore feruentes\nfecit dominus angelos suos spiritus et ministros suos ignem urentem,\n\n\n\n\n\n\nsed non exurentem.\nlegimus et alam templi, supra quam diabolus\ntemptans fecit ascendere saluatorem, quae erat in templi culmine.\n. sunt ergo fastigia pietatis, sunt culmina caritatis, quae uaporem\ngratiae pectoribus humanis adolere consuerunt, ut multa aqua\nextinguere atque excludere non queat caritatem et flumina eam saecularium\ntempestatum nulla concludant.\nCum ergo tanta ecclesiae gratia, tanta nos praemia deuotionis\ninuitent, praeueniamus orientem solem, occurramus ad eius\nortus. antequam dicat: ecce adsum. uult se praeueniri sol iustitiae\net ut praeueniatur expectat. audi quemadmodum expectet\net cupiat praeueniri: dicit angelo Pergami ecclesiae:\nage paenitentiam, ceterum uenio tibi. dicit a ngelo\nLaodiciae: aemulare ergo et paenitentiam\nage. ecce sto ad ianuam et pulso, et si quis audierit\nuocem meam et aperuerit ianuam, intrabo\nad e u m.\npoterit intrare; denique nec resurgentem eum ciun corpore\nulla clausarum ualuarum repagula retinere potuerunt, subito se\napostolicis penetralibus inprouisus infudit. sed studia deuotionis\ntuae desiderat experiri, apostolos iam probatos habebat. aut forte\nin persecutione praeuenit; ubi tranquillitas est. praeueniri cupit.\npraeueni certe hunc quem uides solem, surge qui dormis et\nexsurge a mortuis, ut inlucescat tibi (\\'Christus.\nsi hunc solem praeueneris, antequam iste surgat. accipies Christum\ninluminantem. ipse prius in tui cordis inlucescet arcano.\nipse tibi\ndicenti: de nocte uigilat ad te spiritus meus\n\n\n\n\n\n\nmatutinum lumen temporibus faciet splendere nocturnis, si mediteris uerba\ndei. dum enim meditaris, lux est et uidens lucem non temporis, sed\ngratiae dices: quia lux praeceptatua. cum autem te meditantem\nuerba diuina dies inuenerit et tam gratum opus orandi atque\npsallendi delectauerit tuam mentem, iterum dices ad dominum\nIesum: exitus matutinos et uespere delectabis.\nAn uero Moyse magistro usus populus Iudaeorum cotidie\nin senioribus suis, qui ad hoc munus electi sunt, noctibus ac diebus\nsine ulla cessatione recenset scripturas diuinas et, si quid aliud seniorem\ninterrogaueris, nescit nisi scripturae diuinae seriem resultare.\nuacat illic sermo de saeculo, sola illic scriptura contexitur, singulorum\nsibi per uices ora succedunt, ne quando sacer ille sonus mandatorum\ncaelestium ferietur: et tu, christiane, dormis, cui magister est\nChristus, et non uereris, ne de te dicatur: \\'populus iste nec labiis me\nhonorat. Iudaeus uel labiis, tu uero nec labiis\\' ? si illius qui uel labiis\nhonorat cor longe est a deo, quomodo potest cor tuum prope esse,\nqui etiam labiis non honoras? quamdiu somnus, quamdiu te saecularia\ntenent. quamdiu sollicitudines istius uitae, quamdiu terrena!\nDiuide saltem deo et saeculo tempora tua; uel. quando non\npotes agere in publico, quae sunt istius mundi, et tenebrae prohibent\nnoctis, deo uacato, indulge orationibus et, ne obdormiscas, psallito.\nsomnum tuum bona fraude fraudato. mane festina ad ecclesiam, defer\nprimitias pii uoti; et postea, si uocat saecularis necessitas, non excluderis\ndicere: praeuenerunt oculi mei mane medi- tari uerba tua; securus procedes ad tuos actus.\nquam\n\n\n\n\n\n\niucundum inchoare ab hymnis et canticis, a beatitudinibus quas in euangelio\nlegis, quam prosperum, ut te Christi sermo benedicat et, dum recantas\ndomini benedictiones, studium alicuius uirtutis adsumas, ut etiam\nin te benedictionis diuinae meritum recognoscas!\nSequitur uersus quintus: uoce m meam exaudisecundum\nmisericordiam tua m, domine, secu ndum\ni u diciu m tuum uiui fica m e. semper homo, etiamsi\nsanctus et iustus sit, debet orare, ut exaudiat eum dominus secundum\nmisericordiam suam, non secundum merita uirtutis alicuius,\nquia rara uirtus, multa peccata, et secundum iudicium suum, ut\ninfirmis opem ferat. et maxime hoc debemus orare, cum aliquibus\nurgemur aduersis. unde non otiose a sancto Dauid praemissa est\ndiuinae misericordiae postulatio.\nSequitur enim: adpropinquauerunt persequentes\nme i nique, a lege autem tua elongauerunt. Graecus\nsic posuit: adpropinquauerunt persequentes me\niniquitate, hoc est qui cum iniquitate me persequebantur.\nquanto magis mihi adpropinquauerunt, tanto amplius se a lege tua\nseparauerunt, quoniam qui fratrem suum persequitur a lege secernitur;\nlex enim dicit: diliges dominum deum tuum,\ndiliges proximum tuum. non ergo oderim fratrem, ne\ndicatur mihi: si fratrem tuum non diligis quem uides,\nquomodo potes deum diligere quem non\nuides ? nescis fratrem tuum mercem esse sanguinis (Christi?\nmercem ergo non diligis Christi, si fratrem non diligis.\nErgo persecutor mihi adpropinquat, ut noceat, sed is se a\nlege disterminat — quae enim portio iustitiae cum\niniquitate ? — qui autem a lege dei se separat, separat se et ab\naeterna uita; lex enim uita est. denique ostendens propheta legem\ndei ait:\necce ista est uita, quoniam qui facit quae\nlegis sunt uiuet in eis, quod legi utique conuenit spiritali. et\nfortasse qui mihi adpropinquat, ut noceat mihi, dum separatur a lege,\nseparatur a Christo, quia Christus est uita. ego autem si adhaeream\nChristo, nec mihi adpropinquat, quia, etiamsi corporis mei habeat\npotestatem, animae tamen meae nocere non poterit. denique persecutores\nmartyrum quam longe ab eorum meritis separati sunt!\nSed forte dicas: \\'quomodo sancti adhaerent deo?\\' et ideo\nsequitur: prope e es, domine, et o min a praecepta tua\nueritas. prope est dominus omnibus, qui ubique adest, nec\nfugere eum possumus, si offendimus, nec fallere, si delinquimus, nec\namittimus, si colamus.\nspectat omnia deus, omnia uidet, adsistit\nsingulis dicens: deus ad propinquans ego sum. et quomodo\npotest deesse alicubi deus, cum de spiritu dei legeris: spiritus\ndomini repleuit orbem terrarum?, quia ubi\ndomini spiritus ibi dominus deus. caelum e t terram ego\nconpleo. dicit-dominus. ubi igitur deficit qui implet omnia\naut quomodo de plenitudine eius omnes accepimus, nisi omnibus\nadpropinquet?\nDenique Dauid, sciens illum ubique esse et implere caelum\net terras et maria, ait: quo i bo a spiritu tuo aut quo\n\n\n\n\n\n\nfugiam a facietua?si ascendero in caelum tuibi\nes, si descendero in infernum ades; si s u mps ero\npennas meas ante lucem et habitem in nouissimo\no maris. etenim ibi manus tua deducet me et\ntenebit me dextera tua. quam cito significauit ubique\ndeum esse et ubicumque est dei spiritus ibi deum esse et ubi est\ndeus ibi spiritum eius esse praesentem.\nquo loco indiuiduae copula\ntrinitatis expressa est, siquidem haec per os prophetae locutus est\ndei filius, in persona hominis locutus qui per incarnationem descendit\nin terras, per resurrectionem ascendit in caelum, per corporis\nmortem penetrauit infernum, ut solueret alligatos. aut si ad\nprophetam referas, aduertis expressum quod ubique manus et dextera\ndei Christus adsistat. ubi pater deus et sanctus dei spiritus.\nAn cum de sole dubitare nequeamus, quod procedens toto\norbe radios diffundat suos et omnibus lumen infundat. quem etiam\nilli qui uidere non possunt sentiunt tamen aeris ipsius fotu esse\npraesentem — ubi enim deest calor illius ? quo radii eius non perueniunt,\ncum discussis noctis aut nubium tenebris inluminat terras ?\nin caelo fulget, in mari rutilat, feruet in terris —, de sole ergo non\ndubitas quod ubique resplendeat, dedeodubitas quod ubique fulgeat\nsplendor gloriae eius et imago substantiae ?\nquid non penetret ueroum\ndei, splendor aeternus, qui etiam occulta mentis inluminat quae\nnon potest sol iste penetrare? uerbum enim dei gladius spiritalis\nest, usque ad diuisiones animae atque artuum medullarumque perueniens.\nde quo dicit iustus ad Mariam: et tuam ipsius animam\npertransibit gladius, ut reuelentur multorum\ncordium cogitationes.\nPenetrat ergo animam et quasi candor aeternae lucis inlustrat.\nsed quamuis diffusae per omnes et in omnes et supra omnes\npotestatis sit. quia omnibus ortus ex uirgine est, et bonis et malis,\nsicut et solem suum oriri iubet super bonos et malos, illum tamen\nfouet qui adpropinquat sibi. sicut enim a se fulgorem solis excludit,\nqui fenestras domus suae clauserit locumque tenebrosum in quo\ndeuersetur elegerit, ita qui se auerterit a sole iustitiae non potest\nsplendorem eius aspicere, in tenebris ambulat et in omnium luce ipse\nsibi causa est caecitatis. aperi igitur fenestras tuas, ut tota domus\ntua ueri fulgore solis inluceat, aperi oculos tuos, ut uideas orientem\ntibi solem iustitiae, sed caue ne eos ulla stipulae festuca perturbet. si\nquid sordis in oculo mentis fuerit tuae, non poteris intueri, si quid\naegritudinis, plus grauabit; confusam oculorum aciem lux ferit\nmaioremque dolorem excitat. sit ergo simplex oculus tuus, ne incipiat\ntotum corpus tuum esse tenebrosum et uacillet in lumine, sicut\nsunt caecorum uestigia.\nNumquid, si quis ostia domus suae claudat, solis est culpa,\nquod non inluminat domum eius ? ergo si quis peccatorum suorum\nrepagulis obserandam mentem propriam iudicauerit et uerbi a se\nsplendorem stultus auertat ac sibi inferat insipientiae caecitatem,\ncausari poterit, quod sol iustitiae noluerit intrare, aut infirmitateni\nluminis caelestis arguere ? pulsat ianuam tuam dei uerbum. s i\nquis mihi aperuerit, inquit, intrabo. si quis ergo non\naperuerit, numquid non ingredientis et non magis non aperientis\nest culpa? nihil quidem deo est obseratum, nihil clausum aeterno\nlumini, sed portas malitiae dedignatur aperire, conclauia non uult\npenetrare nequitiae.\nAn uero. cum animae nostrae uigor putrem corporis refugiat\nportionem, quod eius gratiam corrupti artus sentire non possint,\ndeus corruptae animae membra quaedam dignatur habitare ? animae\ntamen en uigor per corpus omne diffunditur, siue manus siue pes siue\ndigitus particeps sensus est: dei potest alicubi deesse sapientia, alicubi\neius deesse maiestas?\nsane fugientes non retinet, non cogit in-\n\\' sed neque fastidit adpropinquantes et illius quidem uirtus,\nillius uerbum deus omnibus prope est; in ipso enim constant\nomnia et ipse est caput corporis ecclesiae in quo\nomnis inhabitat plenitudo. sed plerosque ab eo peccata secernunt,\nde quibus dictum est: ecce qui elongant se a te peribunt.\nunde sanctus ait: mihi autem adhaerere deo\nbonumest, et apostolus ait non longe esse deum ab unoquoque\nnostrum: in ipso. inquit, uiuimus et sumus et mouemur\nu r. uitalem etenim omnibus gratiam subministrans omnibus\npraesto est bonitatis suae munere, sed propior est illis qui contrito\nsunt corde.\nQuod uetus quoque per aenigmata historia docet. Moyses\nIn montis Sina supercilio erat et erat solus. populus in ualle in imo\nmontis, presbyteri in parte montis supra merita plebis. sed plurimo\ninteruallo a Moysi meritis separati. non omnes in uertice neque in\nimo omnes, sed populus; Moyses solus in uertice Sina montis. qui\nLatina interpretatione dicitur \\'temptatio\\'. et tu, si supra temptationes\nascenderis et contrito corde detuleris precem. deo proximus\neris, si mundo corde fueris et tu deum uidebis; beati enim m u ndo\ncorde, quia ipsi deum uidebunt.\nQui ergo deo proximus est, dicit: propees, domine,\net omnia praecepta tua ueritas. Iudaeus hoc non\npotest dicere, qui non recipit dominum Iesum; separauit enim\nse nec in ueritate, sed in umbra credit. quomodo dicit: praecepta\ntua ueritas, cum gratia et ueritas per Iesum Christum\nfacta sit, cum eum non agnoscat, qui ueritate et plenitudine\ncircumcisionis suae totum mundum redemit?\nOctauus uersus est: initio cognoui de testimon\niis t ti i s, quia in aeternum fundasti a. de testi-\nmoniis, inquit, tuis ab initio cognitionem et fidem adsumpsi quod in\naeternum fundata sunt; testimonium enim fidele est et praestat\nparuulis sapientiam. si cognouisset Adam et Eua, quod quasi\nparuulis data essent cautiora praecepta, ne usurparent sibi scientiam\nboni et mali, quam recto discrimine definire non possent, paradisi\nincolatum in perpetuum uindicare potuissent. si considerent\nhomines, quia sanguis hominis ad deum clamat, manus proprias a\nnece hominis abstinebunt. si custodiant praecepta quae dedit dominus\ncoram caelo et terra testibus dicens: audi, caelum,\net auribus percipe, terra, scientes quia, quicquid flagitii\ncommiserint. aduersus legem domini fecisse angelorum et potestatum,\nsanctorum quoque hominum testimoniis arguantur, supra haec\ntestimonia fundamentum sibi constituent. quia aeterna sunt\natque perpetua. et nos ergo opus nostrum aedificemus supra\nfundamentum testimoniorum caelestium, ut non ardeat sicut\nlignum aut stipula, sed sicut aurum probetur, ut aeterno maneat\nnixum fundamine.\nIncipit littera \\'Res\\', quae Latina interpretatione \\'caput\\' dicitur\nuel \\'primatus\\'. caput est, ut formam generis humani consideremus,\nquod fouet membra omnia et dirigit atque implet sensibus;\nsensus enim sapientis in capite eius. inde ductus\nuenarum meatusque spiritus, sanguinis uires in totius partes corporis\ndiriuantur; lustrat omnia, ornat omnia. sublato capite corpus\nsine nomine est, non agnoscitur nec ulla superest usura uiuendi.\npropterea, qui in aliquo damnantur crimine, eo quod ornamentum\nest totius corporis abdicantur et, quia turpi uel scelesto reatu beluinae\nscaeuitatis inluuiem uel bestialis inmanitatis horrorem commisisse\ndetecti sunt, tamquam hi, qui proposito humanae moderationis\nexciderint, formam quoque humanae condicionis iubentur\nexuere. reciso enim capite reliqui corporis truncus bestiarum corpori\nconparatur et sapientiae arce fraudatur qui sapientiae non\npotuit tenere rationem. sepelitur igitur sine decore suo corpus; in\ncapite etenim uigor uitae, in capite est gratia uenustatis.\nFertur coluber, cum urgetur periculo, caput semper abscondere\net in orbem se colligens obiecta reliqua parte corporis hoc\nsolum tueri, quod inlisa feratur membra cetera saluo capitis uigore\nreparare. hoc et tu moraliter caput serua, hoc seruato et mystice.\nmysticum caput Christus est, quia omnia in ipso constant et\n\n\n\n\n\n\nipse est caput corporis ecclesiae. hoc caput qui amiserit,\nuiuendi usum habere non poterit, hoc solo distamus a bestiis.\nad imaginem dei et similitudinem uirtutum uigore formati. fides\nnos ab inrationabilium pecudum comparatione secernit. hoc caput\nhumani seruate serpentes. etiamsi omnia membra caedantur, totum\nuratur corpus incendiis, mergatur profundo, euisceretur a bestiis,\nhoc tamen capite custodito uita integra, salus tuta est; nemo enim\npotest perire, cui non sublatus est Christus.\nEst et caput summa studii atque operis nostri, summa\nnegotii, summa spei. summa uirtutum. omnis autem summa est\nstudii nostri, ut simus humiliores, ueritatem sequamur, quam\nnon uidet extollens se, frustra inflatus mente\ncarnis suae et non tenens caput. quod sit hoc caput\neuidenter expressit dicens: ex quo omne corpusper compaginationes\net colligationes subministratum\net copulatum crescit inincrementum dei.\net in Esaiae libro dicit dominus per prophetam: auferam a\nIudaea caput et caudam, initium et finem. hoc\ncaput Iudaea quod tenebat amisit, quae Iesum dominum non recepit.\nubi fides est, et initium et finem habemus, ubi perfidia, nec initium\nnec finis est. ecclesia principium habet, quae Christum habet:\nChristus enim ecclesiae principium est, primogenitus ex\nmortuis. habet et finem, quia ipse est primus et nouis-\nsimus, ipse est finis legis ad iustitiam omni credenti.\nsynagoga nec initium nec finem habet, quia nec in principio\ninuenit quod sequatur nec in fine quod speret. inflatus ergo\ncaput non tenet. hoc est illam Christi humilitatem qua descendit\nusque ad crucem. descendit usque ad inferos. ideo Iudaeus non\n\n\n\n\n\n\ncredidit. quia contempsit dicentem: discitea me, quiamitis\ns um e t humilis corde e. haec humilitas uirtutum omnium\ncaput est. quae totum uelut quoddam nostrorum actuum fouet\ncorpus.\nQuamuis infirmus aliquis sit, pauper, ignobilis, tamen, si non\nse extollat et praeferat, ipsa se humilitate commendat. sit aliquis\npraediues et nobilis: idem, si nobilitatem generis et diuitias suas\niactet, insolentia sui uilis est. sit aliquis facundus et fortis, qui tumore\nfacundiae ac uirtutis elatus plurimum sibi adroget: nonne ei\npropter uerecundiam et insipiens plerumque et inualidus antefertur.\ndenique Pharisaeus in euangelio, cum abstemius et parcus esset\nalieni. liberalis sui, non refugus ieiunii, ut ipse dicebat, tamen propter\niaetantiam etiam illa quae habere poterat amisit; nihil ei tot\ngenera uirtutum uno uitio decolorata prodesse potuerunt. publicanus;\nqui nihil enumerare poterat quod posset probari. propter humilitatem\ntamen iustificatus magis quam ille Pharisaeus descendit\ne teniplo, secundum quod scriptum est in propheta, quia h umiles\nspiritu saluabit.\nHoc autem esse caput, quod haec littera exprimat, euidenter\netiam in Hieremiae Threnis docemur; nam praelata hac littera\nait propheta: spiritus ante faciem nostram christus\ndominus, sub umbra eius in gentibus\nuiuemus. hoc ergo caput uere est quod omnium caput est.\nDiximus de capite. dicamus et de primatu, quod licet sermone\ndistet ac littera, sensu tamen in eandem concurrit intellegentiam.\nprimatus enim legimus in ueteri testamento, quos in primogenitis\nEsau fratri suo cessit, et ideo uocatum est nomen\neius E d o m. hoc est terrenus et callidus. isti sunt autem fratres,\n\n\n\n\n\n\nde quibus rogatus est dominus ab Isaac patre eorum, ut daret ei suae\nposteritatis heredes de Rebecca uxore sua, quae per uiginti annos\nmilium dederat generationis insigne. exaudiuit eum et concepit Rebecca\net rogauit dominum, cum iactare se paruuli uiderentur in\nutero eius, et responsum accepit duae gentes in utero tuo\nsunt et duo populi ab utero tuo separabuntur;\net populus populum superabit et maior seruiet\nminori. nonne apertum est mysterium duos significari populos,\nhoc est populum Iudaeorum seniorem et christianum populum iuniorem,\nqui propter cocturam lentis primatus fratris senioris accepit?\nquo indicio euidenter exprimitur, quod populus senior ille terrenus\npropter intemperantiam gulae primatus quos habebat amisit, populus\nautem ecclesiae per sobrietatem et continentiam primatus. quos\nordine non habebat aetatis, et confessione et pio furto paternae benedictionis\neripuit. quid est igitur quod populus rapuit christianus\nnisi dominum Iesum ? a doebis enim Iohannis Baptistae\nregnum caelorum cogitur et cogentes\ndiripiunt illud, sicut ipse dominus declarauit. bona fraus\nquae uitam furatur aeternam. sed quoniam satis dictum de litterae\nhuius interpretationibus arbitramur, consideremus ea, quae huic\nlitterae propheta subiecit.-\nPrimus itaque uersus est: uide d e humilit at em meam\net erue me, quoniam legem e m tuam non sum oblitus.\nfortasse dicat aliquis: \\'gloriatur de se propheta\\'. etsi gloriatur, gloriatur\nin infirmitatibus suis, in quibus et apostolus gloriatur dicens:\ngloriabor i n infirmitatibus meis, alius in diuitiis,\nalius in titulis nobilitatis ac prosapiae suae, alius in administrationibus\net honoribus gloriatur: iustus in humilitate gloriatur;\nbona\nenim gloria Christo esse subiectum. ut scias autem, quia non iactare\n\n\n\n\n\n\nse cupiat, sed domini in se gratiam prouocare, alibi idem propheta\nait: uide humilitatem meam et laborem meum.\nergo quasi is, qui humiliauerit cor suum, quasi is, qui plurimum\nlaborauerit. ibi sibi dimitti peccata desiderat, hic erui se precatur.\nConstitue aliquem sacerdotem pro ministri salute sollicitum\nquem probatum aduertat deo, aliquem patrem pro filio in aegritudine\nconstituto graui, aliquam feminam uel pro filio uel pro uiro\nmaestam orationibus incubantem, fundentem uberes lacrimas\nnoctibus ac diebus, humiliantem se ac sternentem solo, multiplicantem\nieiunia et, quod his grauius est, mentis atque animi dolore\nconfectam, morbi ac periculi dilatione torpentem dicere ad dominum:\nuide humilitatem meam et erue me.\nConsidera etiam, quia spiritali quodam oleo caelestium praeceptorum\nungit nos atque exercet cotidie scriptura diuina et dominus\nnoster. plurimos ad subeunda certamina gestiens prouocare,\ndiuersa posuit praemia coronarum, considera, inquam, Christi athletam\ninnumeris contentionibus fatigatum ac prope iam lassatis uiribus\nresistentem periculi mole turbatum, cum uideat sibi non solum\naduersus carnem et sanguinem, sed etiam aduersus spiritales nequitias\nquae sunt in caelestibus esse luctamen, dicere: uide hummilitatem\nmeam et erue me, quoniam legem\ntuam non sum oblitus. non enim potuit obliuisci qui\nsecundum eius praecepta certauit.\nContuere etiam aliquem in martyrio constitutum. frequentibus\nadflictum subpliciis, retrusum in tenebras, graui fractum pondere\ncatenarum, neruis crura distentum, euisceratum eculeo, exaratum\nungulis, adustum candentibus lamminis perseuerantis fidei\nuirum. sed iam taediantis animi, quod diutius differatur sacrae\nmortis corona, dicentem: uide humilitatem meam e t\nerue m e, quoniam legem tuam non sum oblitus.\nnon solum enim in studiis atque propositis, sed etiam in temptati- i\n\n\n\n\n\n\n\n\n\n\nonibus humilitatem dici posse testimoniis scripturarum docemur.\nsiquidem lectum est: homines acceptabiles in fornace\nhumilitatis; ταπεινώσεως enim Graecus dixit, quod est\nhumilitatis. hoc ideo posui, quia plurimi habent Latini in fornace\nadflictionis. Latinus discernit. Graecus non separat:\nταπεινωσις* et humilitas uirtutis dicitur et humilitas adflictionis.\nnihil inpedit, si Latinus separat; non enim Graecus ex Latino\ntranstulit, sed Latinus ex Graeco.\nDenique et Hebraei, quamdiu in Aegypto erant, in fornace\nerant ferrea. hoc est in fornace temptationis, in fornace adflictionis,\ncum duris adfligerentur imperiis. unde et scriptum est: quia\neduxit eos deus de fornace ferrea, ex Aegypto.\nfornax erat ferrea, quia nullius adhuc in Aegypto opera\nuirtutum plena lucebant, nullius aurum illic fuerat conprobatum.\nnullius plumbum iniquitatis exustum. dura fornax fornax\nmortis perpetuae, quam fornacem nullus poterat euadere.\nquae omnes consumeret, in qua solus dolor esset et luctus.\nat uero fornax. in qua Ananias Azarias Misahel hymnum\ndomino canebant, fornax aurea illa, non ferrea, per quam toto\norbe sapientia fide deuotionis inluxit. erat quidem etiam haec fornax\nin Babylonia, ubi aurum non erat spiritale nisi forte captiuum; captiuam\nenim dominus duxit captiuitatem. hoc erat aurum indcisanctis,\nqui captiui erant apud Babylonios corpore, spiritu autem apud\ndeum liberi, soluti uinculis captiuitatis humanae, iugo gratiae spiritalis\ninnexi. et fortasse eadem fornax ferrea fragilibus est. aurea perseuerantibus.\nOmnes oportet per ignem probari quicumque ad paradisum\nredire desiderant; non enim otiose scriptum est. quod eiectis\n\n\n\n\n\n\nAdam uel Eua de paradisi sede posuit deus in exitu paradisi gladium\nigneum uersatilem. omnes oportet transire per flammas, siue ille\nIohannes euangelista sit, quem ita dilexit dominus, ut de eo diceret\nad Petrum : si sic eum uolo manere, quid ad te ? tu me\nsequere.\nde morte eius aiiqui dubitauerunt, de transitu per ignem\ndubitare non possumus, quia in paradiso est nec separatur a Christo.\nsiue ille sit Petrus qui claues accepit regni caelorum, qui supra mare\nambulauit, oportet ut dicat: transiuimus per ignem et\naquam et induxisti nos in refrigerium. sed Iohanni\ncito uersabitur igneus gladius, quia non inuenitur in eo iniquitas\nquem dilexit aequitas. si quid in eo uitii humani fuit. caritas diuina\ndecoxit; alae enim eius sicut alae ignis.\nQui hic habuerit caritatis ignem, illic ignem gladii timere\nnon poterit. ipsi Petro, qui totiens mortem suam pro Christo obtulit.\ndicet: transi, recumbe. sed ille dicet: ignenosexaminasti,\nsicut igne examinatur argentum. etenim\nin quo aqua multa excludere non potuit caritatem, quomodo\neum ignis excludet ? sed ille examinabitur ut argentum, ego examinabor\nut plumbum; donec plumbum tabescat, ardebor.\nsi nihil argenti\nin me inuentum fuerit, heu me! in ultima inferna detrudar aut ut\nstipula totus exurar. si quid inuentum in me fuerit auri uel argenti\nnon per meos actus, sed per misericordiam et gratiam Christi, per\nministerium sacerdotii, dicam fortasse ego: etenim qui sperant\nin te non confundentur.\nIllo igitur igneo gladio iniquitas exuretur quae sedet super\ntalentum plumbeum. ideo unus ignem illum sentire non potuit qui\n\n\n\n\n\n\n\n\nest iustitia dei Christus, quia peccatum non fecit; nihil enim ignis\nin eo quod exurere posset inuenit. denique soli eleuatae sunt portae\naeternales, ut introiret rex gloriae, non reus causae.\net hic quidem\nmortem caro illius gustauit; neque enim aliter posset resurgere. quod\nlegi, praesumo, quod non legi, ueneratus scientibus derelinquo unum\nconfitens, quia, quicquid caro illa subiit, ideo subiit, ut uiam ceteris\nuel triumphandi per martyrii passionem uel transeundi in paradisum\nsuis uestigiis reformaret. nemo ergo sibi adroget, nemo de meritis,\nnemo de potestate se iactet, sed omnes speremus per dominum Iesum\nmisericordiam inuenire, quoniam omnes ante tribunal eius stabimus.\nde illo ueniam, de illo indulgentiam postulabo; quae enim spes\nalia peccatoribus ? .\nEt qui se hic aurum putat, habet plumbum, et qui putat\nse granum tritici, habet stipulam quae possit exuri. sed hic sibi\nmulti aurum uidentur. non illis inuideo; sed etiam aurum examinabitur,\nuretur, ut possit probari. sic enim scriptum est: sicut aurum\ninconflatorio probabo illos. ergo aduertant, quia\nexaminabuntur omnes. multi ergo, qui se aurum putant, et ipsi humilitatem\nsequantur, ut uitia sua decoquant.\nsed hic inanis iactantia\nest. ideo multis, qui se massas auri putant, dicit sapientior\nauri massa: omnes nos fornax probabit. ergo quia examinandi\nsumus, sic nos agamus, ut iudicio probari mereamur diuino. teneamus\nhic positi humilitatem, ut, cum unusquisque nostrum uenerit\nad iudicium dei, ad illos ignes, quos transituri sumus, dicat: uide\nhumilitatem meam et erue me. nam si superbus fuerit,\nsi adrogans, si contumax, non poterit hoc dicere. nemo autem dicet:\n\\'uide superbiam meam\\', sed: uide humilitatem meam,\nut eius gratia erui ab illo igne mereatur.\nEst ergo humilitas laboris et fatigationis, est et humilitas\nuirtutis atque propositi, quam et in secundis et prosperis et in otio\npositus tenet iustus. nullo scilicet fractus labore, nullius certaminis\ndubius euentu humilem omnibus affectum exhibet nec sua extollere\nstudet, sed magis minuere operis sui pretium et meriti sui\ngratiam.\naudi iustum humiliantem se: e g o, inquit, summinimus\nu postolorum. me uas electionis diuinae, ille gentium\ndoctor minimum esse se dicit, indignum eius officii nomine quod suis\noperibus praeferebat nihilque sibi adrogat, sed totum gratiae dei\ndeputat. hoc utique decet iustum.\nHac humilitate Abraham pater fidei nuncupatus est. qui.\ncum diuino participaretur alloquio, terram se esse dicebat et limum.\nipse quoque dominus ait: egoautem sum uermis et non\nhomo, obprobrium hominum et abiectio plebis,\ncum de sui corporis passione loqueretur, qui non quae sua sunt quaesiuit.\nsed quae aliorum.\ncuius nos imitatores uult fieri apostolus atque\nque hortatur dicens: hoc enim sentite in uobis quod\net in Christo Iesu, qui cum in forma deiesset non\nrapinam arbitratus est esse se aequalem deo.\nsed semet ipsum exinaniuit formam seruiaccipiens.\nnec nos igitur nobilitatem generis nec diuitias requiramus,\nsi uolumus Christum sequi. exinaniuit se, cum esset in dei forma.\ncum diues esset, pauper factus est. noli et tu contemnere plebeium,\nquia nobilis es, noli despicere seruum. quia potens es, noli pauperem\nfastidire, quia diues es. numquid nobilior, numquid potentior, numquid\nditior Christo es?\nille pro te suscepit illa quae tu despicis, ille\npro te humiliauit se usque ad mortem et mortem crucis, ut tuae\n\n\n\n\n\n\nlapsum aboleret superbiae, ut, quod per unius Adae inoboedientiam\nperdideramus, per unius domini Iesu oboedientiam reciperemus.\npropter quod deus, inquit, illum exaltauit et dedit\nilli nomen super omne nomen, ut in nomine\nIesu omne genu flectatur, quoniamdominus Iesus\nin gloria est dei patris.\nConsidera, o homo, quid legas. non laborauit apostolus potentiam\nChristi probare, sed oboedientiam praedicare, sed demonstrare\nquanta sit humilitatis gratia, quantus eius profectus. si simplicibus\naccipias auribus, et Christum exaltauit;\nsed Christus non\nquae sua, sed quae tua erant, illa humilitate quaerebat. accipe ergo\nargutis auribus: moraliter tibi profuit, mystice tuam redemit salutem.\nquomodo uis intellege, salus est tua. si putas quod Christo\nprofuit humilitas sua, cui ergo non proderit? si illum exaltauit, quem\nnon augebit?\nfactus est minister omnium dominus et auctor omnium\nuapulauit. pedes lauit, crucifixus est, mortuus est. sed in his omnibus\ndetrimentum nullum uideo diuinitatis eius, profectum operationis\nagnosco. qui nihil habebat quod ad potestatem suam adderet,\nhabuit quod ad cultum suae maiestatis adiungeret. audeo dicere:\noperationis suae munus amiserat, nisi id humilitas recepisset.\nitaque nos quidem redemit, sed etiam sibi adquisiuit. nihil ergo humilitas\nadfert dispendii; ille qui se exinaniuit plenus est, ille qui non\nrapinam arbitratus est esse se aequalem deo, formam serui accipiens,\nin gloria est dei patris. suscepi quem nesciebam, agnoui quem non\ncognoscebam. confiteor quem negabum. ipsi genu corporis flecto. ipsi\ngenu mentis inflecto. ipsum adoro quem ante fugiebam.\nGratias tibi agimus, Iesu domine, quod creasti nos et creatos\nferis bestiis, mutis animantibus praefecisti. maiora sunt\n\n\n\n\n\n\nuisitationis tuae munera. usitatos maiestatis tuae consortiis honorasti\ndicens: narrabo nomen tuum fratribus meis; suscepto\nenim corpore frater es factus nec dominus esse desisti.\nmaior\nredemptionis gratia. periclitantes morte propria redemisti, sicut\nscriptum est: expedit unum hominem mori pro populo.\nsuscitasti mortuos dicens: soluite hoc templum.\net in triduo resuscitabo illud ; in illo enim templo dominici\nCorporis omnibus resurrectio adcreuit.\nresurgentes adaequauisti\nangelis, sicut dixisti: quoniam quae non nubunt et\nqui non ducunt uxores erunt sicut angeli in\ncaelo, postremo ad dexteram dei in illo filii hominis solio conlocasti,\nsicut ipse dignatus es dicere: ex hoc autem erit filius\nhominis sedens ad dexteram uirtutis dei.\nUnde apostolus admirans diuinae dona pietatis, simulostendens\nunam patris et filii esse liberalitatem ait: deusautem\nqui diues est in misericordia propter multam\ncaritatem qua dilexit. audis in quo debeas, homo.\ndiues esse. quas habere uirtutes: amorem dei in te probare, imitari\ncaritatis caelestis dulcedinem.\net addidit: et cum essemus\nmortui peccatis, conuiuificauit nos in Christo.\ncuius gratia estis saluati, et simul suscitauit,\nsimul fecit sedere in caelestibus in Christo\nIesu. in Christo utique honoratur et caro. ille igitur. qui ad\ndexteram dei sedet, propter nos humiliatus est ideoque dicit nobis:\ndiscite a me, quia mitis sum et humilis corde.\nnon dixit: \\'discite a me quia potens sum\\\\ sed quiahumilis\ncorde, ut tu illum imiteris, ut tu ei dicas: domine, audiui uocem\ntuam, impleui praeceptum tuum. dixisti ut a te disceremus humilitatem:\ndidicimus non solum sermone tuo, sed etiam actu tuo; feci\nquod imperasti: uide humilitatem meam.\nAthleta bonus membra sua monstrat, ut conuersationis suae\nadprobet disciplinam. monstrat etiam tunc membra sua, quando\npost aliqua certamina grauiora iterum certare conpellitur, ut iudex\nuidens fessum corpus nequaquam eum certare conpellat. et tu ostende\ncordis tui humilitatem, ut titulos uirtutis ostendas, ostende et\ncordis tui certamina, ut dicas : certamen bonum certaui,\ncursum consummaui et uidens spiritalis iudex certaminis\ncoronam iustitiae decernat, quoniam legem agonis implesti.\nSequitur uersiculus secundus: iudicaiudi cium eum\net libera me; propter uerbum tuum uiui f ica\nme. festinant innoxii ad iudicium et propriae innocentiae arbitro\nse desiderant citius conprobari; habet hoc usus etiam in saeculo\nquod est commune cum sanctis. uerum is, qui apud deum iustus est,\nhabet aliam causam iudicii non timendi, quia apud misericordem\niudicem sibi causa est, apud redemptorem suum uult cito et sperat\nabsolui; absolutio enim matura sanctorum est. unde et dominus ait\nper Ezechiel ad angelos, qui ministri sunt ultionum : a sanctis\nmeis incipite. non uult dominus commune sanctis cum\ndiaboli sociis consortium esse iudicii; diabolus enim et ministri\neius cum hominibus non flagellabuntur.\nseparata est poena, ubidistat\net culpa. ideoque alio loco scriptura ait: tempus incipere\niudicium dei a domo dei. quos miseratur enim, cito\n\n\n\n\n\n\ncastigat, ut non diutius adficiantur futuri expectatione iudicii, non\nprolixius misera reatus sorte macerentur, ut unusquisque reddat\netiam duplicia peccata sua, quo tandem possit absolui. poena enim\nreorum quaedam absolutio delictorum est.\nUidemus in hoc saeculo insertos nexibus catenarum reos in\nspecie pompae miserabilis duci, et nonnumquam hoc patiuntur\ninsontes. ut tolerabilius sit mori quam talia subire supplicia. optant\nutique audiri bene sibi conscii, optant etiam hi, qui grauibus flagitiis\nurgentur, poenam mortis celeritate transigere, ut aliquanta\nconpendia poenarum lucrentur.\nspes est etiam de iudicis misericordia.\nipso exilio claustra carceris duriora sunt nec reditus in perpetuum\nomnibus intercluditur relegatis. si hoc operatur humanum\nexamen, quanto magis Christi est omnibus expetendum! differtur\ndiaboli iudicium, ut sit semper in poenis reus, semper inprobitatis\nsuae innexus catena, conscientiae suae in perpetuum sustineat ipse\niudicium.\nideo diues ille in euangelio licet peccator poenalibus urgetur\naerumnis, ut citius possit euadere, diabolus autem nequaquam\nperuenisse ad iudicium demonstratur, nequaquam adhuc poenis esse\nsubiectus. nisi quas ipse tantorum conscius scelerum soluit timore\nperpetuo, ne aliquando securus sit.\nImmo, ut uerius dicam, sanctus ad iudicium uenit, impius\nnon uenit, quoniam non resurgunt impii in\niudicium. hic petit ut absoluatur, alius ut cohercitus dimittatur;\nqui autem non credidit. non iudicatur. sed impietatis suae iudicio\nIpse punitur. apud imperatores istos non puniuntur sceleris rei\nbarbari quod in sua gente commiserint. quia non sibi subditi. sed\ngrauiore nomine hostes habentur, qui sine interrogatione priuati\nsceleris puniuntur. ita et Christus suos castigat quos diligit, alienos\ntamquam generali damnatione impietatis adstrictos poenae donat\naeternae; nouissima enim destruetur mors. et tamen\nuerecunde docet propheta exemplo sui, ut etiam qui diffidit operibus\nsuis propter uerbum tamen clementiorem speret sententiam.\nAlius propter diuitias uiuere cupit, alius propter filios. hic\npropter uerbum dei uiuificari petit, sicut Symeon domini expectauit\naduentum; unde et dominum in templo accipiens ait: nunc\ndimittis seruum tuum in pace, quia uiderunt\noculi mei salutare tuum, adserens uiuendi sibi cupiditatem\naliam non fuisse nisi ut Christum uideret. denique uidit et uinculis\nsolui corporis postulauit.\nPossumus etiam intellegere: iudica iudicium meu\nm. quasi grauior nobis causa sit de iudicio nostro quam de errore\ndicenda; erranti enim facilius datur uenia quam inprobe in alium\niudicanti. necesse est enim eam formam in te redire iudicii, quam\nin alium ipse decernendam putaueris.\nSequitur uersus tertius : longe est a peccatoribus\nsalus. quoniam iustitias tuas non exquisierunt.\nquorum serum est iudicium, eorum salus longe est; sed ipsi sunt\nsui auctores periculi, qui domino non adpropinquarunt. ideo facti\nsunt longe. quia uoluntate sua a salutis se gratia separauerunt;\nnon refugit eos salus, sed ipsi salutem qui se elongauerunt. uenit\nad Iudaeos, sed illi salutem non receperunt. quomodo non receperunt.\naudi Iesus salus est, Iesus filius hominis nuncupatus est;\nuenit filius hominis quaerere e t saluum facere\n\n\n\n\n\n\n\n\nquod pe ri era t, sed Iudaei dimitti sibi latronem postularunt\nIesum repudiauerunt.\\'\nQuis est autem qui se longe facit a domino nisi qui non\nexquirit iustitias eius? qui uero iustitias exquirit prope est. adhaeret\ndeo. et ideo iustitias dei quaerentibus dicit apostolus: uos\nqui eratis longe facti estis prope in sanguine\nChristi. sanguis Christi iustitia est; denique ipse ait ad Iohannem:\nsine nos implere omnem iustitiam.\nSequitur uersus quartus: miser ationes tuae multae\nnimis, domine; secundum iudicia tua uiuifica\nM e. etsi longe est a peccatoribus salus, tamen nemo desperet. quia\nmultae sunt misericordiae. qui suo peccato pereunt. misericordia\ndomini liberantur: miserebor, inquit, cuius misertus\ne r o. palam apparuit non quaerentibus, uocauit refugientes, congregauit\nignaros, pro omnibus se obtulit passioni. non ergo multum\nmisericors ? misericordia enim hominis in proximum suum, misericordia\ndomini in omnem carnem, ut omnis caro ad deum ascenderet\nilla domini miseratione donata.\nSed quomodo, cum dixerit multas esse domini miserationes,\nsecundum iudicia eius uiuificari petit, maxime cum ipse alibi dicat:\ne t non intres i n iudicium cumseruotuo ? sed aliud\nest illud iudicium beneficiorum Christi, cui respondere non possumus\n— quis enim potest debitum referre naturae, debitum salutis\net gratiae? —, aliud iudicium, quo fragilitatis nostrae aestimatione\ncensemur. in hoc ipso tamen iudicium cum misericordia copulatum\nest, ut ueritas iudicii miseratione domini temperetur.\nAut fortasse, quia dixerat: iudica iudicium meum,\nideo subtexuit miserationes domini nimium multas esse; graue est\nenim de alio iudicare. unde etiam scriptum est: nolite iudicare,\nut non iudicemini. cum enim unusquisque sit su-\norum conscius peccatorum, quomodo potest de alterius iudicare peccato\n? iudicet de alterius errore, qui non habet quod in se ipse condemnet,\niudicet ille, qui non agat eadem quae in alio putauerit\npunienda, ne, cum de alio iudicat, in se ferat ipse sententiam, iudicet\nille, qui ad pronuntiandum nullo odio, nulla offensione, nulla\nleuitate ducatur. audisti hodie, quid iudex uerus et iustus locutus\nsit: non possum, inquit, ego a me facere quicquam.\nNonnulli haeretici solebant hinc facere quaestiones, quasi\ninfirmus esset filius qui a se nihil faceret, quasi secundum diuinitatem\nquoque subditus et paterno subiectus imperio, nec aduertunt, quod\nhoc quoque magis potestatis diuinae unitas conprobetur, ubi putant\ninter patrem et filium esse distantiam potestatis. nihil a se facit filius,\nquia per unitatem operationis nec filius sine patre facit nec sine filio\npater. denique pater dicit ad filium: faciamus hominem\nad imaginem et similitudinem nostram, communem\nadserens operationem esse, ubi commune consilium est. quid\nsine sapientia facit qui omnia in sapientia fecit, ut lectum est:\nomnia in sapientia fecisti? denique Sapientia dixit:\ncum faceret caelos cum illo eram, et ego eram\ncui adplaudebat, et euangelista ait : omnia per ipsum\nfacta sunt et sine ipso f actum est nihil, ut doceret\nnon solum operatorem omnium filium, sed etiam paternae operationis\nesse consortem.\nEgo tamen arbitror, quod hic locus ad iudicii formam uideatur\nesse referendus; euangelium etenim non solum fidei doctrina.\n\n\n\n\n\n\nsed etiam morum est magisterium et speculum iustae conuersationis.\ninuenio in euangelio, quod dominus Iesus multorum affectus et\nofficia susceperit, ut doceret, quomodo nos in his conuersari oporteret\nofficiis. suscepit personam pastoris et ait: pastor bonus\nanimam suam ponit pro ouibus suis, ideoque pro\nrationabili grege se ipsum passioni corporis non negauit, ut ouem\nlassam crucis suae humeris superponens pii oneris functione recrearet.\nSuscepit aduocati personam; ipsum enim aduocatum habemus\napud patrem. pernoctabat in oratione pro nobis, ut nos suo\ninformaret exemplo, quemadmodum ueniam nostris debeamus\nexorare peccatis. non enim ideo pernoctaret, quasi qui aliter patrem\nnobis reconciliare non posset, sed ut qualis aduocatus esse debeat demonstraret,\nqualis sacerdos, ut non solum diebus. sed etiam noctibus\n\npro grege Christi debeat precator adsistere.\nan inpetrandi egebat\nauxilio, qui facere ipse poterat quod rogabat, quemadmodum ipse\ndicebat: ego ad patrem uado, et quodcumque ab\neo petieritis in nomine meo hoc faciam? denique\nalibi ait, cum Lazarum suscitaret: sciebam quod semper\nme audis, nec quasi infirmus pernoctabat, qui sciebat quod semper\nauditur, et clamauit: Lazare, ueniforas. locuta est resurrectio,\nmors recessit.\nSuscepit etiam affectum rei et stetit ante iudicem reus nec\ndedignatus est dominus omnium praesidis uilitatem. interrogatus\ntacebat. ostendens non in clamore uocis nec in forensis adsertione\npatrocinii. sed in conscientiae integritate esse innocentiae defensionem\nnec salutem corporis ambiendam, sed animi puritatem. denique.\nqui Susannam absoluit tacentem, se obtulit morti; in illa causa.\nut nemo desperaret, in hac, ut redimendae uniuersitatis sacrificium\nnon negaret. caesus postremo non conuiciatus est, non repercussit,\net dominus caeli atque terrarum studium deposuit ultionis, uocem\nhumilitatis emisit dicens: si male locutus sum m, testimonium\nperhibe de malo; si bene, quid me\ncaedis? quasi infirmus caedis deplorat iniuriam et, cum se\nposset ulcisci, queri maluit quam uindicare.\nErgo et hic personam iudicis propositumque suscepit dicens:\nnonpossum a me facere quicquam. bonus enim iudex\nnihil ex arbitrio suo facit et domesticae proposito uoluntatis, sed\niuxta leges et iura pronuntiat, scitis iuris obtemperat, non indulget\npropriae uoluntati, nihil paratum et meditatum domo defert, sed\nsicut audit ita iudicat et sicut se habet negotii natura decernit. obsequitur\nlegibus, non aduersatur, examinat causae merita, non mutat.\nDiscite, iudices saeculi, quem in iudicando tenere debeatis\naffectum, quam sobrietatem, quam sinceritatem. dominus omnium\ndicit: non possum ego me facere quicquam. alibi\nlego: negare semet ipsum non potest. non potest.\nutique non per infirmitatem, sed per integritatem. non per inpossibilitatem\nfaciendi, sed per obseruantiam iudicandi. quid non\npotest qui omnia potest, nisi quod posse nolit? non uult posse quod\ndamnet, non uult posse aduersus fidem, non uult posse aduersus uentatem.\naudi postremo ipsum dicentem. cur non possit a se facere\nquicquam: sicut audio, inquit, et iudico, hoc et: non ex\nmea potestate decerno quod libitum, sed ex iudicandi religione quod\niustum est, et ideo iudicium meum uerum, quia non uoluntati meae\nindulgeo, sed aequitati. audite quid iudex dicat caelestis: non\npossum a me facere quicquam; sicut audio.\net iudico.\nEt Pilatus dicebat ad dominum Iesum: potestatem\nhabeo dimittendi te et potestatem habeo crucifigendite.\nusurpas, o homo, potestatem quam non habes.\ncum deus neget se habere, qui habet super omnia potestatem. audi\nquid iustitia dicat non possum a me facere quicquam.\naudite quid iudex aequitatis adserat: sicut audio, et iudico.\naudite quid iudex iniquitatis loquatur: potestatem habeo\ndimittendi te et potestatem habeo crucifigendite.\ntua. tua, Pilate, uoce constringeris, tua damnaris sententia.\npro potestate igitur, non pro aequitate crucifigendum dominum tradidisti,\nper potestatem absoluisti latronem, auctorem autem uitae\ninterfecisti. sed nec istam a te habuisti quam habere te adseris\npotestatem. denique dicit tibi dominus Iesus: non haberes\npotestatem aduersum me ullam, nisi data tibi\nesset desuper. mala potestas licere quod noceat; potestas\nista tenebrarum est, uerum non uidere, sed spernere.\nAudite quid uerus iudex loquatur: non quaero uoluntatem\nmeam, sed uoluntatem eius qui me\nmi sit. quasi homo loquitur, quasi iudex docet, quoniam qui iudicat\nnon uoluntati suae obtemperare debet, sed tenere quod legum\nest. constitue iudicem de hoc saeculo: numquid potest aduersus\nimperialis formam uenire rescripti ? numquid potest normam Augustae\ndefinitionis excedere? quanto magis diuini formam debemus\nseruare iudicii!\nChristus dicit: non quaero uoluntatem\nmeam, hoc est hominis, quae uel odio dirigitur uel studio intenditur\nuel gratia inflectitur uel aliorum mendacio deprauatur - omnis\nenim h o in o mendax â€”. sed uoluntatem, inquit,\neius qui i me misit, hoc est: diuinae cognitionis formam ueni\n\n\n\n\n\n\ndocere, ut in iudicando magis cordi sit ueritatis custodia quam oboedientia\nuoluntatis. non ergo hic quoque infirmitas potentiae, sed\nforma est expressa iustitiae.\nIustum igitur est iudicium filii dei, quia secundum uoluntatem\nest dei, non secundum hominis affectum. deus enim misericordiarum\nplenus est et misericordia eius cum iudicio et iudicium\ncum misericordia; neque sine iudicio miseretur neque sine misericordia\niudicat. denique seriptum est: misericordia eiusin\nstateris.\nfilii autem hominum mendaces in stateris\nut decipiant. examinat ergo et trutinat deus menta\nsingulorum et quemadmodum pro mensura dat gratiam, ne supra\nmensuram sit, ita pro mensura dat misericordiam. unde ait: m e nsuram\nbonam confertam commotam supereffluentem dabunt\nin sinumuestrum. eadem mensura\nqua mensi fueritis reddetur uobis. similiter in\nstatera singulorum opera pensantur, ut, si bona malis praeponderant,\nremuneratio praemii deferatur, si peccata uirtutibus, tristior reum\npoena constringat. quod expressum habes ad Timotheum, dicente\napostolo Paulo: quorundam hominum peccata manifesta\nsunt praecedentia ad iudicium, quos- dam autem et subsecuntur. similiter et facta bona manifesta\nsunt et quae aliter se habent abscondi non possunt.\nOmnia ergo a domino deo nostro mensura quadam et pondere\nfiunt. quis posuit, inquit, rupes in statera? et\nsupra: quis mensus est manu aquam et caelum palm\no ? qui nostra examinat, sua utique examinata largitur et\nsaluo omnia decernit examine. ponderat misericordiam, ponderat* t\nultionem; in utroque certum pondus habilisque mensura est.\nunde et Dauid ait: et potum dabis illis in lacrimis\n\n\n\n\n\n\n\nin mensura, ne sine moderatione mensurae poenae\ncumulo grauarentur et sustinere non possent.\net alibi idem\nait propheta: calix in manu domini uini meri\nplenus est mixto, et inclinauit ex hoc in\nhoc; uerumtamen faex eius non est exinanita.\net Hieremias ait: calix aureus Babylon in\nmanu domini, a quo inebriatae sunt gentes, hoc est:\npoena a nationibus persoluta est, ne diutius insultarent, quod\ndei populum acerbissima populatione uexarint.\nsensus igitur uersus\nDauitici hic est: parata et plena est poena quae debetur impiis.\nquam dominus declinat in perfidos; sed tamen miseratione sua\nnon usque ad faecem dignatur effundere, ne plenitudinem supplicii\nferre non possint. inclinat ergo calicem. non euacuat; quod inclinat.\ncensurae est, quod non euacuat, misericordiae.\nErgo iudicium quoque misericordia temperat dominus deus\nnoster. quis enim nostrum sine diuina potest miseratione subsistere ?\nquid possumus dignum praemiis facere caelestibus ? quis nostrum ita\nadsurgit in hoc corpore, ut animum suum eleuet, quo iugiter adhaereat\nChristo ? quo tandem homini merito defertur, ut haec corruptibilis\ncaro induat incorruptionem et mortale hoc induat inmortalitatem?\nquibus laboribus, quibus iniuriis possumus nostra\neleuare peccata ? indignae sunt passiones huius\ntemporis ad superuenturam gloriam. non ergo secundum\nmerita nostra, sed secundum misericordiam dei caelestium\ndecretorum in homines forma procedit.\nSequitur uersus quintus: multi persequentes me\net tribulantes me; a testimoniis tuis non declinaui.\nnon est magnum, si tunc a dei testimoniis non declines, cum te\nnullus adfligit, nullus persequitur. quis enim inoffense sibi prosperorum\neuentuum secundante successu fieret ingratus ? quis diuitiis\nadfluens, iugi salute robustus non ad dei gratiam referat quod sibi\nilla concessa sint ? denique cum sanctum Iob dominus praedicaret,\nait aduersarius: num quid gratis colit Iobdominum?.\nnonne tu omnia dedisti ei? mitte manum tuam\nin omnia quae habet, si non in faciemte benedicet.\ntunc igitur plus probatus est, quando amissis opibus et filiis a\ndomini cultu et gratia non recessit.\nsed non unus persecutor est,\nmultos ministros habet. sed non te terreat. per multas enim\ntribulationes oportet nos introire in regnum\ndei. si multae persecutiones, multae probationes; ubi multae coronae.\nmulta certamina. tibi ergo proficit quod multi persecutores sunt,\nut inter multas persecutiones facilius inuenias quemadmodum\ncoroneris.\nUtamur exemplo Sebastiani martyris, cuius hodie natalis\nest. hic Mediolanensis oriundo est. fortasse aut iam discesserat\npersecutor aut adhuc non uenerat in haec partium aut mitior erat.\naduertit hic aut nullum esse aut tepere certamen. Romam profectus\nest, ubi propter fidei studium persecutiones acerbae feruebant;\nibi passus est, hoc est ibi coronatus. itaque illic, quo hospes aduenit.\ndomicilium inmortalitatis perpetuae conlocauit. si unus persecutor\nfuisset, coronatus hic martyr utique non fuisset.\nSed quod peius, non hi solum persecutores sunt qui uidentur,\nsed etiam qui non uidentur, et multo plures persecutores. sicut\n\n\n\n\n\n\nenim unus persecutor rex multis persecutionis praecepta mittebat\net per singulas uel ciuitates uel prouincias erant diuersi persecutores,\nita etiam diabolus multos ministros suos dirigit, qui non foris\ntantummodo. sed etiam intus faciant persecutiones in animis singulorum.\ne his dictum est persecutionibus: omnes qui uolunt\npie uiuere in Christo Iesu persecutionem patiuntur.\n\\'omnes\\' dixit, nullum excepit. quis enim exceptus potest\nesse, cum ipse dominus persecutionum temptamenta tolerauerit?\npersequitur auaritia, persequitur ambitio, persequitur luxuria,\npersequitur superbia, persequitur fornicatio. unde et apostolus ait:\nfugite fornicationem; nam qua causa fugeres. nisi illa\nte persequeretur ? est enim malus spiritus fornicationis, est malus\nspiritus auaritiae, malus spiritus superbiae.\nIsti sunt persecutores graues, qui sine gladii terrore mentem\nhominis frequenter elidunt, qui inlecebris magis quam terroribus animos\nexpugnant fidelium. hi tibi hostes cauendi, hi grauiores tyranni.\nper quos Adam captus est. multi in persecutione publica coronati\nocculta hac persecutione ceciderunt.\nforis, inquit, pugnae,\nintus timores. aduertis quam graue certamen sit quod est\nintra hominem. ut secum ipse confligat, cum suis cupiditatibus proelietur?\nipse apostolus fluctuat haeret adstringitur. captiuari se adserit\nin lege peccati et mortis corpore debellari nec potuisse euadere.\nnisi esset domini Iesu gratia liberatus.\nUerum ut multae persecutiones, ita multa martyria. cotidie\ntestis es Christi. temptatus es spiritu fornicationis, sed\nueritus Christi futurum iudicium temerandam mentis et corporis\ncastimoniam non putasti: martyr es Christi. temptatus es spiritu\nauaritiae, ut possessionem minoris inuaderes, indefensae uiduae iura\ntemerares, et tamen contemplatione caelestium praeceptorum opem\n\n\n\n\n\n\n\n\nmagis ferendam quam inferendam iniuriam iudicasti:\ntestis es\nChristi. denique tales uult testes Christus adsistere, secundum\nquod scriptum est: iudicate pupillo et iustificate\nuiduam. et uer ite disputemus, dicit dominus.\ntemptatus es spiritu i uperbiae, sed uidens inopem atque egenum\npia mente conpassus es, humilitatem magis quam adrogantiam\ndilexisti: testis es Christi;\nquod est amplius, non sermonis tantummodo,\nsed etiam operis testimonium praebuisti. quis enim locupletior testis\nest quam qui confitetur dominum Iesum in carne uenisse,\ncum euangelii praecepta custodit ? nam qui audit et non facit, negat\nChristum; etsi uerbo fatetur, operibus negat. quam multis dicentibus:\ndomine domine, nonne in tuo nomine prophetauimus\net daemonia eiecimus et uirtutes\nmultas fecimus? in illo die respondebit: discedite a me\nomnes operarii iniquitatis! ille ergo testis est, qui adstipulantibus\nfactis domini Iesu praecepta testatur.\nQuanti ergo cotidie in occulto martyres Christi sunt et Iesum\ndominum confitentur! nouit hoc martyrium apostolus et testimonium\nChristi fidele, qui dixit: haec est enim gloriatio\nnostra et testimonium conscientiae nostrae.\nquanti foris confessi sunt et intus negauerunt! namque uxoris ducendae\ngratia, quae gentili uiro a christianis parentibus negabatur, simulata\nad tempus fide plerique produntur quod foris confessi sunt\nintus negasse. an fornicationis causa tantummodo putamus dominum\ndeum nostrum in populum Iudaeorum tam seuere esse commotum,\nut uiginti tria milia de populo necarentur, propterea quod\nMadianitae gentis feminis concubitu miscerentur ac non eo, quod\nper illos concubitus alienigenarum discedere a fide, negare dominum\ncogerentur?\nNolite, inquit, omni spiritui credere, sed a\nfructibus eorum cognoscite quibus credere debeatis. uenit quis in\necclesiam, dum honorem affectat sub imperatoribus christianis, simulata\nmente orationem deferre se fingit, inclinatur et solo sternitur\nqui genu mentis non flexerit. uidet illum homo, christianum putat;\nuidet homo orantem suppliciter et credit, sed deus audit negantem.\ndiscedit probatus ab homine, sed condemnatus a iudice.\nquanto tolerabilius fuerat homini negasse et deo esse confessum!\nlicet hoc quoque reprehensibile; perfecta enim confessio et animi\nquaerit deuotionem et uocis professionem; corde enim creditur\nad iustitiam, ore autem confessio fit adsalutem.\nErgo in persecutionibus interioribus esto fidelis et fortis,\nut et istis forensibus persecutionibus adproberis. et in intimis\npersecutionibus sunt reges et praesides, terribiles iudices potestate.\nhabes exemplum in domini temptatione quam pertulit. demonstrata\nsunt ei omnia regna et dictum eiest:tibi dabo haec omnia,\nsi procidens adoraueris me. lectum est et alibi: non\nregnet peccatum in uestro mortali corpore.\nuides\nante quos reges statueris, o homo, ante quos praesides peccatorum,\nsi culpa regnat. quot peccata, quot uitia, tot reges; et ante hos\nadducimur et ante hos stamus. habent etiam isti reges tribunal in\nmentibus plurimorum. sed si quis Christum fateatur, statim regem\nillum facit esse captiuum, deicit de solio suae mentis. quomodo\nenim poterit diaboli tribunal manere in eo, cui Christi tribunal\nadsurgit ?\nM u 11 i ergo persequentes et tribulantes\nm e. et fortasse Christus hoc dicit et dicit in uocibus singulorum,\n\n\n\n\n\n\nipsum enim aduersarius persequitur in nobis. si declinas persequentes,\nChristum abicis, qui se temptari patitur, ut uincat. ubi\nillum uiderit diabolus, ibi insidias parat, ibi temptationum machinas\nadmouet, ibi dolos nectit, ut illum, si possit, excludat. ubi autem\ndiabolus proeliatur, ibi Christus adsistit, ubi diabolus adsidet, ibi\nChristus includitur, ibi murorum spiritalium saepta defendit. ergo,\nqui persecutorem refugit, reicit etiam defensorem. sed cum audis:\nmulti persequentes et tribulantes me, noli timere.\nqui potes dicere: si deus pro nobis, quis contra nos?\nuerum hoc ille dicit, qui a testimoniis domini nullo uitiorum declinat\nanfractu.\nSequitur uersus sextus: uidi non seruantes pactum\net tabescebam, quoniam uerba tua non custodierunt\n. beatus qui in caritate dei tabescit, qui uidet non seruantes\npactum. alius propter uitiosos amores tabescit, qui destillat,\ndum est dilatus amore dilectae, et dum protelatur flagrantis cu-\npiditatis effectus, animus deficit, uires corporis quadam deformitate\npalloris fessorumque artuum tabe minuuntur. alius, qui pecuniam\nconcupiscit, donec potiatur ea, auaro miser tabescit affectu.\nalius inmodice capessendi honoris inpatiens, si desideria longa suspiret,\nnon mediocri mentis tabe conficitur. non talis qui dicit:\nquam distabuit caro mea in terra deserta et[in]\ninuia et sine aqua! hic enim castigabat carnem suam et tabescere\nfaciebat, dum indefesso desiderio diuinae cognitionis intentus\net lucem diei sollicita expectatione praeueniens antelucanum\nsoluere domino canticis et hymnis gestiebat obsequium.\nTabescit ergo uir pacificus, quando alios uidet pacta rescindere,\nconsensuum abolere concordiam, iurgia de pace reparare. in\ntumultus redire de gratia. quod utique non facit qui domini praecepta\ncustodit, non facit qui audit dicentem: pacem meam do.\nuobis, pacem meamrelinquo uobis. ergo qui pactum\nseruat, is Christi oboedit imperiis, qui autem non seruat, ille Christi\npraecepta contemnit et, quod peius est, conperta fastidit et neglegit.\nSequitur uersus septimus: uide qui a praecepta tua\ndilexi, domine; in misericordia tua uiui fica m e.\nhic quoque inuitat dominum, ut plenum caritatis suae spectet affectum.\nnemo dicit \\'uide\\'nisi qui iudicat se, si uideatur, esse placiturum.\net pulchre dicit \\'uide\\' et secundum leg-em dicit, quia lex praecipit.\nut unusquisque ter in anno se offerat in conspectu domini.\ncotidie\nsanctus se offert, cotidie apparet et non uacuus apparet; non est\nenim uacuus qui de plenitudine eius accepit. non erat uacuus Dauid,\nqui ait: repletum est gaudio os nostrum, quia gaudium\nfructus est spiritus sancti. et sicut de plenitudine uerbi nos omnes\naccepimus, quemadmodum dixit Iohannes, ita etiam spiritus sanctus\nde plenitudine sua repleuit orbem terrarum.\nnon erat uacuus Zacnanas,\nqui repletus est spiritu sancto et prophetabat aduentum\ndomini Iesu. non erat Paulus uacuus, qui euangelizabat in abundantia\net repletus erat, accipiens odorem bonae suauitatis ab Ephesiis\nplacentem deo hostiam. non erant Corinthii. in quibus abundabat\ndei gratia iuxta eiusdem apostoli testimonium.\nOfferebat se ergo Dauid cotidie deo et non uacuus offerebat.\nqui poterat dicere: os meum aperui et duxi spiri tum;\nideo ergo dicebat: uide quia praecepta tua dilexi. audi\n\n\n\n\n\n\nin quo te offerre debeas Christo, non in his quae uidentur, sed in\noccultis, sed in abscondito, ut pater tuus qui uidet in abscondito\nreddat tibi et fidelem remuneretur affectum.\npraecepta, inquit,\ntua dilexi. non dixit \\'seruaui\\', non dixit \\'custodiui\\'; nam\ninprudentes non custodierunt praecepta domini. aliqui enim\ncodices habent άσυντούντας, hoc est insipientes, non intellegentes.\nergo qui non intellegunt non sapiunt hique non custodiunt.\nqui autem perfectus est intellectu, perfectus sapientia, diligit, quod\nest amplius quam custodire;\ncustodire enim necessitatis plerumque\nest et timoris, diligere caritatis. custodit qui euangelizat, sed qui\nuolens euangelizat mercedem accipit; quanto magis qui diligit mercede\ndonatur! possumus enim non amare quod uolumus, non possumus\nnolle quod amamus. sed quamuis mercedem perfectae caritatis\nexpectet, et miserationis diuinae suffragium poscit, ut in ea uiuificetur\na domino. non ergo adrogans debitae mercedis exactor, sed\nuerecundus misericordiae diuinae est deprecator.\nSequitur ultimus uersus litterae huius: principium\nuerborum tuorum uer itas, in aeternum omnia\niudicia iustitiae tuae. cum principium uerborum dei ueritas\nsit, ueritas utique fidei fundamentum est. primum etenim oportet\nut credamus uera esse dei summi quae in diuinis scripturis legimus\noracula, secundum est, ut uirtutem eorum pleniore cognitione diseamus.\nsicut enim initium sapientiae timor domini,\nplenitudo autem sapientiae dilectio — lex enim sapientia, plenitudo\nautem legis dilectio —, ita plenitudo uerborum dei sapientia cognitioque\niustitiae. namque sicut a timore domini processus quidam\n\n\n\n\n\n\nest ad gratiam caritatis, ita a ueritate ad iudicium iustitiae diuinae\nquidam uidetur fieri processus.\nUenisti ad ecclesiam, audisti unum deum dici, unde lex\nincipit, sicut habes scriptum: audi, Israel, dominus deus\ntuus dominus unus est. crede unum deum esse, non plures\ndeos. cum autem coeperis legere dominum Iesum dei filium in\ncarne uenisse propter totius mundi redemptionem, distingue sapienter\nunum deum patrem esse, ex quo omnia et nos in illum, et unum\ndominum Iesum, per quem omnia et nos per ipsum.\ncognosce quia\nideo uenit, ut uirtutis semitis noster informaretur affectus, ut\nmorum mansuetudinem conuersationis eius disceremus exemplo,\nut aboleretur culpa per gratiam, et tunc a ueritatis confessione ad\ncognitionem iustitiae processisti. fides principium christiani est,\nplenitudo autem christiani iustitia est; fides in confessione populorum,\niustitia in martyrii passione.\nScientes igitur in aeternum mansura iudicia omnia iustitiae\ndei caueamus, ne opera nostra displiceant et aeternum incipiamus\nsubire iudicium nec, si aliquid boni fecimus, resupino soluamur\naffectu. omnes oportet nos ante tribunal Christi\nadsistere, ut recipiat unusquisque quod gessit,\nsiuebonum siue malum.\nuides quia et Paulus adsistet,\nut ipse commemorat. calle ne ligna, caue ne stipulam ad iudicium\ndei tecum deferas, quae ignis exurat. caue ne, cum in uno aut\nduobus habeas quod probetur, in pluribus operibus? deferas quod\noffendat. si, cuius opus arserit, detrimentum patietur,\npotest tamen perignem et ipse saluari.\nunde colligitur, quia idem homo et saluatur ex parte et condemnatur\nex parte. cognoscentes itaque multa esse iudicia opera\n\n\n\n\n\n\nnostra examinemus omnia. in uiro iusto graue est detrimentum\ngraue operis alicuius incendium, in impio poena miserabilis. sint\nmagis omnia iudicia plena gratiae. plena florentium coronarum, ne\nforte, cum trutinantur facta nostra, culpa praeponderet.\nIncipit littera \\'Sin\\', quae Latine dicitur \\'super uulnus\\'. super\nuulnus quid est nisi medicamentum, quo uulneris acerbitas mitigatur?\nsuper uulnus oleum infunditur, ut omnis uulneris molliatur\nasperitas; super uulnus malagma, super uulnus alligatura, quibus\nomne uulnus fouetur.\nubi ergo spes refundendae est sanitatis, ibi\nadhibentur medicamenta uulneribus. ubi autem omne caput\nin dolore et omne cor in maestitia, non est uulnus\nneque cicatrix, non plaga cum feruore, hoc\nest: ubi non portio. sed uniuersitas periclitatur et quadam corrupti\ntotius corporis tabe consumitur, ibi non est malagma inponere\nneque oleum neque alligaturam. multo igitur\ncommodius, ut sit uulnus, quod foueas atque constringas, quam\nsine uulnere mors serpat interior.\nSed est non solum corporis uulnus. sed etiam mentis, quod\noleo quodam mollioris alloquii et pacifici sermonis suauitate mitescit.\nsunt fomenta uerborum, sunt medicamenta caelestium praeceptorum.\nquibus omne nequitiae uirus aboletur. sunt legis uincula\nquae non adurant. sed magis liberent alligatos, et malagma spiritale,\nquo conlisa animae quaedam membra solidentur.\nConsideremus igitur quid sit uulnus, quid supra uulnus:\nprincipes persecuti sunt me gratis uulnus est,\nexuito ego in uerba tua, sicut qui inuenit\nspolia mult a, super uulnus est, quia uerbis dominicis uulneris\ndura curantur.\nIn Threnis quoque Hieremiae habes sub hac littera scriptum:\naudisti obprobrium eorum, domine, omnia\nconsilia eorum aduersum me, labia insurgentium\nmihi et meditationes eorum aduersum\nme tota die, sessionem eorum et resurrectionem\neorum; uulnus est. sed subiecit: aspice in oculis\neorum, redde d e illis retrib utionem, domine, secundum\nopera manuum ipsorum; super uulnus est.\nquia uindicta plerumque dolorem solet uulneris mitigare.\net infra\nidem Hieremias ait:gaude et laetare, filia Idumaeae\nquae habitas in Geth, et quidem ad te transibit\ncalix, bibes et inebriaberis adhuc; super uulnus\nest. calix enim domini remissio peccatorum est, quo sanguis\neffunditur, qui totius redemit peccata mundi. hic calix inebriauit\ngentes, ne proprii meminissent doloris, sed ueterem obliuiscerentur\nerrorem.\nbona igitur ebrietas spiritalis, quae turbare corporis nescit\nincessum, leuare mentis nouit uestigium. bona ebrietas poculi salutaris.\nquae maestitiam peccatricis abolet conscientiae. iucunditatem\nuitae infundit aeternae. ideo scriptura dicit: et poculum\ntuum inebrians quam praeclarum est!\nMedicamentum igitur super uulnus est, quia medicus ipse dominus\nIesus, qui uulnera nostra curauit, infundens uinum et oleum\net alligans uulnera Adae illius, qui descendens ab Hierusalem a\nlatronibus uulneratus est. caueat ergo unusquisque, ne descendat\nab Hierusalem;\npeccatis enim suis unusquisque descendit et meritis\nascendit. aut, quia fragiles sumus, qui descendit currat ad ilium\nSamaritanum, custodem operis sui, custodem legis et gratiae, ut\nuulneri suo possit inuenire medicinam, qui alligaturam uerborum\ncaelestium super uulnus inponat dicens: paenitentiam\nagite;adpropinquauit enim regnum caelorum.\nbona alligatura, quae fracta animae tuae ossa conectat et soliditate\nreparata in pristinas uires reformet ac discissos artus sine ulla sibi\ncicatricis offensione restituat.\nDe litterae interpretatione satis pro captu nostro dictum putamus.\nadoriamur sancti prophetae uersus considerare, quos spiritu\nsancto reuelante subiecit: principes persecuti sunt me\ngratis, et a uerbis tuis trepidauit cor meum.\nsi ueterem repetamus historiam, et Saul et Abessalon et multi alieni-\ngenae principes sanctum Dauid persecuti sunt, sed nemo de eo potuit\ntriumphare. sunt et principes mundi rectoresque tenebrarum, qui\nte in tuo pectore conantur obprimere et persecutionum saeua intus\noperantur, promittentes regna terrarum, honores atque diuitias, si\nfragili mente subcumbas et oboediendum eorum imperiis arbitreris.\nisti principes interdum gratis persecuntur, interdum non gratis.\ngratis persecuntur apud quem nihil suum inueniunt et eum subiugare\ncontendunt, non gratis persecuntur eum. qui se eorum dederit\n\n\n\n\n\n\n\n\npotestati et in possessionem saeculi totus intrauerit. in suos enim\niure sibi dominatum uindicant atque ab his mercedem iniquitatis\nefflagitant.\nBene hoc martyr dicit, quod iniuste persecutionum tormenta\nsustineat, qui nihil rapuerit, nullum uiolentus oppresserit. nullius\nsanguinem fuderit, nullius torum putauerit esse uiolandum, qui nihil\nlegibus debeat et grauiora latronum sustinere cogatur supplicia.\nqui loquatur iusta et non audiatur, qui loquatur plena salutis et inpugnetur,\nut possit dicere: cum loquebar illis, inpugnabant\nme gratis. gratis igitur persecutionem patitur qui\n\ninpugnatur sine crimine, inpugnatur ut noxius, cum sit in tali confessione\nlaudabilis, inpugnatur quasi ueneficus, quia in nomine domini\ngloriatur, cum pietas uirtutum omnium fundamentum sit. uere\nfrustra inpugnatur, qui apud impios et infidos impietatis accersitur.\ncum fidei sit magister.\nUerum qui gratis inpugnatur fortis esse debet et constans.\nquomodo ergo subtexuit: et a uerbis tuis trepidauit\ncor meum? trepidare infirmitatis est, timoris atque formidinis;\nsed est etiam infirmitas ad salutem, est etiam timor sanctorum. t imete\ndominum, sancti eius et: beatus uir qui\ntimet dominum. qua ratione \\'beatus\\' ? quia i n mandatis\neius cupiet nimis.\npone ergo martyrem inter pericula\nconstitutum, cum inde inmanitas bestiarum ad incutiendum terrorem\ninfremat, aliunde stridor candentium laminarum et flamma\nfornacis ardentis exaestuet, ex parte alia personent tractus grauium\ncatenarum, hinc carnifex cruentus adsistat: pone, inquam, circumspectantem\nomnia plena suppliciis. deinde cogitantem mandata diuina.\nillum ignem perpetuum, illud sine fine incendium perfidorum.\n\n\n\n\n\n\nillam poenae recrudescentis aerumnam, trepidare corde, ne, dum praesentibus\ncedit, perpetuis se dedat exitiis, perturbari animo, dum fu-\nturi iudicii romphaeam illam terribilem quadam conspectus specie\ncontuetur. nonne hanc trepidationem fiduciae uiri constantis aequabis?\nin eundem concurrit effectum confidentia cupientis aeterna\net diuina trepidantis. sit tamen fortior ille qui sperat, sit fortior qui\npraesumit.\nUtinam ego talis esse merear, ut, si forte persecutor ingruerit,\nnon considerem suppliciorum meorum acerbitates, non metiar tormenta,\nnon poenas, non cogitem ullius atrocitatem doloris, sed haec\nomnia leuia ducam, trepidem autem ne Christus me neget,\nne Christus excludat, ne me repellat de concilio sacerdotum,\nsi indignum eo collegio iudicauerit, uideat magis, licet permotum\ncorporalium terrore poenarum, plus tamen trepidantem futura\niudicia! etsi dixerit mihi: modicae fidei, quare\ndubitasti?, porriget tamen dexteram et insurgentis fluctus saecularis\nhuius mole turbatum fida mentis statione firmabit.\nSequitur uersus secundus: e dxulto in uerbis tuis t uis,\nsicut qui inuenit s poli a multa. bona ergo trepidatio\na uerbis dei, si exultationem generat; qui enim trepidat a uerbis dei,\npostea exultat in dei uerbis. ergo qui habet in aula sua, corde uide-\nLicet suo uerba dei, excludit sermones principum a corde suo, excludit\ntimor timorem. si enim quis ingressus balneas solis deponit aestus\net calor excludit calorem, quanto magis diuini iudicii terror\nhunc terrorem excludit iit humanum. feruorem gratiae saecularis\ngratiae feruor aeternae !\nExultat ergo qui habet uerbum dei; habet enim spolia multa\nquae Iudaeis abstulit, habet prostrati hostis exuuias. sicut\nDauid abstulit e gladium et ipsius gladio caput eius exsecuit,\nsic uerus Dauid, humilis atque mansuetus dominus Iesus, intellegibilis\nGoliae caput armis ipsius amputauit. arma enim diaboli gentes\nerant, fide autem gentium uulneratus caput quod habebat amisit.\ndetracta sunt spolia prostrato, uasa eius direpta, quia alligatus est\nfortis. uas diaboli caro erat hominis peccatoris; sed posteaquam\nin Christum credidimus. caro nostra coepit esse uas electionis, ut\nhabes de apostolo Paulo, qui ad gentes missus est, dictum ad Ananiam\na domino Iesu: uade, quoniam uas electionis\nmihi est.\nmerito ergo uocatum nomen est Christi uelociter\nspolia detrahe, cito diuide, quia, priusquam\nsciat puer uocare patrem aut matrem, accipiet\nuirtutem Damasci et spolia Samariae\ncontra regem Assyriorum. ergo rex Assyriorum, eorum\nscilicet quos uanos perfidia fecerat. amisit spolia quae tenebat.\net\nut iterum cognoscas, quia spolia Christus a diabolo, quae in Adam\nille inuaserat, uindicauit, et Sabain uiri excelsi ad dominum Iesum\nalligati uinculis transierunt atque ipsum adorare coeperunt, quia\ncaptiuam duxit captiuitatem. ideo caput eius abstulit,\nut ipse caput esset corporis interempti. merito nunc gentes toto\norbe caput regale circumferunt, quia membra sunt Christi.\nCognouisti de nationibus. cognosce etiam de Iudaeis, quibus\ndominus Iesus abstulit spolia, hoc est regnum caelorum abstulit et\ndedit genti facienti fructum eius. abstulit uirtutem panis i s\net uirtutem aquae, prophetam et admirabilem\nconsiliarium et prudentem architectum et\n\n\n\n\n\n\nsapientem auditorem illis abstulit, nobis dedit;\nmerito\nexulto. sicut qui inuenit spolia multa. sine labore\nmeo inueni spolia quae non habebam, inueni Heptateuchum, inueni\nRegnorum libros, inueni prophetarum scripturam, inueni Esdram,\ninueni Psalmos, inueni Prouerbia, inueni Ecclesiasten, inueni\nCantica canticorum, inueni admirabilem consiliarium Christum, inueni\nPaulum prudentem architectum, inueni sapientem auditorem\npopulum christianum, -qui nouit ea quae leguntur audire;\nille enim\nau:iit, qui ea quae audit intellegit. lex spiritalis est; non\nillam audit Iudaeus qui audit corporaliter, sed ille audit qui audit\nin spiritu. habent illi libros, sed sensum librorum non habent;\nhabent prophetas, sed non habent quem illi prophetauerunt.\nquomodo enim habent quem non receperunt?\nideo cum Moyse et\nHelia mihi apparuit, quia ab illis recessit. multa habet spolia qui\nhabet dei uerbum; habet resurrectionem, habet iustitiam, uirtutem\natque sapientiam, habet omnia, quia omnia in ipso constant.\nHebraei spoliauerunt Aegyptios et uasa eorum abstulerunt;\nIudaeorum spolia habet populus christianus et totum habemus,\nquod illi habere se nesciebant. illi aurum et argentum materiale abstulerunt,\nnos aurum mentis accepimus. nos adquisiuimus caelestis\nsermonis argentum.\nSequitur uersus tertius: iniustitiam odio habui m\net abominatus sum, le gem aut em tuam dilexi.\nmerito odit iniustitiam qui habet arma iustitiae. Hebraeus cum\nhaberet haec arma. hoc est legem et prophetas, abominabatur\nmortuum. quia lex dicit: omnis qui tetigerit mortuum\ninmundus erit, et humanitatis suprema negabat\n\n\n\n\n\n\nofficia defunctis; sed legi non est mortuus nisi qui iniustus est.\nhaec\nest inmunditia iusti, quae iniquitas. quid enim inmundius quam\nmentem, qua nihil homini pretiosius est datum, turpibus commaculare\ncriminibus et atrocibus efferare commentis ? quid illis prodest,\nquod mortuum hominem uisere reformidant? utinam uita eorum non\npollueret adpropinquantem. quorum mors contaminare neminem\npotest! mors nemini nocet; utinam uita non noceat!\ncontagium\nconluuionis consortium iniquitatis est. quomodo ergo contaminare potest\nqui iniquus esse iam non potest, cum, etiamsi fuit,\ntamen esse desiuit ? fuge ergo iniquitatem, ne te conprehendat, fuge\niniustitiam, quae uiuentes adhuc mortuos facit.\nSed nemo fugit iniquitatem nisi qui diligit aequitatem, et\nideo ait: legem autem tuam dilexi. in lege aequitas est.\nsi spiritalem accipias legem, si consurgas cum Christo et ibi altare\nsacrosanctum illud caeleste consideres, non altare terrenum, quod\nhostili populatione destructum est; si illam Hierusalem spectes\nquae in caelo est, non istam quae a populo Iudaeorum frequentabatur\nin terris, quae propter incolarum perfidiam a Romano exercitu\ntriumphata iniecto flagrauit incendio; si intuearis in illum principem\nsacerdotum de quo scriptum est: habentes itaque\nmagnum sacerdotem egressum de caelis. Iesum\nfilium dei, teneamus confessionem fidelem.\nqui cotidie aduocatus pro nobis est apud patrem, ut, pro quibus\nin diebus carnis suae misericordi est compassus affectu, pro his\noperetur remissionem cotidie peccatorum. quae enim spes alia\ngeneri humano. nisi omnium uiuentium delicta donentur ? ille ergo\nprinceps solus est sacerdotum, cui adstant pii sacerdotes in caelestium\nsacrarium illud altissimum merito proprii cruoris ingressi. illa\n\n\n\n\n\n\n\n\n\n\nergo lex diligenda, in qua uerus Hebraeus liber ab omni seruitute\nuitiorum est, in qua magnum sabbatum et inoffensa requies defunctorum,\nin qua mortui populi semen resuscitatur non conmixtione,\nsed redemptione fraterna. secundum hanc ergo legem odio habet sanctus\niniustitiam, non iniustum, qui potest saepe conuerti, nec mortuorum\nreliquias, sed mortuam iniquitatem exsecratur.\nSequitur uersus quartus: septies in die laudem\ndixi tibi super iudicia iustitiae tuae. et numero\nquidem studium sanctae deuotionis exprimitur, sed puto magis quod\npurus et quietus ac uacuus ab omni onere delictorum declaretur\naffectus, ut sine ullo iracundae inprecationis aut flagitiosae cupidi-\ntatis incendio deferatur oratio, nihil quod alii noceat postulemus,\nnihil quod nos saecularibus petitionibus decoloret. laudemus in\nhymnis et canticis, uera semper et iusta ea quae de diuinis canimus\nlaudibus confitentes. non sit anceps et dubia sententia, non discolor\nmentis intentio, non materialibus negotiis occupata a propositi\nspiritalis exsecutione deflectat. iustificetur semper iustitia dei tranquillo\nanimo, non otio feriato.\nSequitur uersus quintus: pax multa diligentibus\nnomen tuum, et non est his scandalum. supra\ndiximus, quia caritas excludit timorem, nunc dicimus, quia excludit\nomnem perturbationem. etenim qui deum diligit, profunda est\nin eo confirmatae mentis tranquillitas. aqua, inquit, multa\nexcludere non poterit caritatem et flumina\nnon inundabunt eam. multa aqua diuersarum est\n\n\n\n\n\n\npassionum et flumina saecularium cupiditatum corporalibus motibus\nincitata, quae tamen murum caritatis subuertere non possunt.\nideoque\ncaritate fundatus dicit: torrentem pertransiuit\nanima nostra. numquid aqua maris excludere Moysi potuit\ncaritatem ? ut et secundum litteram tibi psalmorum series suffragetur,\nnempe diligens deum tutum sibi credidit iter esse per maria;\nqui autem non dilexerunt deum, hi demersi fluctibus dignum sacrilegiis\nsuis exitum pertulerunt.\nHelias atque Helisaeus Iordanen\ntransmiserant pede; et haec fuit nimiae merces et gratia caritatis.\nhi igitur ut transirent aquas fluuii Iordanis, passionum fluenta nostrarum\nmentis prius uestigio transierunt. de hac aqua dicit dominus:\nsi transeas per aquam, tecum sum, et flumina\nnon inundabunt te. adest iustis suis semper, cum aliquibus\nteruntur aduersis, si tamen transeant mente constanti, non\ndubitanti, non fidei turbentur incerto.\nTransi ergo et tu fidelis animi dilectione. si diuinam uis tibi\nadesse praesentiam, non solum pax, sed etiam multa pax sit in\nanimo tuo, nulla te proelia diuersae cupiditatis inpugnent, non iracundia\nstimulet, non libido et, si est pugna, tamen foris, non intus\nsit. proeliare aduersus persequentes, licet et ipsis silentio saepe cedendum\nsit. Quia tibi uincunt.\nillorum potentia tua est uictoria; tunc\ndenique triumphantur, cum se uicisse crediderint. non ergo te inpugnet\nauaritia, non cupiditas exagitet, non tristitia deiciat, non inflammet\nlibido, non resupinet superbia, non curuet ambitio, non formido\nconsternat. pax multa abundet, quae superat omnem mentem secundum\napostoli sententiam, quo nihil pulchrius dici potuit.\nsummus\n\n\n\n\n\n\n\n\nenim sapientiae finis est, ut simus mente tranquilla, non commenticiis\npoetarum fabulis lubricus turbetur affectus. summus finis iustitiae\nest, ut iniquitas mentem iusti mouere non possit, uirtutis totius\nhic finis et corporeae ipsius fortitudinis, ut confecto bello pacem\nreformet. paci ergo et ipsa plerumque militat fortitudo bellandi;\nnemo ergo pacificum turbet affectum.\nMulta generantur ad perturbationem hominis: et uxor plerumque\ndecepta serpentis insidiis animum uiri exagitare conatur et\npater fidem filii frequenter inridet et uir suae coniugis mentem temptat\nobprobriis. sed in his omnibus superat iustus et dicit: quis\nnos separabit a caritate Christi?\ntribulatio\nan angustia an persecutio? quotiens benefacta crimini\ndantur, quotiens uirtus obprobrio ducitur, quotiens ipsa ingrata\nest gratia! uendidit iustus facultates suas, dispensauit pauperibus,\nnihil sibi reliquit: contemnitur plerumque in ipsa ecclesia, quia diues\nesse desiuit, sicut scriptum est: si dederit uir omnes\nfacultates suas in caritate, contemptu contemptus\nerit. non ergo moueatur; non enim mercedem huius\nsaeculi nec gratiam, sed uitae quaesiuit aeternae. non indignetur,\nquia homines pecuniis magis quam operibus bonis deferunt. nam si\nei propter bonum opus in hoc saeculo deferatur et huius studii fructum\nhic adipiscatur, dicitur de eo: percepit mercedem\nsuam. habet quidem opus bonum et hic gratiam, sed breuis portio\nemerendae salutis est.\nserua futuris mercedem tuam et istius saeculi\nobprobria incrementa mercedis tuae iudica. cogita semper\napostolicum illud. quod indignae sint passiones huius\ntemporis ad superuenturam gloriam.\n\n\n\n\n\n\nnullis ergo iustus frangatur iniuriis, nullis moueatur periculis. nullis\ntemptetur procellis, siue mors ingruat sine uita siue angeli caelorum.\nneque deiciatur aduersis neque extollatur secundis, nusquam sit eius\ninfirmus affectus. et mors temptat et uita temptat; caue scandalum.\nQui pacem habet, quae omnem mentem superat, magnus\nest, non est de pusillis istis. ideo scandalum pati non debet, quia\npusillorum est exagitari scandalo. unde et dominus ait: quicumque\nscandalizauerit unum de pusillis istis\nminimis. non solum pusillos, sed etiam minimos dixit quos perturbant\nscandala, et ideo graui obnoxius poenae est, ut legisti, Quicumque\nturbauerit infirmae mentis infantiam. sicut enim grauiore\n\nsupplicio est. qui persuaserit crimen infantulo et incautam\npraecipitarit aetatem. ita, qui inualidum et insipientem et inprouidum\ncircumscripserit persuasione erroris aut exagitatione cordis\naffectum. uis scire quam infirmus sit qui scandalizatur? non\nmand nd u ca b o, inquit, carnem, ne fratrem scandalizem.\nquanta infirmitas et quaedam infantia animi, ut eum\netiam esca fratris exagitet! unde non potest homini esse praecipitium,\nquando etiam hinc periculum est?\nEt quod peius est, infirmitas huiusmodi serpit in multos.\nuides inopem iustum, temptaris; uides diuitem iniquum, temptaris;\nuides sine liberis sanctum, temptaris; uides liberis honoribus laudibus\nsaecularibus abundantem iniustum, temptaris. quantae foueae,\nquanti laquei et. quod est grauius. qui plurimos strangulent! in Sodomitana\nurbe uix unus Loth qui non temptaretur inuentus est, cuius\ntamen etiam uxor non potuit laqueos temptationis euadere.\nHebraeorum\npopulus maria transiuit, sed non potuit temptamenta\n\n\n\n\n\n\n\n\ntransire. temptati omnes praeter Iesum et Caleph, qui ideo de senioribus\nterram repromissionis introire meruerunt, quia fuerunt temptationis\nexpertes. nec Aaron introiuit nec Maria, quia et ipsi temptati\nsunt, nec Moyses introiuit, quia dux erat populi qui temptabatur.\ntypus legis, quae excludere temptamenta non poterat. non poterat\nin terram resurrectionis inducere, quia ista euangelio gratia debebatur.\nlex pacem non potuit dare; ideo Moyses, quoad uixit, proeliatus\nsemper est; semper legis populus in ancipiti bellorum est. Iesus autem\nNaue plebis animos profunda pace composuit, quoniam, qui\nsub lege est, agitatur incertis, qui sub euangelio, audit dicentem:\npacem relinquo uobis, pacem meam do uobis,\nideoque diligentibus non est scandalum.\nAccipe aliter: crux domini Iudaeis scandalum. Graecis stultitia\nest. scandalum est perfido, quia dicit Iudaeus: \\'ergo hic deus\nest qui homo uisus est, hic deus est qui ieiunauit, hic deus est qui\nuapulauit, hic deus est qui crucifixus est, qui de cruce descendere\net se liberare non potuit?\\' denique hoc dicebant tempore dominicae\npassionis: descendat de cruce et credimus ei.\nconfidit in deo, liberet nunc eum, si uult eum.\nnon te ista temptent, non te ista perturbent, non in animum tuum\nhuiusmodi se inserant cogitationes. ubi pax est et multa pax, ibi\ncrux Christi non obprobrio, sed saluti est. non fuit obprobrio Petro\ncrux domini. quae tantum ei gloriae dedit, ut inuersis Christum ho-\nnoraret uestigiis, metuens ne, si ea specie crucifixus esset qua\ndominus, affectasse domini gloriam uideretur. crux ergo obprobrium\nperfido, fideli autem gratia, fideli redemptio, fideli resurrectio\nest, quia pro nobis passus est dominus, quia illo nos redemit sanguine.\n\n\n\n\n\n\nilla ad paradisum resurrectione reuocauit. qui haec credit, quomodo\nturbari potest, cui spes regni caelestis adsurgit?\nSequitur uersus sextus: expectabam salutare\ntuum, domine, et praecepta tua feci. qui expectat\nsperat caritatem ergo spes praecedit, sequitur salus. spes igitur\npraecurrit effectum. ideo qui expectauit salutem a domino, praecepta\ndomini fecit. unde et dominus amicos appellat in euangelio, non\nseruos qui sua praecepta fecerunt. qui diligit enim facit et qui fecerit\nmerito dilectionis remuneratione donatur.\nSequitur uersus septimus: custodiuit anima mea\ntestimonia tua et dilexit illa nimis. plus esse diligere\nquam custodire et supra diximus, quia custodire interdum\nnecessitatis est uel timoris diligere caritatis. ideo hic cum dixisset\n\\'custodiui\\', adiecit \\'dilexi\\', ut custodia amantis fuerit, non\ntimentis. qui nimium diligit, nimium custodit.\n\n\nSequitur uersus octauus: s eruaui pr aecepta tua\net testimonia tua, quoniam omnes uiae meae\nin conspectu tuo, domine. beatus qui potest dicere: o mnes\nuiae meae ante te, qui nolit abscondere omnes cogitationes\nsuas, omnes actus suos. abscondebat Adam uiam suam.\nabscondebat Eua post culpam, abscondebat Cain necem fratris. in\naffectu habemus abscondere, non in effectu. plena abscondentis perfidia,\netsi apud deum nulla sit latebra. ideo ecclesia in Canticis?\nsua\nei secreta monstrabat dicens: adsumam te et ducam te\nin domum matris meae, in secretum eius quae\nconcepit me. nam etsi deus omnia uideat cordis occulta, bonum\ntamen est ut unusquisque animam suam ei aperiat et expandat et\n\n\n\n\n\n\ntamquam lumini uel calori eius occurrat. nec inmerito gloriatur\necclesia dicens: ego eram in oculis eius tamquam\ninueniens pacem, quoniam uias suas prodere non timebat.\niusti ergo est ista uox; oculi enim do mini super iustos.\nitaque domino Iesu Christo, qui est uia et ueritas, bene hoc dicitur\nab his qui illam ueram uiam fide moribus actuque desiderant inuenire:\nomnes uiae meae coram te, domine. nulla enim\npotest uia bona esse nisi quam tu inluminandam tui uisitatione luminis\niudicaueris, cui est honor, gloria, laus, perpetuitas a saeculis\net nunc et semper et in omnia saecula saeculorum. amen.\nIncipit \\'Tau\\' littera, quae Latina interpretatione significat\n\\'errauit\\'; alia interpretatio habet \\'consummauit\\'. quid est \\'errauit\\'?\nuicesima et secunda littera est quae est apud Hebraeos ultima. psalmo\nautem isto, hoc est centesimo octauo decimo profectum hominis\ndiximus significari, qui doctrinae moralis magisteriis eruditus\ndeponeret omnem inexercitatae mentis infantiam, adsumeret autem\nueterani consilii scientiam et prudentiae senilis aetatem.\nubi autem->\nerror est, culpa signatur. hic ergo est profectus, finis ut culpae sit.\nsed quid est quod interpretetur ? \\'errauit\\', inquit; non \\'errat, sed\n\\'errauit\\'. errasse praeteriti est temporis, errare praesentis; qui errauit\ndesiuit errare et ueterem condemnat errorem. de eo enim dicitur\n\\'errauit\\', qui in errore iam non sit. nam is, qui adhuc in errore\n\n\n\n\n\n\npermaneat, non errasse dicitur, sed errare; errare enim permanentis in\nuitio est, errasse corrigentis est lapsum.\nDenique emendator morum ait: eramus enim ali quando\ninsipientes, increduli, errantes in\ndesideriis et uoluptatibus. non dixisset utique: eramus\naliquando insipientes, nisi qui adeptus esset postea\nsapientiae disciplinam, neque dixisset: eramus errantes,\nnisi superiorem deposuisset errorem.\ndenique ut abolitum lapsum\ndoceret nec ullum offensionis resedisse uestigium, ait: cum - autem\nbenignitas et humanitas apparuit saluatoris\nnostri, non ex operibus iustitiae\nquae fecimus nos, sed secundum suam misericordiam\nsaluos nos fecit per lauacrum regenerationis\net renouationis spiritus sancti.\nueteri igitur errore deposito et spiritu sancto atque omni morum\nemendatione renouatus dicit: eramus enim a aliquando\nerrantes. uides ergo, quia errori renuntiasse non uitii, sed\nprofectus est.\nPostremo ipse te doceat dominus Iesus, si humanis consiliis\nuel sententiis non putas esse credendum. namque in euangelio suo\nipse adseruit. quod pastor reliquit nonaginta et nouem oues et unam\nrequirit quae errauit. centesima ouis est quam dicit errasse; perfectio\net plenitudo numeri ipsa te instruat et informet.\nnon inmerito\nceteris antefertur, quia plus est a uitio se reuocasse quam prope uitia\nIpsa nescisse. inbutos enim uitiis animos exuere frenis cupiditatum\natque emendasse non solum perfectae uirtutis, sed etiam caelestis\nest gratiae. emendare etenim futura attentionis humanae est.\npraeterita donare diuinae est potestatis. denique inuentam pastor\nouem umeris inponit suis. agnoscis utique mysterium.\nquomodo\n\n\n\n\n\n\nouis lassa reficiatur, quia non potest aliter humana condicio lassa\nrecreari nisi sacramento dominicae passionis et sanguinis Iesu\nChristi, cuius principium super humeros eius;\nin illa enim cruce infirmitates nostras portauit, ut ibi omnium peccata\nuacuaret. merito gaudent angeli, quia is qui errauit iam non errat,\niam suum est oblitus errorem.\nNon error igitur, sed consummatio est, ut altera docet interpretatio;\nconsummatio autem perfectio disciplinae est. unde et Hieremias\nin suis Threnis sub hac littera ait: defecit iniquitas\ntua, filia Sion, non adiciet te expellere\nadhuc.\nuisitauit iniquitates tuas, filia Edom,\nreuelauit super peccata tua. aduertis, quoniam iniquitas\nnon potuit sine dei uisitatione deficere nec plena esse correctio\nnisi per gratiam domini saluatoris ? quomodo autem deficiat iniquitas,\naudi dicentem ecclesiam: exui tunicam meam,\nquomodo induam eam? laui pedes meos, quomodo\ninquinabo eos? ueteris igitur hominis uestimentum\nuitiis erroris intextum in lauacri regeneratione depositum nescit\nquomodo possit induere;\nstudio enim correctionis inoleuerat obliuio_A\npeccatorum. tanta uis consummatae emendationis est, ut in quandam\nredeat pueritiae spiritalis aetatem, quae uias erroris ignoret, crimen,\netiamsi uelit, non possit admittere, quia desueuerit usum nosse\npeccandi. et iam de huius litterae interpretatione satis dictum arbitror.\nnunc cognoscamus ex subditis, quae sit uiri consummati\nsententia.\nItaque sic ait: adpropinquet oratio mea in conspectu\ntuo, domine; se cun dum uerbum tuumintellectum tribue mihi uolare facit orationem bona\nuita et dat alas precibus spiritales, quibus sanctorum ad deum\neuehatur oratio. sed et spiritus quo oramus subleuat precem iusti,\nmaxime si corde contrito compatiens eam commendet affectus. consummati\nautem uiri ista est confidentia. denique ipse Dauid in superioribus\nistius psalmi lucernam suis pedibus requirebat, ne in hoc\nitinere terreno ambulans posset errare.\nnunc autem quasi iam in\nfine positus et processu consummato uiandi munere totus adsurgit\net orationem suam dirigit in caelestia, mittit eam in conspectu domini\nsaluatoris dans illi flabra iustitiae, sapientiae flamina, remigia\ndeuotionis et fidei, innocentiae puritatisque subsidia; peccato enim\ngrauescit oratio et longe a deo fit. tanto autem plus grauatur,\nquanto inprobior uita est deprecantis. innocentium autem ascendit\noratio et gemitus conpatientis affectus, si Aegyptium lutum oderint\net operari terrena declinent. denique sic legisti, quod Hebraeorum.\nqui dura Aegyptiorum imperia ferre non poterant et ut grauia, ita\net lutulenta opera indigna sui nobilitate generis recusabant, generis\net uox ascenderit ad dominum deum nostram. ascendit enim oratio.\nquia, etsi operabantur, tamen operabantur inuiti. descendebat itaque\nad illos dei misericordia, quia illorum ad deum ascendebat deuotio.\nAscendebat itaque non corporaliter; neque enim propheta\ntantus precationem suam petebat corporaliter adpropinquare. nam\nqui ita putat, utique is deum certo aliquo loco ac sede concludit. ur\ndiffusiorem locum in quo deus sit arbitretur, cum utique inuisibilis\nineffabilis inconprehensibilis impleat omnia et diuinitatis in eo habitet\nplenitudo.\nlegi Moysen adpropinquasse cieo, cum legem\n\n\n\n\n\n\n\n\nacceperit; sed solita Dauid uerecundia non semet ipsum, sed orationem\nsuam deo adpropinquare postulat, ut uideatur ordo quidam esse\ndistinctus, quo hi qui perfectiores sunt ipsi adpropinquent deo,\nsequentis autem ordinis iusti uiri satis habeant, si eorum adpropinquet\noratio.\nEx usu autem sermonis nostri consideremus quid sit adpropinquare.\nconstitue magistrum atque discipulum. si discipulus\nstudiosius magistri uel hausit ingenium uel praecepto intendit, ita\nut ad similitudinem operis eius atque doctrinae proxime uideatur\naccedere, nonne dicere solemus, quod adpropinquauit magistro r ergo\net tu, si imitatorem te praebeas Christi, sicut ille qui ait: imitatores\nmei estote sicut et ego Christi, si dolum nescias,\nmendacium oderis, ueritatem sequaris, iustitiam non refugias,\ndiligas castimoniam, adpropinquasti Christo et per Christum deo.\nipse est uia qua peruenitur ad patrem, qui apud patrem semper est. ia\nDidicimus quid sit adpropinquare orationem, hoc est \\'eleuetur\nactibus nostris\\'. si eleuas actus tuos, eleuasti orationem tuam.\nqui nouit leuare manus suas, dirigit orationem suam in conspectu\ndei, sicut infra legisti: dirigatur oratio mea sicut incensum\nin conspectu tuo, eleuatio manuum\nmearum sacrificium uespertinum. haec utique\noratio ad uitam, alia oratio in peccatum: et oratio eius\nfiat in peccatum. et tu si saecularia petas, si flagitiosa\npostules, oratio tua non ad deum dirigitur, sed in peccatum,\nideoque intellege quae petas.\nSecundum um, inquit, uerbum tuum intellectum\ntribue mihi. aduerte quid postulet. non \\'intellectum\\'\ngeneraliter dixit, sed intellectum secundum uerbum dei;; est enim\n\n\n\n\n\n\nintellectus ad mortem, sicut est prudentia ad interitum: filii\nhuius saeculi prudentiores sunt quam filii\nlucis in hac generatione.\nsed prudentia ista quae saeculi\nest ad uitam non suffragatur aeternam. circa honorem, circa lucella\nest, quaestibus coaceruandis intenta, non meritis conparandis. postremo\ncirca elementa mundi est falerata magis quam uera sapientia,\nut est philosophia omnis, quae aliena quaerit, cum sua nesciat, scrutatur\ncaeli plagas, mundi spatia rimatur quae sibi prodesse nihil\npossunt, deum ignorat quem solum deberet inquirere.\nIdeo uerus sapiens dicit: si quis uidetur sapiens\nesse inter uos in hoc saeculo, stultus fiat, ut\nsit sapiens; sapientia enim huius mundi stultitia\nest apud deum. elaborandum est igitur, ut in hoc\nsaeculo stulti simus, nihil nobis (sit) cum philosophia, ne quis fidem\nnostram per elementa mundi huius transducat a uero, ne quis adsertionem\nnostram per philosophiam depraedetur.\nsic enim Arnanos\nin perfidiam ruisse cognouimus, dum Christi generationem putant\nusu huius saeculi colligendam. reliquerunt apostolum, secuntur Aristotelem.\nreliquerunt sapientiam quae apud deum est, elegerunt disputationis\ntendiculas et aucupia uerborum secundum dialecticae\ndisciplinam, cum clamet apostolus: ne quis uos depraedetur\nper philosophiam et inanem seductionem\nsecundum traditiones hominum. secundum\nelementa huius mundi et non secundum\nChristum.\nUtinam possim imitari illam stultitiam qua sim sapiens.\nillum uirum habentem amplas possessiones, sed neglegentem\n\n\n\n\n\n\nfructuum, intentum deo illum uirum, qui honores etiam delatos sibi\nrespuat, doctrinam philosophiae non requirat, etiamsi ante cognouit,\ntamen scire dissimulet et non requirendo dediscat, non quaerat quae\nsua sunt, sed aliis sua conferat, sibi adquirat aeterna! hic potest dicere:\nsecundum uerbum tuum intellectum tribue\nmihi, id est non secundum philosophos, non secundum\ncausidicos, non secundum mercatores huius saeculi, non secundum\narchitectos domorum, sed secundum tuum uerbum quod est uerae\nsapientiae bonorumque operum fundamentum, ut super illud constituat\npropheta aurum cordis sui, argentum sermonis sui, lapides\npretiosos operationum suarum, ut opus suum labi et perire non\npossit.\nSequitur uersus secundus: intret et postulatio mea\ncoram te; secundum uerbum tuum libera me.\nuide ordinem. primum dixit: ad propinquet oratio\nm e a, postea intellectum poposcit: secundum uerbum,\ntertio ait: intret postulatio mea coram te. nonne\nquodam dominus nos inuitat usu et suscipere dignatur affectu?\nnonne, cum aliquem de primariIs uins desideras conuemre, pnmo\nad eius domum adpropinquas, postea quaeris informari atque instrui,\nut cognoscas mentem patris familias, deinde ut eius domum ingrediaris\ninploras, ne quis te abiciat et excludat ? pulsa ergo et tu regiam\nillam caelestem, pulsa non manu corporis, sed quadam orationis\ntuae dextera. non sola manus corporis pulsat, pulsat et uox; scriptum\nest enim: uox fratris mei pulsat ad ianuam. pulsamus\net digito; denique et Thomas digito meruit ianuam resurrectionis\naperire. et tibi dicit Iesus: infer digitum tuum\nhuc et mitte in manus meas et latus meum, et\n\n\n\n\n\n\nnoli esse incredulus, sed fidelis. pulsa ergo digito.\nsi non potes tota manu. pulsa ianuam; Christus est ianua, qui ait:\nper me si quis introierit saluabitur.\nCum hanc igitur ianuam pulsaueris, uide quomodo ingrediaris,\nne forte iam ingressus extra conspectum regis sis. multi ingrediuntur\npalatia et non statim regem istum terrae uident, sed\nfrequenter obseruant, ut aliquando uidere mereantur. nec praesumunt\nuidendi copiam, sed iussi repraesentantur et precem fundunt,\nut cum beniuolentia suscipiantur, primus sui sermonis ingressus\nne quid titubet, ne quid offendat. quanto magis rogandus est deus,\nut ostium misericordiae suae nostra ingrediatur oratio! denique et\nPaulus rogat, ut aperiatur sibi ostium uerbi ad loquendum mysterium\nChristi.\nSed quia Graecus habet: εἰσέλθοι τὸ ἀξίωμά μου, hoc\nest \\'dignitas mea\\', licet potuerit et scriptor errare et fuerit\nἀξίωσις, hoc est \\'deprecatio\\', tamen hoc quoque explanemus,\nut possumus. nempe cum hominem rogas regem, dicis ut contemplationem\nhabeat honoris tui, tangat eum tuae contemplatio\ndignitatis, ut aut misereatur, si uenia postulanda est, aut deferat pro\nordine dignitatis. et quid dicam? rogans sic unusquisque ingreditur,\nut dignitatibus deferatur. recte ergo et deuotus deo dicit:\nintret dignitas mea coram te. habet et christianus dignitatem\nsuam, qui tanto imperatori militat.\nSunt maximae et uerae fidei dignitates, sunt honorum\ndiuersi et apud Christum ordines: posuit deus in ecclesia\nprimo apostolos, secundo prophetas, tertio\ndoctores. sed istae administrantium dignitates (sunt). sunt etiam\npriuatorum, ut est pietas iustitia sobrietas castimonia disciplina.\nsunt etiam orationis dignitates, si pro uidua roges, si roges pro pupillo,\nsi roges pro misericordi, roges pro nimium deuoto ac fideli, si\nroges in tribulatione, roges cum dolore, si maesto et ipse qui rogas\ncompatiaris affectu. intrat oratio tua dei gratiam, intrat domum eius,\nsi tecum ecclesia deprecetur, si populus uniuersus inploret, ut domini\ninclinet fauorem.\nQuid autem rogat ? ut eruatur, ut liberetur, eo quod iam\ndiu aduersus nequitias spiritales, aduersus temptamenta huius saeculi\nproelietur, eo quod graue est satis longaeuo cursu istius uitae\ndiuturnam sustinere militiam. denique et infra dicit: heu me\nquod incolatus meus prolongatus est! ingemescit\nenim, quod indefessas iugi labore tendat excubias; ideo petit a\ntot aduersantibus liberari nec cum terrenis hominibus uult habere\nconsortium.\nSequitur uersus tertius: eructabunt labia mea\nhymnum, cum docueris me iustific ationes tuas.\neructat hymnum, qui potest dicere: bonus enim odor\nChristi sumus deo, et bene eructat, qui plurima et suauia\npraecepta domini gustauerit. eructat hymnum qui eructauerit uerbum.\ndenique et Dauid ante eructauit uerbum bonum, hic eructat\nhymnum.\nbonum enim panem gustauit qui descendit e caelo, bonum\npanem, quem si quis manducauerit non morietur in aeternum. habet\nuerbum dei epulas suas, alias fortiores, ut est lex et euangelium,\nalias suauiores, ut sunt psalmi et Cantica canticorum. eructabat\nhymnum ecclesia uel anima pia, cui dicebat deus uerbum: i nsinua\nmihi uocem tuam, quia uox tua suauis\n\n\n\n\n\n\nest. eructabat hymnum, cui dicebat: fauum destillant\nlabia tua, o sponsa; mel et lac sub lingua tua.\nSed non potest quis ante eructare hymnum, nisi didicerit\niustitias dei et didicerit ab ipso domino deo suo. ideo hoc specialiter\nDauid petit, ut eum doceat deus; audierat enim et cognouerat in spiritu,\nquia unus magister est, et ideo ubique ipsum doctorem\nfieri postulabat, ut ab ipso disceret iustificationes eius.\nquomodo\nenim cantare potest in metu positus et timore poenarum?\nquomodo cantare potest grauium sibi conscius delictorum, nisi prius\nfiat ueniae securus ? denique in posterioribus habes: quomodo\ncantabimus canticum domini in terra aliena?,\nin qua inpugnetur, in qua captiuetur in lege peccati, in qua defleat\natque deploret suae captiuitatis aerumnas.\nEt tu ergo ede scripturarum caelestium cibos et ede, ut\npermaneant tibi in uitam aeternam, et ede cotidie, ut non esurias,\nede ut replearis, ede ut uerborum caelestium eructes saginam. spiritales\nepulae non obesse solent, sed prodesse satiatis, ideoque repleri\nuolebat propheta, qui dicit: repleatur os meum laude\ntua, ut cantem gloriam tuam. qui cantat dei gloriam,\nhymnum domino cor eius eructat.\nSequitur uersus quartus: loquetur lingua mea\nuerbum tuum , quoniam o mnia mandata tua\nius titia . qui didicerit iustitias dei, loquitur uerbum dei,\net qui uerbum dei loquitur, otiosum uerbum non loquitur. otiosum\nuerbum est loqui opera hominum. ideo sanctus dicit dari sibi a\ndomino gratiam, ut non loquatur os suum opera hominum, quia otiosum\nuerbum est, nec solum otiosum, sed etiam periculosum. pro\nquo rationem reddituri sumus. omne enim uerbum otiosum quodcumque\nlocuti fueritis, reddetis pro eo rationem. non enim mediocre\npericulum est, (ut), cum habeas tanta eloquia dei et dei opera quae\nfecit in Genesi, fecit in Exodo, fecit in Leuitico Numeris Deuteronomio,\nIesu Naue, Iudicum libro, Regnorum atque Esdrae libris. fecit\nin euangelio uel Actibus apostolorum, illis praetermissis loquaris\nquae saeculi sunt, audias quae saeculi sunt.\nsaepi aures\ntuas spinis; utinam et linguam obsaepias, ne loquaris! sed.\nquod peius est, circumdata est lingua tua spinis, quae conpungunt\net uulnerant loquentem quae mundi sunt. ideo aduersarius etiam\norantibus frequenter saeculares offundit cogitationes. si ergo non\ndebemus audire aliena uel superflua, quanto magis non debemus\nobloqui, cum dicat unicuique nostrum scriptura uenerabilis: argen-\ntum et aurumtuum alliga et ori tuo fac iugum\net pondus! alliga sensum tuum fida taciturnitate, alliga\nsermones tuos, inpone iugum ori tuo, ne indomita uerborum ceruice\nse iactet, inpone pondus, ut cauto omnia quae loquimur trutinemus\nexamine. quibus tamen spinis ut saepias aures tuas scriptura tibi\ndicit nisi contrito corde et timore iudicii ? salubriter ista conpungunt,\nstimulant ista, non uulnerant, licet et uulnera utilia sint\namici.\nOmnia, inquit, mandata dei iustitia est.\nquia sunt mandata iustitiae et ideo sine iustitia esse non possunt.\nmandatum dei est, ut diligas deum tuum. unde ait Paulus: qui\n\n\n\n\n\n\nEnim diligit proximum suum legem impleuit.\nscriptum est enim: non adulterabis, non occides,\nnon furaberis, non concupisces, et si\nquod est aliud mandatum, in hoc uerbo instauratur.\nsi in ipso uerbo instauratur omne mandatum quod\nuerbum iustitia est - quid enim tam iustum quam ut diligas deum\ntuum et diligas fratrem tuum? -, utique omnia dei mandata\niustitia est.\nsicut enim qui occidere potest fratrem (fratrem) utique\ndiligit, qui adulterat fratris uxorem utique non diligit fratrem.\nqui furatur. qui concupiscit alienum utique non diligit eum quem\nfraudare desiderat, ita qui superbe despicit fratrem, qui eum deformare\nconatur, qui pascitur eius iniuriis, a consortio caritatis\nalienus est.\nSequitur uersus quintus: fiat manus tua saluum\nfacere me, quoniam mandata tua elegi. aduentum\ndomini uidetur orare, quia manus dei Christus est. ipsum legimus\ndexteram dei, de quo supra ait: dextera domini fecit\nuirtutem, dextera domini exaltauit me. cur\nergo hic manum dixit, nisi forte non solum propter diuersitatem gratiae,\nquam scripturae non praetermittere solent, sed etiam propter\nquandam proprietatem manuum dictum est, ut ibi dextera dicatur.\nubi scribitur quod exaltauit eum uirtute, hic manus, ubi intellegi\noporteat quod eum humilitate seruauit ?\npotest et sic intelleiri manus domini sicut dicitur in usu: \\'magna est manus illius regis*. hoc est\nmagnus exercitus, et \\'illius inferior manus est\\\\ ut etiam hic intellegamus:\n\\'fiat adiumentum tuum atque subsidium, ut mittas angelos\ntuos, opem tuam, subsidia potentiae tuae ad liberandum populum\n\n\n\n\n\n\n\n\ntuum\\'. haec est manus dei de qua scriptum est: nonne omnes\nministri spiritus qui mittuntur in ministerium\npropter eos, qui futuri erunt heredes salutis?\nqui ergo elegit mandata dei, utitur confidentia, ut cum\nauctoritate deposcat sibi diuina subsidia.\nSequitur uersus sextus: con cupiui salutare t tuum,\ndomine, et lex tua meditatio mea est. alius\nlongaeuitate uitae istius delectatur et concupiscit usque ad depositae\nfinem senectutis corporis huius uitam producere. alii franguntur\naegritudinis infirmitate, de quibus nemo potest dicere: cum infirmor,\ntunc potens sum. beatos se putant, si inoffensa\nualitudinis commoditate potiantur, quibus non est infirmitas ad\nsalutem. horum quoque nemo potest dicere: concupiui salutare\ntuum, domine; suam enim magis salutem quam salutare\ndei quaerunt, medicis potius quam scripturis oboedientes. contraria\nautem studiosis diuinae cognitionis praecepta medicinae sunt;\na ieiunio reuocant, lucubrare non sinunt, ab omni intentione meditationis\nabducunt. itaque qui se medicis dederit, se ipsum sibi abnegat;\nqui autem quaerit salutare dei, Christum sequitur, qui dicitur\nsalus dei, non quae corporis, sed quae aeterna sunt quaerens,\ncum hoc in corpore conuersetur. qui autem salutem dei quaerit, die\nutique et nocte meditatur in lege. iugis illi meditatio est diuinorum\ndecretorum neque aliqua cura corporis huius auertitur a studio disciplinae.\nSequitur uersus septimus: uiuet anima mea et\nlaudabit te, et iudicia a tua adiuuabunt me. futurae\n\n\n\n\n\n\nutique uitae, non praesentis sibi remuneratione blanditur. haec\nenim uita quomodo dici potest, de qua scriptum est: et in puluerem\nmortis deduxisti me? quam multi uiuentes\nin inferno sunt!\nipse Paulus cupiebat de mortis huius corpore liberari,\nqui uere concupiuit salutare dei dicens: dissolui enim\ncupio et cum Christo esse, multo enim melius;\npermanere autem in carne magis necessarium\n-quam uoluntarium. quomodo ergo uiuit anima operta\nmortis inuolucro aut quae est uita, quae in umbra est ?\nin regione\numbrae mortis sumus, abscondita est uita nostra, non libera; erit\nenim libera in regione uiuorum, in qua fiduciam conplacendi\niustus adsumit, ut placeat domino in regione uiuorum. ibi ergo uiuet\nanima nostra, ubi nihil mortale, nihil infirmum amicta sit. nihil\ndebitum poenae.\\'\nIbi laudabit dominum, ubi deposito infirmitatis corpore\nconformis esse coeperit gloriae corporis Christi. nam dum in peccato\nsumus. plene laudare qui possumus ? peccatori enim dixit\ndeus: quare tu enarras iustitias meas?in umbra\nsumus hic positi, in umbra uiuimus, in umbra laudamus; perfecte\nin umbra laudare non possumus. in terra aliena sumus; denique\naudisti in posterioribus dicentem: quomodo -cantabimus\ncanticum domini in terra aliena?\nAdiuuant autem iudicia dei sanctos, cum bonis operibus\nremuneratio uitae confertur aeternae. beatus qui dicit: et iudi icia\ntua adiuuabunt me. ego infirmus, ego peccator timeo\niudicia dei propter conscientiam delictorum, mihi terrorem adferunt.\nme exagitant; sanctos adiuuant. sed tamen iuuabunt etiam peccatorem,\nlicet diuerso modo.\nsanctus adiuuabitur, dum probatur,\n\n\n\n\n\n\npeccator adiuuabitur, dum humiliatur, dum castigatur, ut peccata\nsoluat duplicia, dum opus eius exuritur, ut ipse saluus fiat, sic tamen\nquasi per ignem. fortassis etiam sic conuenit sensus: si dignus\nfuero iudicio, dignus ero ut exuar consortiis impiorum, quoniam\nnon resurgunt impii in iudicium, et iuuabunt\nme iudicia, quoniam qui credit in domino non iudicatur. proderit\nilli fides et suffragabitur ad ueniam, etiamsi qua in operibus\noffensa sit.\nSequitur uersus octauus: erraui s icut ouis quae\nperierat. uiui fica s eruum tuu m, quoniam mandata\ntua non sum oblitus. Graecus habet: quaere\nseruum tuum, hoc est ζήτησον, et potuit falli scriptor, ut\nscriberet ζῆσον, quod est uiuifica. sensus quidem uterque\nconstat, sed oportunior est huic loco: quaere seruum tuum,\nquoniam ouis quae errauit quaerenda est a pastore, ne pereat.\nideo dicit \\'erraui\\'.\ndic et tu iniquitates tuas, ut\niustificeris. quod lapsum fateris, in eo tibi cum omnibus\ncommune consortium est, quia nemo sine peccato. negare hoc sacrilegium\nest - solus enim deus sine peccato est —, confiteri hoc deo inpunitatis\nremedium est. erraui. inquit — sed qui errauit in\nuiam potest redire, in uiam reuocari potest — et pulchre addidit:\nsicut ouis quae perierat; non enim perit qui\nagnoscit errorem.\nQuaere. inquit, seruum tuum, quoniam\nmandata tua non sum oblitus. ueni ergo. domine Iesu,\nquaere seruum tuum, quaere lassam ouem tuam, ueni, pastor, quaere\n\n\n\n\n\n\nsicut oues Ioseph. errauit ouis tua, dum tu moraris, dum tu uersaris\nin montibus. dimitte nonaginta nouem oues tuas et ueni unam ouem\nquaerere quae errauit. ueni sine canibus, ueni sine malis operariis,\n\nsine mercennario, qui per ianuam introire non nouerit. ueni\nsine adiutore, sine nuntio, iam dudum te expecto uenturum; scio\nenim uenturum, quoniam mandata tua non sum\noblitus. ueni non cum uirga, sed cum caritate spirituque mansuetudinis.\nNoli dubitare relinquere in montibus nonaginta nouem oues\ntuas, quia in montibus constitutas lupi rapaces incursare nonpossunt.\nin paradiso semel nocuit serpens; amisit ibi escam, postquam\nAdam inde depulsus est; illic iam nocere non poterit. ad me ueni,\nquem luporum grauium uexat incursus.\nad me ueni, quem eiectum\nue paradiso serpentis diu ulceris uenena pertemptant, qui erraui\na gregibus tuis illis superioribus. nam et me ibidem conlocaueras,\nsed ab ouilibus tuis lupus nocturnus auertit. quaere me, quia te requiro,\nquaere me, inueni me. suscipe me, porta me. potes inuenire\nquem tu requiris, dignaris suscipere quem inueneris, inponere umeris\nquem susceperis.\nnon est tibi pium onus fastidio, non tibi oneri est\nuectura iustitiae. ueni ergo, domine, quia, etsi erraui, tamen mandata\ntua non sum oblitus, spem medicinae reseruo.\nueni, domine, quia et erraticam solus es reuocare qui possis et quos\nreliqueris non maestificabis; et ipsi enim peccatoris reditu gratulabuntur.\nueni, ut facias salutem in terris, in caelo gaudium.\nUeni ergo et quaere ouem tuam non per seruulos, non per\nmercennarios, sed per temet ipsum. suscipe me in carne quae in\n\n\n\n\n\n\nAdam lapsa est. suscipe me non ex Sarra, sed ex Maria, ut incorrupta\nsit uirgo, sed uirgo per gratiam ab omni integra labe peccati.\nporta me in cruce quae salutaris errantibus est, in qua sola est\nrequies fatigatis, in qua sola uiuent quicumque moriuntur.\nPulchre autem etiam uiuifica potest dici, eo quod mori\nnon possit quem humeris suis uirtus portauerit.\nDicit ergo et anima, dicit et ecclesia: erraui sicut\nouis quae perierat; sed (et) dicit: quaesiui quem\ndilexit anima mea. hoc est dicere: uiuifica seruum\ntuum, quoniam mandata tua non sum oblitus.\nego te quaesiui, sed inuenire non possum, nisi tu uolueris inueniri.\net tu quidem uis inueniri, sed uis diu quaeri, uis diligentius indagari.\nnouit hoc ecclesia tua, quia non uis ut te dormiens quaerat, non uis\nut iacens te inuestiget. denique pulsas ad ianuam, ut excites dormientem,\nexploras, si cor uigilat et caro dormit. uis iacentem leuare\ndicens: surge qui dormis et exsurge a mortuis.\nmittis manum per cauernam, ut surgat, et, si tardius surrexerit, derelinquis.\nuis ut quaerat iterum et quaerat a multis et non obliuiscatur\nquaerere; non obliuiscatur sermones tuos. ut, si tenet eos,\nofferas te uidendum, non refugias teneri.\nQuae cum te meruerit amplecti, ostendet fructus suos,\ndocebit non oblitam se mandatorum tuorum, dicet tibi: ueni,\nfrater meus, exeamus in agrum, et in foribus\nnostris omnis fetus arborum, noua et uetera,\nfrater meus, seruaui tibi.\nhoc est dicere: \\'teneo mandata\nomnia noui et ueteris testamenti\\'. sola hoc dicere ecclesia\npotest. non dicit alia congregatio, non dicit synagoga, nec secundum\nlitteram noua tenens nec secundum spiritum uetera. non dicit\n\n\n\n\n\n\nhaeresis Manichea: \\'uetera seruaui tibi\\', quae prophetas non suscipit.\nmento dealbata cernitur quae utriusque fulget gratia testamenti.\nRespondet ei sponsus: pone me ut signaculum\nin cor tuum. u t sigillum in brachium tuum.\nquae noua et uetera seruasti mihi. signaculum meum es, ad imaginem\nmeam es et similitudinem. fulget in te imago iustitiae, imago\nsapientiae, imago uirtutis.\net quia imago dei in corde est tuo, sit\n- operibus tuis, sit effigies euangelii in tuis factis, ut in tuis\nmoribus mea praecepta custodias. effigies euangelii erit in te, si\npercutienti maxillam alteram praebeas, si diligas inimicum tuum, si\ncrucem tuam tollas et me sequaris. ideo crucem ego pro uobis portaui,\nne tu propter me portare dubitares.\nAudierunt hoc filiae Hierusalem, quod iam dominus Iesus\nsibi ecclesiam copulabat et, quia considerantes magnitudinem uerbi\nimparem tantis nuptiis aestimabant. ne forte copulae pondus sustinere\nnon posset, excusant dicentes: soror nobis parua\net ubera non habet.\nsic enim qui uolunt differre nuptias\nexcusare consuerunt, ut praetendant inmaturae aetatis infirmitatem\net adstruant, quod ubera non habeat, quae nubilis significant\ntempus aetatis. hoc solet symbolum commune omnibus uirginibus\nesse nupturis, ut, cum ubera coeperint eminere, tunc coniunctioni\nhabiles iudicentur.\nTurbatae igitur, quod studio dilectionis urgeat nuptias sponsus,\ndicunt: quid faciemus sorori nostrae in\ndie qua loquitur in ea? uel, ut Symmachus, qua\n\n\n\n\n\n\n\n\n\nloquitur ei, hoc est: sponsalium celebritate solet fieri\nconlocutio et confirmatio nuptiarum.\nquid ergo faciemus, dicunt\nturbatae, quia urgetur coniunctio spiritalis? a tantis nuptiis\nexcusare non possunt; nemo est enim qui copulam uel animae\net spiritus uel Christi et ecclesiae non beatam putet. sed quia\nplenitudo uerbi uel spiritus sancti uibrat et fulget et nihil est\nquod ei possit aequari, ideo differre desiderant, ut illa dilatione uel\nanima uel ecclesia possit esse perfectior.\nDicunt ergo: si murus est, aedificemus super\neum receptacula; et si ianua est, sculpamus\nsuper eam tabulas cedrinas. murus est anima sancti.\nhabet et ecclesia muros suos, quae iam perfectior dicit: ego ciuitas\nmunita.\nhic est murus qui habet duodecim portas apostolicas,\nper quas populo nationum patet ingressus in ecclesiam. sed murus\nquamuis ambitum totius urbis includat, tunc tamen est munitior.\ncum receptacula habuerit praeparata, in quibus propugnatores\nurbis tutum speculandi ac tuendi possint habere subsidium. sed\nquia rationabilis haec ciuitas est et omnis spes eius in dei uerbo est,\nnon ferrea, sed argentea ei propugnacula requiruntur, eloquiis caelestibus\nmagis quam corporis uoluptatibus hostiles impetus\nrepulsare consueta. eo fulta praesidio, eo splendore fulgens habilior\nChristi copulae iudicatur.\nEt quia ianua Christus est, qui ait: per me si quis\nintroierit saluabitur, et ecclesia ianua nuncupatur, quia\nper ipsam patet populis aditus ad salutem. sed ne haereticorum\ncorrumpatur tineis aut uermibus, dicunt filiae Hierusalem, uel\nangeli uel animae iustorum: aedificemus super eam\n\n\n\n\n\n\ntabulas cedrinas, hoc est fidei sublimis bonum odorem;\nest enim suauis huius materiae odor, quam non uermis, non tinea\ncorrumpat.\nideo huius materiae usus eligitur tectorum fastigiis eleuanais\nformandisque litterarum elementis, quibus aetas puerilis ad\nstudium liberalis eruditionis inbuitur. est ergo materia ista sublimis\nad gratiam, leuis ad onus, suauis ad odorem, utilis ad instrumentum\nscientiae, habilis ad ministerium cognitionis aeternae.\nSed quemadmodum sponsam suam diligens Christus urgebat\nad copulae spiritalis sollemnitatem, ita et ecclesia uerbi decore iam\ncapta festinabat ad nuptias. ideoque morarum et dilationis inpatiens,\nquas filiae Hierusalem innectere gestiebant, dicit: ego murus,\net ubera mea turres, hoc est: nolite dubitare utrum murus\nsim — iilae enim dixcrant: si murus est —;ego, inquit, murus\nsum et non parua ubera habeo, sed ut turres ubera mea sunt.\nquomodo\ndicitis quia non habeo ubera ? sensus, ut turres, habeo sapientiae,\nin quibus est abundantia, sicut scriptum est: et abundantia\nin turribus tuis. his uberibus, id est sensibus, habilem\nse tantis nuptiis aestimabat, sed filiae Hierusalem adhuc non poterant\naestimare, quia sensuum eius abundantiam non uidebant.\nEt addidit: ego eram in oculis eius tamquam\ninueniens pacem, hoc est: deliberatis de meis sensibus,\ncum pacem dei inuenerim, quae superat omnem mentem\net custodit et corda et sensus in Christo Iesu. talis, inquit. eram in\noculis sponsi qualis quae habet pacem; scriptum est enim. qui\nrecte quaerunt pacem. habebunt eam testimonium\nfestinantibus igitur dilecto atque dilecta celebrata\nconiunctio spiritalis est mutuo expetita consensu.\nIdeoque tamquam nuptiale canens carmen exultauit spiritus\nin propheta dicens: uinea facta est Salomoni in\nl\n\n\n\n\n\n\nBelamon; dedit uineam suam his qui seruant.\nclamat ergo spiritus: plantata est congregatio populorum et uitis\naeternae radice fundata et spiritalia sub iugum uerbi corde\nmansueto colla subiecit; plantata autem in multitudine nationum.\nhoc enim intellegendum \\'Belamon\\' Symmachus, Aquila aliaeque\ntraditiones Graeco sermone docuerunt. repudiata est uetus\ncopula quae fructum adferre non poterat, data est uinea nouis fidelibusque\ncultoribus, qui non solum facere fructum possent, sed\netiam custodire. una igitur ouis errauit, sed reuocata totius spatia\norbis impleuit; unam ouem error abduxerat, sed multitudinem populorum\ndomini gratia congregauit. errauit homo, sed ecclesia iam\nmurus est et murus ualidus. errauit Adam, murus est Dauid qui\nmandata dei non est oblitus.\nCustodita igitur et uallata haec uinea munimine spiritali\nmille fructus dat Christo, ducentos autem fructus custodibus. ideoque\nait ecclesia: uitis mea in conspectu meo; mille\nSalomoni, et ducenti seruantibus fructum.\nperfectio et plenitudo Christi est, portio seruulorum. habes hoc\nmysterium in Genesi, ubi quinque partes Beniamin fratri iuniori\ntribuit Ioseph, singulas reliquis fratribus. domino igitur quinque\nsensuum portio et praerogatiua defertur, quam illi utique tribuit\nipse quem diligit, sicut dilexit et Paulum, cui dedit ad euocandas\ngentes sapientiae principatum.\nHis igitur fructibus delectata ecclesia dicit ad Christum:\nqui sedes in hortis, amici intendentes uoci\n\n\n\n\n\n\ntuae; uocem tuam insinua mihi. delectabatur enim,\nquod in hortis Christus sedebat et in hortis positi amici intendebant\n\nuoci eius.sed quia amici illi de caelestibus erant archangeli uel domi-\n\nnationes et throni â€“ homines enim expulsi de paradiso fuerant propter\ninoboedientiam caelestium mandatorum atque ideo adhuc ecclesia\nuocem eius non poterat quam cupiebat audire -, ideo ait: uocem\ntuam insinua mihi. unde et nos, si uolumus eum in\nnobis sedere, simus horti clausi atque muniti, feramus uirtutum flores,\ngratiae suauitatem, ut disputantem cum angelis dominum Iesum\naudire possimus.\nSed quia futurum erat, ut, cum ad plenitudinem ecclesia peruenisset,\npersecutionibus uariis temptaretur, ideo, cum uerbi\ngratia delectaretur, subito cernit insidias persecutorum. et quae\nplus sponso quam sibi timeret, aut quia a persecutoribus Christus\nmagis adpetitur in nobis, ideo ait: fuge, frater meus, et\nsimilis esto tu capreolae aut hinulo ceruorum\nsuper montes aromatum.\npropter infirmos fugbt,\nqui temptamenta grauiora ferre non possint. ideoque scriptum\nest, ut de ciuitatibus ad ciuitates fugiamus et, si nos in hac ciuitate\nfuerint persecuti, fugiamus in aliam. propter infirmos igitur, ut diximus,\nfugiat aut fugiat ab infirmis et transeat ad montes aromatum.\nqui pro martyrio odorem possint beatae resurrectionis adferre. montes\naromatum sancti sunt. ad eos confugit Christus, quia fundamenta\neius in montibus sanctis.\nad eos igitur confu-\n?it qui sunt eius stabilia fundamenta; in nobis fugit, in illis fida\nstatione consistit. mons igitur aromatum Paulus est, qui potest\ndicere: bonus enim odor Christi sumus deo, mons\n\n\n\n\n\n\naromatum Dauid, cuius orationis odor ascendebat ad dominum, et\nideo dicebat: dirigatur oratio mea sicut incensum\nin conspectu tuo.\nSymmachus tamen et Aquila interpretati sunt, quod Christus\ndicit ad ecclesiam: quae sedes in hortis, hoc est: iam\nin hortis sedes superno digna paradiso, et ideo uocem tuam\ninsinua mihi cui amici intendunt; ego quoque eam audire\ndesidero. coepit in hortis esse ecclesia, postquam in hortis passus\nest Christus.\n"};

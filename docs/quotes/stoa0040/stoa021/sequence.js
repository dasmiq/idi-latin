var sequence = {"name":"Augustine. Contra Duas Epistulas Pelegianorum","data":"Noueram te quidem fama celeberrima praedicante et\nfrequentissimis atque ueracissimis nuntiis quanta esses dei gratia\nplenus acceperam, beatissime atque uenerande papa Bonifaci.\nsed posteaquam te etiam praesentia corporali frater meus uidit Alypius\nacceptusque a te benignissime ac sincerissime mutua miscuit\ndictante dilectione conloquia tecumque conuiuens et paruo licet\ntempore magno tibi iunctus affectu se simul et me refudit animo\ntuo teque mihi reportauit in suo, tanto maior in me tuae sanctitatis\nest facta notitia quanto certior amicitia. neque enim dedignaris,\nqui non alta sapis, quamuis altius praesideas, esse amicus humilium\net amorem rependere inpensum. quid est enim aliud amicitia,\nquae non aliunde quam ex amore nomen accepit et nusquam nisi\nin Christo fidelis est, in quo solo esse etiam sempiterna ac felix\npotest ? unde accepta per eum fratrem, per quem te familiarius didici,\nmaiore fiducia ausus sum aliquid ad tuam beatitudinem scribere\nde his rebus, quae hoc tempore episcopalem curam, si qua in nobis\nest, ad uigilantiam pro grege dominico stimulo recentiore sollicitant.\nNoui quippe heretici, inimici gratiae dei, quae datur pusillis\net magnis per Iesum Christum dominum nostrum, etsi iam cauendi\neuidentius apertiore inprobatione monstrantur, non tamen quiescunt\nscriptis suis minus cautorum uel minus eruditorum corda temptare.\nquibus utique respondendum esset, ne se ucl suos in illo nefando\nerrore firmarent, etiam si non metueremus, ne quemquam catholicorum\nuerisimili sermone deciperent. cum uero non desinant\nfremere ad dominici gregis caulas atque ad diripiendas tanto pretio\nredemptas oues aditus undecumque rimari communisque sit omnibus\nnobis qui fungimur episcopatus officio — quamuis ipse in ea praemineas\ncelsiore fastigio — specula pastoralis, facio quod possum\npro mei particula muneris, quantum mihi dominus adiuuantibus\norationibus tuis donare dignatur, ut pestilentibus et insidiantibus\neorum scriptis medentia et munientia scripta praetendam, quibus\nrabies qua furiunt aut etiam ipsa sanetur aut a laedendis aliis\nrepellatur.\nHaec autem quae duabus epistulis eorum respondeo, uni\nscilicet, quam dicitur Romam misisse Iulianus — credo, ut per illam\nquos posset suos aut inueniret aut faceret -, alteri autem, quam decem\net octo uelut episcopi participes eius erroris non ad quoslibet, sed\nad loci ipsius episcopum sua calliditate temptandum et ad suas\npartes, si posset fieri, traducendum ausi sunt Thessalonicam scribere,\nhaec ergo, quae istis, ut dixi, duabus epistulis illorum ista disputatione\nrespondeo, ad tuam potissimum dirigere sanctitatem non tam\ndiscenda quam examinanda et, ubi forsitan aliquid displicuerit,\n\n\n\n\n\n\nemendanda constitui. indicauit enim mihi frater meus, quod eas\nilli dare ipse dignatus es, quae in tuas manus nisi uigilantissima\ndiligentia fratrum nostrorum filiorum tuorum unire non possent.\nago autem gratias sincerissimae in nos beniuolentiae tuae, quod\neas me latere noluisti litteras inimicorum gratiae dei, in quibus\nrepperisti meum nomen calumniose atque euidenter expressum. sed\nspero de domino deo nostro, quod non sine mercede, quae in caelis\nest, illi me lacerant dente maledico, quibus me pro paruulis, nc\nfallaci laudatori Pelagio perditi relinquantur, scd ucraci saluatori\nChristo liberandi offerantur, oppono.\nIam itaque Iuliani respondeamus epistulae. dicunt, inquit,\nilli Manichei, quibus modo non communicamus, id est toti isti, cum\nquibus dissentimus, quia primi hominis peccato, id est Adae, liberum\narbitrium perierit et nemo iam potestatem habeat bene uiuendi:, sed\nomnes in peccatum carnis suae necessitate cogantur. Manicheos\nappellat catholicos more illius Iouiniani, qui paucos ante annos\nhereticus nouus uirginitatem sanctae Mariae destruebat et uirginitati\nsacrae nuptias fidelium coaequabat. nec ob aliud hoc obiciebat\ncatholicis, nisi quia eos uideri uolebat accusatores uel damnatores\nesse nuptiarum.\nLiberum autem arbitrium defendendo praecipitant, ut\nde illo potius ad faciendam iustitiam quam dc domini adiutorio\nconfidatur atque ut in se quisque, non in domino glorietur.\nquis autem nostrum dicat, quod primi hominis peccato perierit\nliberum arbitrium de genere humano ? libertas quidem periit per\npeccatum, sed illa, quae in paradiso fuit, habendi plenam cum\n\n\n\n\n\n\ninmortalitate iustitiam. propter quod natura humana diuina\nindiget gratia dicente domino: si uos filius liberauerit,\ntunc uere liberi eritis, utique liberi ad bene iusteque\nuiuendum. nam liberum arbitrium usque adeo in peccatore non\nperiit, ut per ipsum peccent maxime omnes, qui cum delectatione\npeccant et amore peccati et hoc eis placet quod eos libet. unde\net apostolus: cum essetis, inquit, serui peccati,\nliberi fuistis iustitiae. ecce ostenduntur etiam peccato\nminime potuisse nisi alia libertate seruire. liberi ergo a iustitia\nnon sunt nisi arbitrio uoluntatis; liberi autem a peccato non\nfiunt nisi gratia saluatoris. propter quod ammirabilis doctor etiam\nuerba ipsa disereuit: cum enim serui essetis, inquit,\npeccati, liberi fuistis iustitiae. quem ergo\ntunc fructum habuistis in his, in quibus nunc\nerubescitis? nam finis illorum mors est. nunc\nautem liberati a peccato, serui autem facti\ndeo habetis fructum uestrum in sanctificationem,\nfinem uero uitam aeternam. liberos\ndixit iustitiae, non \\'liberatos\\', a peccato autem non liberos, ne\nsibi hoc tribuerent, sed uigilantissime maluit dicere \\'liberatos\\'\nreferens hoc ad illam domini sententiam: si uos filius\nliberauerit, tunc uere liberi eritis. cum itaque\nnon uiuant bene filii hominum nisi effecti filii dei, quid est\nquod iste libero arbitrio uult bene uiuendi tribuere potestatem,\ncum haec potestas non detur nisi gratia dei per Iesum Christum\ndominum nostrum dicente euangelio: quotquot autem\nreceperunt eum, dedit eis potestatem filios\ndeifieri?\nSed nc forte dicant ad hoc esse adiutos, ut haberent\npotestatem fieri filii dei- ut autem hanc accipere mererentur, prius\neum libero arbitrio nulla adiuti gratia receperunt; haec est\nquippe intentio, qua gratiam destruere moliuntur, ut eam dari\nsecundum merita nostra contendant —. ne forte ergo hanc euangelicam\nsententiam sic diuidant, ut meritum ponant in eo quod\ndictum est: quotquot autem receperunt eum ac\ndeinde non gratis datam, sed huic merito redditam gratiam in eo\nquod sequitur: dedit eis potestatem filios dei\nfieri, numquid, si quaeratur ab eis quid sit receperunt\neum\\', dicturi sunt aliud nisi \\'crediderunt in eum\\' ? ut igitur et\nhoc sciant ad gratiam pertinere, legant quod ait apostolus: in\nnullo expauescatis a b aduersariis, quae quidem\nest illis causa perditionis, uestrae\nautem salutis, et hoc a deo, quia uobis\ndonatum est pro Christo non tantum ut\ncredatis in eum, sed ut etiam patiamini pro\ne o — nempe utrumque dixit esse donatum —, item quod ait: pax\nfratribus et caritas cum fide a deo patre et\ndomino Iesu Christo. legant etiam illud, quod ipse\ndominus ait: nemo potest uenire ad me, nisi\npater, qui misit me, traxerit eum. ubi ne quisquam\nputet aliud dictum esse \\'uenire ad me\\' quam \\'credere in me\\',\npaulo post, cum de suo corpore et sanguine loqueretur et seandalizati\nessent plurimi in sermone eius, ait: uerba, quae\nego locutus sum uobis, spiritus et uita sunt.\nsed sunt quidam ex uobis, qui non credunt.\ndeinde subiunxit euangelista : sciebat enim ab initio\nIesus, qui essent credentes et quis\n\n\n\n\n\n\ntraditurus esset eum. et dicebat: propterea dixi\nuobis, quia nemo potest uenire ad me, nisi\nfuerit ei datum a patre meo. sententiam scilicet\niterauit qua dixerat: nemo potest uenire ad me,\nnisi pater, qui misit me, traxerit eum. et hoc\npropter credentes et non credentes se dixisse manifestauit exponens\nquod dixerat: nisi pater, qui misit me,\nt r a x e r i t cum, id ipsum aliis uerbis repetendo in eo,\nquod ait: nisi fuerit ei datum a patre meo.\nille quippe trahitur ad Christum, cui datur ut credat in Christum.\ndatur ergo potestas, ut filii dei fiant qui credunt in eum, cum\nhoc ipsum datur, ut credant in eum. quae potestas nisi detur a\ndeo, nulla esse potest ex libero arbitrio, quia nec liberum in bono\nerit, quod liberator non liberauerit, sed in malo liberum habet\narbitrium, cui delectationem malitiae uel occultus uel manifestus\ndeceptor inseuit uel sibi ipse persuasit.\nNon itaque, sicut dicunt nos quidam dicere et iste audet\ninsuper scribere, \\'omnes in peccatum\\' uelut inuiti \\'carnis suae\nnecessitate coguntur\\', sed si iam in ea aetate sunt, ut propriae\nmentis utantur arbitrio, et in peccato sua uoluntate retinentur\net a peccato in peccatum sua uoluntate praecipitantur. neque\nenim agit in eis etiam qui suadet et decipit, nisi ut peccatum\nuoluntate committant uel ignorantia ueritatis uel delectatione\niniquitatis uel utroque malo et caecitatis et infirmitatis. sed haec\nuoluntas, quae libera est in malis, quia delectatur malis, ideo\n\n\n\n\n\n\nlibera in bonis non est, quia liberata non est. nec potest homo\nboni aliquid uelle, nisi adiuuetur ab eo, qui malum non potest\nuelle, hoc est gratia dei per Iesum Christum dominum nostrum;\nomne enim quod non est ex fide, peccatum est.\nac per hoc bona uoluntas, quae se abstrahit a peccato, fidelis est,\nquia iustus ex fide uiuit, ad fidem autem pertinet credere\nin Christum et nemo potest credere in eum, hoc est uenire ad\neum, nisi fuerit illi datum. nemo igitur potest habere uoluntatem\niustam, nisi nullis praecedentibus meritis acceperit ueram,\nhoc est gratuitam desuper gratiam.\nHoc isti nolunt elati et superbi nec purgando defensores,\nsed extollendo praecipitatores liberi arbitrii, qui non ob\naliud nobis haec dicentibus indignantur. nisi quia gloriari in\ndomino dedignantur. timuit tamen Pelagius episcopale indicium\nPalaestinum et, cum ei fuisset obiectum, quod diceret \\'gratiam\ndei secundum merita nostra dari\\'. negauit se dicere et eos, qui\nhoc dicerent. anathemando damnauit. nec tamen defendere\naliud inuenitur in libris, quos postmodum scripsit, fraudem se\nputans hominibus iudicantibus fecisse mentiendo aut nescio\nquomodo suum sensum uerbis ambiguis obtegendo.\nSed iam uideamus quod sequitur. dicunt etiam, inquit,\nistas, quae modo aguntur, nuptias a deo institutas non fuisse; quod\nin libro Augustini legitur, contra quem ego modo quattuor libellis\nrespondi. cuius Augustini dicta inimici nostri in ueritatis odium\n\n\n\n\n\n\nsusceperunt. his eius calumniosissimis ucrbis breuiter uideo\nrespondendum, quia repetit ea postea, ubi unlt ipse insinuare\nquasi contra nostra ista quid dicant. ubi cum illo, quantum res\npostulare uidebitur, domino adiuuante certandum est. nunc\nergo respondeo nuptias a deo esse institutas et tunc, quando\ndictum est: propterea relinquet homo patrem\nsuum et matrem suam et adhaerebit uxori\nsuae et erunt duo in carne una, et nunc, propter\nquod scriptum est: a domino iungitur mulier uiro.\nneque enim aliud fit etiam nunc quam illud, ut adhaereat\nhomo uxori suae et sint duo in carne una. de ipsis quippe\nnuptiis, quae nunc fiunt, consultus est dominus a Iudaeis,\nutrum liceret quacumque causa dimittere uxorem, et isto commemorato\ntestimonio legis adiunxit: quod ergo deus\nconiunxit, homo non separet. hoc testimonium legis\nadhibuit etiam apostolus Paulus, cum uiros moneret, ut ab eis\ndiligerentur uxores. absit ergo, ut in libro meo contra haec\ntestimonia diuina iste aliquid legerit; sed uel non intellegendo\nuel magis calumniando in alium sensum conatur detorquere\nquod legit. librum autem meum, contra quem se quattuor\nlibellis respondisse commemorat, post damnationem Pelagii\nCaelestiique conscripsi. quod ideo dicendum putaui, quoniam\niste dicit \\'ab inimicis suis in odium ueritatis dicta mea fuisse\nsuscepta\\', ne ideo quisquam existimet propter hunc librum\nmeum inimicos gratiae Christi nonos hereticos fuisse damnatos.\nin eo autem libro defensio est potius quam reprehensio\nnuptiarum.\n\n.\nDicunt etiam, inquit, motum genitalium et commixtionem\nconiugum a diabolo fuisse repertam et propterea eos qui nascuntur\ninnocentes reos esse et a diabolo fieri, non a deo, quia de hac\ndiabolica commixtione nascuntur. hoc autem sine aliqua ambiguitate\nManicheum est. immo sicut dicimus a deo nuptias institutas\npropter ordinatam generationem filiorum, ita dicimus filiorum\ngignendorum seminationem sine motu genitalium et sine commixtione\nconiugum nec in paradiso, si filii gignerentur, esse\npotuisse. sed utrum talis eorum motus atque commixtio fuisset,\nsi nemo peccasset, qualis nunc est cum pudenda libidine, hinc\nest quaestio, de qua diligentius postea, si deus noluerit. disputabimus.\nQuid tamen isti uelint, quid intendant, quo rem\nperducere moliantur, adiuncta istius uerba declarant, ubi ait\nnos dicere: propterea eos qui innocentes nascuntur reos esse et a\ndiabolo fieri, non a deo, quia de hac diabolica commixtione nascuntur\n. cum itaque nos nec diabolicam dicamus coniugum commixtionem,\nmaxime fidelium, quae fit causa generandorum qui\npostea regenerandi sunt filiorum, nec homines ullos a diabolo\nfieri, sed a deo, in quantum homines sunt, et tamen etiam de\nconiugibus fidelibus reos nasci. tamquam ex oliua oleastrum,\npropter originale peccatum et propter hoc esse sub diabolo,\nnisi renascantur in Christo, quoniam diabolus culpae auctor\nest, non naturae, contra illi paruulos dicentes nullum trahere\noriginale peccatum et ideo non esse sub diabolo, quid efficere\nlaborant, nisi ut illa dei gratia euacuetur in paruulis, qua eruit\n\n\n\n\n\n\nn o s, sicut dicit apostolus, de potestate tenebrarum\net transtulit in regnum filii caritatis suae,\nquando quidem paruulos negant esse in potestate tenebrarum\netiam ante domini liberatoris auxilium ita in eis laudantes opus creatoris,\nut misericordaim destruant redemptoris? quam nos quoniam\net in maioribus et in paruulis confitemur, \\'hoc\\' dicit \\'sine aliqua\nambiguitate esse Manicheum\\', cum sit antiquissimum catholicum,\nunde nouum istorum dogma euertatur hereticum.\nDicunt, inquit, sanctos in uetere testamento non caruisse\npeccatis, id est nec per emendationem a criminibus fuisse liberos,\nsed in reatu a morte fuisse deprehensos. immo dicimus uel ante\nlegem uel tempore ueteris testamenti a peccatis fuisse liberatos non\nuirtute propria, quia maledictus omnis qui spem\nsuam ponit in homine — et in hoc sine dubio maledicto sunt,\nquos etiam psalmus diuinus notat: qui confidunt in uirtute\nsua —, nec uetere testamento, quod in seruitutem generat,\nquamuis certae dispensationis gratia diuinitus datum sit, nec ipsa\nlege sancta et iusta et bona, ubi scriptum est: non concupisces,\nquoniam non est data, quae posset uiuificare, sed praeuaricationis\ngratia posita est, donec ueniret semen cui promissum est,\nsed liberatos esse per sanguinem ipsius redemptoris, qui est unus\nmediator dei et hominum homo Christus? Iesus. isti autem inimici\ngratiae dei, quae data est pusillis et magnis per legum Christum\ndominum nostrum, ideo dicunt antiquos homines dei perfectae fuisse\n\n\n\n\n\n\niustitiae, nc Christi incarnatione, passione, resurrectione, cuius fide\nsalui facti sunt, credantur eguisse.\nApostolum etiam Paulum, inquit, uel omnes\napostolos dicunt semper inmoderata libidine fuisse pollutos.\nquis hoc uel profanus? audeat dicere? sed nimirum iste\npropterea sic calumniatur, quia contendunt id, quod dixit\napostolus: scio quia non habitat in me, hoc est\nin carne mea, bonum; uelle enim adiacet\nmihi, perficere autem bonum non inuenio,\net cetera talia non eum dixisse de se ipso, sed nescio cuius\nalterius, qui illa pateretur, induxisse personam. propter quod loeus\nipsc* in eius epistula diligenter considerandus est et scrutandus, ne\nin eius aliqua obscuritate delitiscat error istorum. quamuis ergo\nlatius hinc apostolus disputet magno diuturnoque conflictu gratiam\ndefendens aduersus eos, qui gloriabantur in lege, tamen ad rem\npertinentia pauca contingimus. unde ait: quia non iustificabitur\nex lege omnis caro coram ipso; per\nlegem enim cognitio peccati. nunc autem sine\nlege iustitia dei manifestata est, testificata\nper legem et prophetas, iustitia autem dei\nper fidem Iesu Christi in omnes qui credunt.\nnon enim est distinctio; omnes enim peccauerunt\net egent gloriam dei iustificati gratis\nper gratiam ipsius, per redemptionem, quae\nest in Christo Iesu. et iterum: ubi est gloriatio?\nexclusa est. per quam legem? factorum? non,\n\n\n\n\n\n\n\n\n\n\n\n\nsed per legem fidei. arbitramur enim iustificari\nhominem per fidem sine operibus legis.\net iterum: non enim per legem promissio Abrahae\naut semini eius, ut heres esset mundi, sed per\niustitiam fidei. si enim qui per legem heredes\nsunt, exinanita est fides et euacuata est promissio.\nlex enim iram operatur; ubi enim non\nest lex, nec praeuaricatio. et alio loco: lex autem\nsubintrauit, ut abundaret delictum; ubi autem\nabundauit delictum, superabundauit\ngratia. item alio loco: peccatum enim uobis non\ndominabitur; non enim estis sub lege, sed sub\ngratia. itemque alio loco: an ignoratis, fratres scientibus\nenim legem loquor -, quia lex dominatur\nhomini in quantum tempus uiuit? mulier\nenim sub uiro uiuo marito iuncta est legi;\ns i autem mortuus fuerit uir eius, euacuata\nest a lege uiri. et paulo post: itaque, fratres mei,\net uos mortui estis legi per corpus Christi, ut\nsitis alterius, qui ex mortuis resurrexit, ut\nfructificemus deo. cum enim essemus in\ncarne, passiones peccatorum, quae per legem\nsunt, operabantur in membris nostris, ut\nfructum ferrent morti; nunc uero euacuati\nsumus a lege mortis, in qua detinebamur, ita\nut seruiamus in nouitate spiritus et non in\nuetustate litterae. his atque huiusmodi contestationibus\ndoctor ille gentium satis euidenter ostendit legem non potuisse\nauferre, sed potius auxisse peccatum, quod auferat gratia, quoniam\n\n\n\n\n\n\nlex iubere nouit, cui succumbit infirmitas, gratia iuuare, qua infunditur\ncaritas. nc quis enim propter haec testimonia uituperet legem\net malam esse contendat, uidit apostolus male intellegentibus quid\nposset occurrere et eandem sibi ipse proposuit quaestionem: quid d\nergo dicemus? inquit. lex peccatum est? absit.\nsed peccatum non cognoui nisi per legem. hoc\niam superius dixerat: per legem cognitio peccati; non\nergo ablatio, sed cognitio.\nHinc autem iam incipit, propter quod ista consideranda\nsuscepimus, introducere personam suam et tamquam de se ipso\nloqui. ubi nolunt Pelagiani ipsum apostolum intellegi, sed quod\nin se alium transfigurauerit, id est hominem sub lege adhuc positum,\nnondum per gratiam liberatum. ubi quidem iam debent concedere,\nquod in lege nemo iustificatur, sicut alibi idem\napostolus dicit, sed ad cognitionem peccati et ad ipsius legis praeuaricationem\nualere legem, ut cognito auctoque peccato per fidem\ngratia requiratur. non autem timent ista de apostolo intellegi,\nquae posset et de praeteritis suis dicere, sed ca quae sequuntur\ntiment. hic enim: concupiscentiam, inquit, nesciebam,\nnisi lex diceret: non concupisces. occasione\nautem accepta peccatum per mandatum operatum\nest in me omnem concupiscentiam; sine\nlege enim peccatum mortuum est. ego autem\nuiuebam aliquando sine lege; adueniente autem\nmandato peccatum reuixit, ego autem\nmortuus sum. et inuentum est mihi mandat\nu m, quod erat in uitam, hoc esse i n mortem.\n\n\n\n\n\n\n\n\npeccatum enim occasione accepta per mandatum\nfefellit me per illud occidit. itaque\nlex quidem sancta et mandatum sanctum et\niustum et bonum. quod ergo bonum est, mihi\nfactum est mors? absit! sed peccatum, ut appareat\npeccatum, per bonum mihi operatum\nest mortem, ut fiat super modum peccator\naut peccatum per mandatum. haec omnia, sicut dixi,\npotest uideri apostolus de sua uita commemorasse praeterita, ut\nillud, quod ait: ego autem uiuebam aliquando sine\nlege, aetatem suam primam ab infantia ante rationales annos uoluerit\nintellegi, quod autem adiunxit: adueniente autem\nmandato peccatum reuixit, ego autem mortuus\nsum, iam se praecepti capacem, sed non efficacem et ideo\npraeuaricatorem legis ostenderet.\nNec moueat quod ad Philippenses scripsit, secundum\niustitiam, quae in lege est, quod fuerit sine querella. potuit enim\nesse intus in affectionibus prauis praeuaricator legis et tamen conspicua\nopera legis inplere uel timore hominum uel ipsius dei, sed\npoenae formidine, non dilectione et delectatione iustitiae. aliud\nest enim uoluntate benefaciendi benefacere, aliud autem ad malefaciendum\nsic uoluntate inclinari, ut etiam faceret, si hoc posset\ninpune permitti. nam sic profecto in ipsa intus uoluntate peccat,\nqui non uoluntate, sed timore non peccat. in quibus interioribus\nsuis talem se fuisse sciens apostolus ante gratiam dei, quae data\nest per legum Christum dominum nostrum, alibi hoc apertissime\nconfitetur. scribens quippe ad Ephesios: et uos, inquit, cum\nessetis mortui delictis et peccatis uestris,\n\n\n\n\n\n\nin quibus aliquando ambulastis secundum\nsacculum mundi huius, secundum principem\npotestatis aeris, spiritus eius, qui nunc operatur\nin filiis diffidentiae, in quibus et nos\nomnes aliquando conuersati sumus in desideriis\ncarnis nostrae facientes uoluntatem\ncarnis et affectionum, et eramus\nnaturaliter filii irae sicut et ceteri; deus\nautem, qui diues est in misericordia,\npropter multam dilectionem, qua dilexit\nnos, et cum essemus mortui peccatis conuiuificauit\nnos Christo, cuius gratia sumus\nsalui facti. rursus ad Titum: fuimus enim et\n11 o s, inquit, stulti aliquando et increduli, errantes,\nseruientes desideriis et uoluptatibus\nuariis, in malitia et inuidia agentes, abominabiles,\ninuicem odio habentes. talis Saulus fuit,\nquando secundum iustitiam, quae in lege est, sine querella fuisse\nse dicit. nam quia non post hanc abominabilem uitam, ut esset\nsine querella, in lege profecerat moresque mutauerat, euidenter in his\nquae sequuntur ostendit, quando quidem mutatum se non dicit\nab his malis nisi per gratiam saluatoris; adiungens enim hoc ipsum\netiam hic sicut ad Ephesios ait: cum autem benignitas\net humanitas inluxit saluatoris dei nostri,\nnon ex operibus iustitiae, quae nos fecimus,\n\n\n\n\n\n\nsed secundum suam misericordiam saluos\nnos fecit per lauacrum regenerationis et renouationis\nspiritus sancti, quem ditissime\neffudit super nos per Iesum Christum saluatorem\nnostrum, ut iustificati ipsius gratia\nheredes efficiamur secundum spem uitae\naeternae.\nQuod autem ait in hoc epistulae loco ad Romanos: p e peccatum,\nut appareat peccatum, per bonum mihi\noperatum est mortem, congruit superioribus ubi dixit:\nsed peccatum non eognoui nisi per legem;\nnam concupiscentiam nesciebam, nisi lex\ndiceret : non concupisces, et superius: per legem\ncognitio peccati; hoc enim et hic dixit: ut appareat\npeccatum, ut illud, quod dixerat: sine lege enim peccatum\nmortuum est, non intellegamus nisi, tamquam non\nsit, \\'latet, non apparet, penitus ignoratur\\', tamquam in nescio quibus\nignorantiae tenebris sit sepultum. et quod ait: ego autem\nuiuebam aliquando sine lege, quid ait nisi \\'uiuere\nmihi uidebar\\'? et quod adiunxit: ad ueniente autem\nmandato peccatum reuixit, quid est aliud quam\n\\'eminuit et apparuit\\' ? nec tamen ait \\'uixit\\', sed \\'reuixit\\'. uixerat\nenim aliquando in paradiso, quando contra datum praeceptum\nsatis apparebat admissum; cum autem a nascentibus trahitur,\ntamquam mortuum sit, latet, donec repugnans iustitiae malum\neius prohibitione sentiatur, cum aliud iubetur atque adprobatur,\naliud delectat atque dominatur; tunc peccatum quodammodo in\n\n\n\n\n\n\nnotitia nati hominis reuiueseit, quod in notitia primum facti\nhominis aliquando iam uixerat.\nSed quod sequitur non ita expeditum est, quomodo de\nPaulo possit intellegi. scimus enim, inquit, quia lex spiritalis\nest; ego autem carnalis sum. non ait \\'fui\\', sed\n\\'sum\\'. numquid ergo apostolus, cum haec scriberet, carnalis fuit?\nan secundum corpus hoc dicit? adhuc enim erat in corpore mortis\nhuius nondum facto, quod alibi dicit: seminatur corpus\nanimale, surgit corpus spiritale. tune enim extoto se,\nid est ex utraque parte, qua constat, spiritalis homo erit, quando\nspiritale etiam corpus erit. neque enim absurdum est, ut sit in illa\nuita etiam caro spiritalis, si potuit esse in hac uita in his, qui adhuc\ncarnalia sapiunt, etiam spiritus ipse carnalis. sic ergo ideo dixit:\nego autem carnalis sum, quia nondum spiritale corpus\nhabebat apostolus, sicut posset dicere: \\'ego autem mortalis sum\\';\nquod utique non nisi secundum corpus intellegeretur dixisse, quod\nnondum fuerat inmortalitateuestitum. item quod adiunxit: uenundatus\nsub peccato, ne quisquam eum nondum redemptum\nChristi sanguine existimet, etiam hoc secundum illud potest intellegi,\nquod ait: et nos primitias habentes spiritus et\nipsi in nobismet ipsis ingemescimus adoptionem\nexpectantes, redemptionem corporis\nnostri. si enim secundum hoc se dicit uenundatum sub peccato,\nquod adhuc non est redemptum a corruptione corpus eius, uel uenundatum\naliquando in prima transgressione praecepti, ut haberet\ncorpus corruptibile quod adgrauat animam, quid prohibet hic\napostolum intellegi de se ipso dicere, quod ita dicit, ut etiam in ipso\n\n\n\n\n\n\npossit intellegi, etiamsi in sua persona non sc solum, sed omnes accipi\nuelit, qui se nouerunt spiritali dilectione cum carnis affectione sine\nconsensione confligere?\nAn forte metuimus ea quae sequuntur: quod enim\noperor, ignoro; non enim quoduolo, hocago, sed\nquod odi, illud facio, ne forte ex his uerbis quispiam consentire\ncarnis concupiscentiae ad opera mala sanctum apostolum\nsuspicetur? sed considerandum est quod adiungit: si autem\nquod nolo hoc facio, consentio legi quoniam bona.\nmagis enim se dicit legi consentire quam carnis concupiscentiae —\nhanc enim peccati nomine appellat —; facere ergo se dixit et operari\nnon affectu consentiendi et inplendi, sed ipso motu concupiscendi.\n\\'hinc ergo\\', inquit,\\'consentio legi quoniam bona est:\nconsentio, quia nolo quod non uult\\'. deinde dicit: nunc\nautem iam non ego operor illud, sed id quod\nhabitat in me peccatum. quid est \\'nunc autem\\' nisi\n\\'iam nunc sub gratia, quae liberauit delectationem uoluntatis a consensione\ncupiditatis\\'? non enim melius intellegitur: non ego\noperor, nisi quia non consentit exhibere membra sua arma iniquitatis\npeccato. nam si et concupiscit et consentit et agit, quomodo\nnon ipse illud operatur, etiamsi se operari doleat et uinci grauiter\ningemescat?\nIam illud quod sequitur nonne unde loquatur apertissime\nostendit ? scio enim quia non habitatinme, hocest\nin carne mea, bonum. si enim non exponeret adiungendo:\nhoc estin carne mea, aliter fortasse acciperetur quod dixit:\nin me. ac per hoc uersat hoc idem repetens et inculans: u e 11 e\n\n\n\n\n\n\nenimadiacetmihi, perficere autem bonum non.\nhoc est enim perficere bonum, ut nec concupiscat homo; inperfectum\nest autem bonum, quando concupiscit, etiam si concupiscentiae\nnon consentit ad malum. non enim quod uolo\nfacio bonum, inquit, sed quod nolo malum, hoc ago.\nsi autem quod nolo ego hoc facio, iam non ego\noperor illud, sed quod habitat in me peccatu 111.\nid repetiuit inculcans et tamquam tardissimos de somno excitans:\ninuenio ergo legem, inquit, mihi uolenti facere\nbonum, quoniam mihi malum adiacet. illa ergo\nbonum est uolenti facere, adiacet autem malum ex concupiscentia,\ncui non consentit qui dicit: iam non ego operor illud.\nApertius autem quod sequitur utrumque declarat: c o ndelector\nenim legi dei secundum interiorem\nhominem, uideo autem aliam legem in membris\nmeis repugnantem legi mentis meae et eaptiuantem\nme in lege peccati, quae est in membris\nmeis. sed quod dixit \\'captiuantem me\\', potest mouere, si nulla\nconsensio est. unde propter ista tria, duo scilicet, de quibus iam\ndisputauimus, quod ait: ego au tem carnal is su m, et: u enundatus\nsub peccato, et hoc tertium: captiuantem\nin lege peccati, quaeest in membris meis,\npotest uideri apostolus tum describere, qui sub lege adhuc uiuit,\nnondum sub gratia. sed sicut illa duo exposuimus propter carnem\nadhuc corruptibilem dicta, sic et hoc potest intellegi, ut \\'captiuantem\nme\\' dixerit \\'carne\\', non mente, \\'motione\\', non\n\n\n\n\n\n\nconsensione et ideo \\'captiuantem me\\', quia et in ipsa carne non est\naliena natura, sed nostra. sicut ergo exposuit ipse quid dixerit:\nscio enim quianon habitat in me, hocestin carne\nmea, bonum, sic etiam ex illius expositione hunc locum debemus\naccipere, tamquam dixerit: captiuantem me — hoc est \\'carnem\nmeam\\' — lege peccati. quae est in membris meis.\nDeinde subiungit propter quod dicta sunt omnia: miser\nego homo! quis me liberabit de corpore mortis\nhuius? gratia dei per Iesum Christum dominum\nnostrum, atque inde concludit: igitur ipse ego\nmenteseruio legidei, carne autem legipeccati,\ncarne scilicet legi peccati concupiscendo, mente autem legi dei\neidem concupiscentiae non consentiendo. nulla ergo condemnatio\nest nunc his, qui suntinChristoIesu.\nnon enim damnatur, nisi qui concupiscentiae carnis consentit ad\nmalum. lex enim spiritus uitae in Christo Icsu\nliberauit te a lege peccati et mortis, ne scilicet consensionem\ntuam concupiscentia sibi uindicet carnis. et ea quae sequuntur\neundem sensum magis magisque demonstrant; sed adhibendus\nest modus.\nVisum autem aliquando etiam mihi fuerat \\'hominem sub\nlege\\' isto apostoli sermone describi sed uim mihi postea ista uerba\nfecerunt, quod ait: nunc autem iam non ego operor illud.\n\n\n\n\n\n\nad hoc enim pertinet quod ait et postea: nulla ergo condemnatio\nest nunc his, qui sunt in Christo Iesu, et\nquia non uideo quomodo diceret homo sub lege: condelector\nlegi dei secundum interiorem hominem, cum ipsa\ndelectatio boniqua etiam non consentit ad malum non timore poenae,\nsed amore iustitiae — hoc est enim condelectari — non nisi gratiae\ndeputanda sit.\nNam et illud ubi ait: quis me liberabit de corporemortis\nhuius? quis neget apostolum, cum haec diceret,\nadhuc fuisse in corpore mortis huius? a quo utique impii non\nliberantur, quibus eadem corpora ad tormenta aeterna redduntur.\nliberari ergo est a corpore mortis huius omni sanato languore concupiscentiae\ncarnis non ad poenam corpus recipere, sed ad gloriam.\nhuic loco et illud satis consonat: etiam etnos ipsi primitias\nhabentes spiritus et i psi in nobismet ipsis\ningemescimus adoptionem expectantes, redemptionem\ncorporis nostri. nimirum enim gemitu\nisto ingemescimus, in quo dicimus: miserego homo! quis\nme liberabit de corpore mortis huius? illud etiam\nubi ait: quod enim operor, ignoro, quid est aliud quam\n\\'nolo\\', non adprobo\\',\\'non consentio\\', \\'non facio\\'? alioquin contrarium\nest his, quae superius dixit: perlegem cognitio peccati,\net : peccatum non cognouinissper legem, et: peccatum,\nut appareat peccatum, per bonum mihi\noperatum est mortem. quomodo enim peccatum per legem\ncognouit, quod ignorat? quomodo apparet peccatum, quod\n\n\n\n\n\n\nignoratur? sic ergo dictum est \\'ignoro\\' \\'non facio\\', quia nulla consensione\nid ego ipse committo, quomodo dicturus est dominus impiis:\nnonouiuos, quem procul dubio latere nihil potest, et sicut\ndictum est: eum qui non nouerat peccatum, quod est\n\\'uon fecerat\\'; neque enim non nouerat quod arguebat.\nHis atque huiusmodi in ista scripturae apostolicae circumstantia\ndiligenter consideratis recte intellegitur apostolus non quidem\nse solum in sua persona, uerum alios etiam sub gratia constitutos\nsignificasse, sed secum nondum in illa constitutos pace perfecta, in\nqua absorbebitur mors in uictoriam. de qua post dicit: siautem\nChristus in uobis, corpus quidem mortuum est\npropter peccatum. spiritus autem uita estpropter\niustitiam. si ergo spiritus eius, qui suscitauit Iesum\nex mortuis, habitat in uobis, qui suscitauit\nChristum Iesum a mortuis uiuificabit\net mortalia corpora uestra per habitantem\nspiritum eius in uobis. uiuificatis igitur mortalibus corporibus\nnostris non solum ad peccandum consensio nulla erit, sed\nnec ipsa cui non consentiatur carnis concupiscentia remanebit. quam\nspiritui resistentem non habere in carne mortali ille tantum homo\npotuit, qui non per ipsam ad homines uenit. et ideo apostolos, quia\nhomines erant et corpus, quod corrumpitur et adgrauat animam, in\nhuius uitae mortalitate portabant, absit ut dicamus, sicut iste\ncalumniatur, semper inmoderata libidine fuisse pollutos, sed dicimus\na consensione prauarum libidinum liberos, de concupiscentia\n\n\n\n\n\n\ntamen carnis, quam moderando frenabant, tanta humilitate et\npietate gemuisse, ut optarent eam non habere potius quam domare.\nProinde iste quod addidit dicere nos \\'Christum et a\npeccatis liberum non fuisse, sed carnis necessitate mentitum et aliis\nmaculatum fuisse delictis\\', uiderit a quibus audierit uel in quorum\nlitteris legerit; quod quidem fortasse non intellexit et in sensus\ncalumniosos malitia fallente conucrtit.\nDicunt etiam, inquit, baptisma non dare omnem indulgentiam\npeccatorum nec auferre crimina, sed rarare, ut omnium peccatorum\nradices in mala carne teneantur. quis hoc aduersus Pelagianos\nnisi infidelis adfirmet ? dicimus ergo baptisma dare omnium\nindulgentiam peccatorum et auferre crimina, non rarare\nnec ut omnium peccatorum radices in mala carne teneantur\nquasi rasorum in capite capillorum, unde crescant iterum, resecanda\npeccata. nam et istam similitudinem comperi suae illos adhibere\ncalumniae, tamquam hoc nos sentiamus atque dicamus.\nSed de ista concupiscentia carnis falli eos credo uel fallere,\ncum qua necesse est ut etiam baptizatus — et hoc si diligentissime\nproficit et spiritu dei agitur — pia mente confligat. sed haec etiamsi\nuocatur peccatum, non utique quia peccatum est, sed quia peccato\nfacta est, sic uocatur, sicut scriptura manus cuiusque dicitur, quod\nmanus eam fecerit. peccata autem sunt, quae secundum carnis concupiscentiam\nuel ignorantiam inlicite fiunt, dicuntur, cogitantur; quae\ntransacta etiam reos tenent, si non remittantur. et ista ipsa carnis\nconcupiscentia in baptismo sic dimittitur, ut, quamuis tracta sit a\nnascentibus, nihil noceat renascentibus. cx quibus tamen, si filios\n\n\n\n\n\n\ncarnaliter gignunt, rursus trahitur rursusquc est nocitura nascentibus,\nnisi eadem forma renascentibus remittatur et insit nihil obfutura\nuitae futurae, quoniam reatus eius generatione tractus regeneratione\ndimissus est, et ideo iam non sit peccatum, sed hoc uocetur,\nsiue quod peccato facta sit siue quod peccandi delectatione moueatur,\netsi ei uincente delectatione iustitiae non consentiatur. nec\npropter ipsam, cuius iam reatus lauacro regenerationis absumptus\nest, dicunt in oratione baptizati: dimitte nobis debita\nnostra, sicut et nos dimittimus debitoribus\nnostris, sed propter peccata, quae fiunt, siue in eius consensionibus,\ncum ab eo quodlibet uincitur quod placet, siue cum per ignorantiam\nmalum quasi bonum placet. fiunt autem siue operando siue\nloquendo siue, quod facillimum atque celerrimum est, cogitando.\na quibus omnibus quis etiam fidelium gloriabitur castum se habere\ncor aut quis gloriabitur mundum se esse a peccato? illud sane, quod\nin oratione sequitur, propter ipsam dicitur: ne nos inferas in\ntemptationem, sedliberanos amalo. unusquisque\nenim, sicut scriptum est, temptatur a concupiscentia\nsua abstractus et inlectus; dein concupiscentia\ncum conceperit, parit peccatum.\nHi omnes concupiscentiae partus et ipsius concupiscentiae\nreatus antiquus baptismatis ablutione dimissi sunt; et quidquid\nnunc parit ista concupiscentia, si non sint illi partus, qui non\n\n\n\n\n\n\nsolum peccata., uerum etiam crimina nuncupantur, pacto illo cotidianae\norationis, ubi dicimus: dimitte sicut dimittimus,\net elemosynarum sinceritate mundantur. neque enim quisque sic\ndesipit, ut dicat ad baptizatos dominicum illud non pertinere\npraeceptum: dimittite et dimittetur uobis; date\net dabituroubis. nullus autem in ecclesia recte posset ordinari\nminister, si dixisset apostolus: \\'si quis sine peccato\\',ubi ait: siquis\nsin e crimine est, aut si dixisset: \\'nullum peccatum habentes\\',\nubi ait: nullum crimen habentes. multi quippe baptizati\nfideles sunt sine crimine; sine peccato autem in hae uita neminem\ndixerim, quantalibet Pelagiani, quia haec dicimus, aduersus nos\ninflentur et disrumpantur insania, non quia peccati aliquid remanet,\nquod in baptismate non remittatur, sed quia nobis in huius uitae\ninfirmitate manentibus cotidie fieri non quiescunt, quae fideliter\norantibus et misericorditer operantibus cotidie remittantur. haec\nest fidei catholicae sanitas, quam sanctus ubique seminat spiritus,\nnon prauitatis hereticae uanitas et praesumptio spiritus.\nIam de cetero itaque uideamus, quemadmodum, posteaquam\nnobis calumniose putauit obicienda quae credimus et fingenda\nquae non credimus, suam ipse uel Pelagianorum fidem profiteatur.\ncontra haec, inquit, nos cotidie disputamus et ideo nolumus\npraeuaricatoribus adhibere consensum, quia nos dicimus liberum\narbitrium in omnibus esse naturaliter necAdae peccato perire potuisse,\n\n\n\n\n\n\nquod omnium scripturarum auctoritate firmatur. haec si quemadmodum\noportet non contra dei gratiam diceretis, non consensum\npraeuaricatoribus adhiberetis, sed uestrum sensum corrigeretis.\nhinc autem quantum potuimus et quantum sufficere uisum est\nsuperius disputauimus.\nDicimus, inquit, has, quae nunc aguntur in orbe terrarum,\na deo nuptias institutas nec reos esse coniuges, sed fornicatores et\nadulteros condemnandos. hoc uerum est et catholicum; sed quod\nuos hinc uultis efficere, ut de commixtione maseuli et feminae nihil\npeccati nascentes trahant, quod lauacro regenerationis expietur,\nhoc falsum est et hereticum.\nMalum, inquit, genitalium, id est ipsam uirilitatem, sine qua\nnon potest esse commixtio, a deo dicimus institutam. ad hoc respondemus\nmotum genitalium et, ut uerbo eius utar, uirilitatem,\nsine qua non potest esse commixtio, deus sic instituit, ut nihil haberet\npudendum. non enim fas fuit ut eius erubesceret creatura de sui\nopere creatoris; sed inoboedientia membrorum supplicio iusto\nprimis hominibus inoboedientibus reddita est, de qua erubuerunt,\nquando foliis ficulneis pudenda texerunt, quae prius pudenda non\nfuerunt.\nNeque enim sibi tunicas, ut totum corpus tegerent\npost peccatum, sed succinctoria consuerunt, quae nonnulli interpretes\nnostri minus diligenter \\'tegmina\\' interpretati sunt. quod\nquidem uerum est; sed generale nomen est tegmen, quo indumentum\net operimentum omne possit intellegi. et ideo debuit ambiguitas\neuitari, ut quemadmodum graecus πεζμβτα posuit, quibus non\n\n\n\n\n\n\nteguntur nisi pudendae corporis partes, sic et latinus aut ipsum\ngraecum poneret, quia et ipso iam consuetudo utitur pro latino, uel\nsicut quidam \\'sueeinetoria\\' uel sicut alii melius \\'campestria\\' nominarunt.\nex illo quippe hoc nomen est, quod pudenda iuuenes\ntegebant antiquo more romano, quando nudi exercebantur\nin campo; unde campestrati appellantur hodicque qui eadem\nmembra cingendo cooperiunt. quamquam si ea, quibus peccatum\nest, tegenda fuerant post peccatum, ne tunicis quidem indui\ndebuerunt, sed manum et os tegere, quia sumendo et uescendo\npeccauerunt. quid sibi ergo uult, quod accepto prohibito cibo, cum\nfuisset praecepti facta transgressio, in illa membra aspectus intenditur?\nquae ibi nouitas ignota sentitur et se conpellit aduerti ?\nquod apertione significatur oculorum. neque enim eis, uel quando\nille nomina pecoribus et uolucribus inponebat uel quando illa pulchrum\nlignum uidit et bonum, oculi non patebant, sed aperti, hoc\nest intenti ad intuendum, facti sunt; sicut scriptum est de Agar\nancilla Sarrae, quod aperuit oculos suos et uidit puteum, quos clausos\nutique non habebat. ut ergo nuditatis suae, quam cotidie profecto\nintuebantur nec confundebantur, eos subito sic puderet, ut membra\nilla iam ferre nuda non possent, sed statim operire curarent, nonne\net ille in motu aperto et illa in occulto contra suae uoluntatis arbitrium\ninoboedientia illa membra senserunt, quibus utique nutu\nuoluntario sicut ceteris dominari debuerunt? quod merito passi\n\n\n\n\n\n\n\n\n\n\nsunt, quia et ipsi oboedientes suo domino non fuerunt. erubuerunt\nergo ita se creatori suo non exhibuisse seruitium, ut in eis membris,\nex quibus essent filii procreandi, mererentur amittere dominatum.\nHoc pudoris genus, haec erubescendi necessitas certe cum\nomni homine nascitur et ipsis quodammodo naturae legibus inperatur,\nut in hac re uerecundentur etiam ipsa pudica coniugia nec\nquisquam tam male turpiterque proficiat, ut, quia cognouit deum\nesse conditorem naturae auctoremque nuptiarum, ideo etiam\nmiscendus uxori, si quis eum uideat, non de his motibus erubescat\nquaeratque secretum, ubi non solum alienorum, uerum etiam suorum\nomnium possit uitare conspectum. itaque sua culpa sibi accidens\nmalum natura humana permittatur agnoscere, ne cogatur aut,\nquod est inpudentissimum, de his suis motibus non erubescere aut,\nquod est ingratissimum, de sui creatoris operibus erubescere. quo\ntamen malo propter bonum generationis filiorum bene utuntur\npudica coniugia; solius autem carnalis uoluptatis causa libidini\nconsentire peccatum est, quamuis coniugatis secundum ueniam\nconcedatur.\nSed constituite, Pelagiani, seruata honestate ac\nfecunditate nuptiarum, si nemo peccasset, qualem uelitis in paradiso\nuitam illorum hominum cogitare et unum de his quattuor rebus\neligite. procul dubio enim aut quotienscumque libuisset, totiens.\nconcubuissent; aut frenarent libidinem, quando concubitus necessarius\nnon fuisset; aut tunc ad nutum uoluntatis libido consurgeret,\nquando esse concubitum necessarium casta prudentia\npraesensisset; aut nulla ibi omnino existente libidine ut cetera\n\n\n\n\n\n\nmembra quaeque ad opera sua sic ad opus proprium etiam\ngenitalia iussis uolentium sine ulla difficultate seruissent. horum\nquattuor quod uultis eligite. sed puto, quod duo priora\nrespuetis, ubi libidini aut seruitur aut repugnatur. namque illud\nprimum tam praeclara honestas, hoc autem secundum tum magna\nfelicitas non uult. absit enim, ut tantae illius beatitudinis decus aut\npraecedentem semper sequendo libidinem ageret turpissimam seruitutem\naut ei resistendo non haberet plenissimam pacem. absit,\ninquam, ut carnis concupiscentiam non oportune ad generandum,\nsed inordinata commotione surgentem aut illi menti placeret consentiendo\nsatiare aut illi quieti necesse esset dissentiendo cohibere.\nDuarum uero reliquarum quamlibet elegeritis, non est aduersus\nuos ulla contentione laborandum. etsi enim quartam nolueritis\neligere, ubi est omnium oboedientium membrorum sine ulla\nlibidine summa tranquillitas, quoniam iam uos ci fecit uestrarum\ndisputationum inpetus inimicos, illud uobis saltem placebit, quod\ntertio loco posuimus, ut illa carnalis concupiscentia, cuius motus\nad postremam, quae uos multum delectat, peruenit uoluptatem,\nnumquam in paradiso, nisi cum ad gignendum esset necessaria, ad\nnutum uoluntatis exsurgeret. hanc si placet uobis in paradiso collocare\net per talem concupiscentiam carnis, quae nec praeueniret nec\ntardaret nec excederet imperium uoluntatis, uobis uidetur in illa felicitate\nfilios potuisse generari non repugnamus. ad hoc enim, quod\nagimus, sufficit nobis, quia nunc talis in hominibus non est,\nqualem in illius felicitatis loco esse potuisse conceditis. qualis quippe\n\n\n\n\n\n\nnunc sit, profecto omnium sensus mortalium etsi cum uerecundia\nconfitetur, quia et castos etiam nolentes eamque temperantia\ncastigantes inquietudine inordinata inportunaque sollicitat et\nplerumque sese uolentibus subtrahit, nolentibus ingerit. ut nihil\naliud inoboedientia sua quam illius priscae inoboedientiae poenam\nse esse testetur. unde merito de illa et tunc primi homines, quando\npudenda texerunt, et nunc qui se utcumque hominem esse considerat,\nomnis pudens inpudensque confunditur, absit ut de opere dei, sed\nde poena primi ueterisque peccati. uerum uos non pro religiosa ratione,\nsed pro animosa contentione nec pro humano pudore, sed pro\nuestro furore, ne uel ipsa concupiscentia carnis uitiata credatur et\nex ea trahi originale peccatum, talem prorsus, qualis nunc est, in\nparadisum conamini disputando reuocare eamque illic esse potuisse\ncontendere, quam uel] semper sequeretur inhonesta consensio uel aliquando\ncoherceret miseranda dissensio. nos autem non multum\ncuramus quid uos de illa sentire delectet. quidquid tamen hominum\nper illam nascitur, si non renascatur, sine dubitatione damnatur\net necesse est esse sub diabolo, si non inde liberetur a Christo.\nHomines, inquit, dei opus esse defendimus nec ex\nillius potentia uel in malum uel in bonum inuitum aliquem cogi, sed\npropria uoluntate aut bonum facere aut malum, in bono uero opere a\ndei gratia semper adiuuari, in malum uero diaboli suggestionibus incitari\n. ad haec respondemus homines esse opus dei, in quantum homines\nsunt, sed sub diabolo esse, in quantum peccatores sunt, nisi\neruantur inde per eum, qui non ob aliud factus est inter deum et\n\n\n\n\n\n\nhomines mediator, nisi quia ex hominibus non potuit esse peccator,\nnec ex dei potentia uel in malum uel in bonum inuitum aliquem cogi,\nsed deo deserente pro meritis ire in malum et deo adiuuante sine\nmeritis conuerti ad bonum. non enim est homo bonus, si nolit, sed\ngratia dei etiam ad hoc adiuuatur ut uelit, quoniam non inaniter\nscriptum est: deus est enim qui operatur in uobis\net uelle et operari probona uoluntate et: praeparatur\nuoluntas adomino.\nVos autem in bono opere sic putatis adiuuari hominem\ngratia dei, ut in excitanda eius ad ipsum bonum opus uoluntate\nnihil eam credatis operari. quod satis ipsa tua uerba declarant. cur\nenim non dixisti hominem dei gratia in bonum opus excitari, sicut\ndixisti: in malum diaboli suggestionibus incitari, sed aisti: in bono\nopere a dei gratia semper adiuuari? tamquam sua uoluntate, nulla\ndei gratia bonum opus a lgressus in ipso iam opere diuinitus adiuuetur,\npro meritis uidelicct uoluntatis bonae, ut reddatur debita\ngratia, non donetur indebita ac sic gratia iam non sit gratia, sed\nsit illud, quod Pelagius in iudicio Palestino ficto corde damnauit,\n\\'gratiam dei secundum merita nostra dari\\'. dic mihi, obsecro, quid\nboni Paulus adhuc Saulus uolebat ac non potius magna mala, quando\nspirans eaedem pergebat ad uastandos horrenda mentis caecitate\nac furore Christianos? quibus meritis bonae uoluntatis deus illum\nab his malis ad bona mirabili et repentina uocatione conuertit ? quid\nego dicam, quibus meritis, cum ipse clamet: non exoperibus\niustitiae quae nosfecimus, sed secundum suam\nmisericordiam saluos nosfecit ? quid illud, quod iam\ncommemoraui dixisse dominum: nemo potest uenire ad\n\n\n\n\n\n\nm e — quod intellegitur \\'credere in me\\' -, nisi ei datum fuerit\na patre meo? utrum iam uolenti credere pro meritis bonae\nuoluntatis hoc datur an potius, ut credat, ipsa uoluntas, sicut Sauli,\ndesuper excitatur, etiam si tam sit auersus a fide, ut credentes\netiam persequatur? ut quid enim nobis dominus praecipit, ut oremus\npro eis qui nos persequuntur ? numquid hoc oramus, ut eis pro\nbona eorum uoluntate gratia dei retribuatur ac non potius ut mala\nin bonum uoluntatis ipsa mutetur? sicut credimus tunc a sanctis,\nquos persequebatur, non inaniter oratum esse pro Saulo, ut ad\nfidem, quam uastabat, uoluntas eius conuerteretur. et illius\nquidem conuersio desuper facta manifesto etiam miraculo apparuit;\nquam multi inimici Christi cotidie subito dei occulta gratia trahuntur\nad Christum! quod uerbum si non ex euangelio posuissem, quanta\nde me propter hoc iste dixisset, cum etiam nunc obluctetur non\nmihi, sed illi qui clamat: nemo potest uenire ad me, nisi\npater, qui misit me, traxerit eum! non enim ait\n\\'duxerit\\', ut illic aliquo modo intellegamus praecedere uoluntatem.\nquis trahitur, si iam uolebat ? et tamen nemo uenit, nisi uelit. trahitur\nergo miris modis, ut uelit, ab illo, qui nouit intus in ipsis hominum\ncordibus operari, non ut homines, quod fieri non potest, nolentes\ncredant, sed ut uolentes ex nolentibus fiant.\nHoc uerum esse non coniectura suspicamur humana,\nsed euidentissima diuinarum scripturarum auctoritate dinoscimus.\nlegitur in Paralipomenon libris: etquidem in Iudafacta\n\n\n\n\n\n\nest manus (1 c i, u t daret illis cor unum, ut facerent\npraeceptum regis et principum in uerbo domini.\nitem per Hiezechielem prophetam dominus dicit: dabo\neis cor aliud et spiritum nouum dabo eis et\neuellam coreorum la pideum de carneeorum et\ndabo eis cor carneum, ut in praeceptis meis\nambulent et iustificationes meas obseruent\net faciant eas. quid est autem, quod Hester illa regina orat et\ndicit: da sermonem concinnum in os meum\net uerba mea clarifica in conspectu leonis et\nconuerte cor eius in odium inpugnantis nos?\nut quid ista in oratione dicit deo, si non operatur deus in cordibus\nhominum uoluntatem? sed forte hoc mulier insipienter orauit.\nuideamus ergo, utrum inaniter praemissus fuerit orantis affectus\net consecutus non fuerit exaudientis effectus. ecce ingreditur ad\nregem — ne multa dicamus — et quia non ordine suo ingrediebatur\nmagna necessitate conpulsa, intuitus est eam, sicut scriptum est,\nuelut taurus in inpetu indignationis suae. et timuit regina et\nconuersus est color eius per dissolutionem et inclinauit se\nsuper caput delicatae suae, quae praecedebat eam. et conuertit\ndeus et transtulit indignationem eius in lenitatem. iam\nsequentia commemorare quid opus est, ubi deum conpleuisse\nquod illa rogauerat diuina scriptura testatur operando in corde\nregis quid aliud quam uoluntatem, qua iussit et factum est\nquod ab eo regina poposcerat? quam deus iam, ut fieret, exaudierat,\nqui cor regis, antequam mulieris sermonem poscentis audisset,\noccultissima et efficacissima potestate conuertit et transtulit ab\n\n\n\n\n\n\nindignatione ad lenitatem, hoc est a uoluntate laedendi ad uoluntatem\nfauendi, secundum illud apostoli: deus operatur in\nuobis et uelle. numquid homines dei qui haec scripserunt,\nimmo ipse spiritus dei, quo auctore per eos ista conscripta sunt,\noppugnauit hominis liberum arbitrium? absit, sed omnipotentis\nin omnibus et iudicium iustissimum et auxilium misericordissimum\ncommendauit. sufficit enim scire homini, quod non est iniquitas\napud deum. iam quomodo ista dispenset faciens alia secundum\nmeritum uasa irae, alia secundum gratiam uasa misericordiae, quis\ncognouit sensum domini? aut quis consiliarius\neius fuit? si ergo ad honorem gratiae pertinemus, non\nsimus ingrati tribuendo nobis quod accepimus. quid enim habemus,\nquod non accepimus?\nDicimus, inquit, sanctos ueteris testamenti perfecta\nhinc iustitia ad aeternam transisse uitam, id est studio uirtutis ab\nomnibus recessisse peccatis, quia et illi, quos legimus aliquid peccasse,\npostea tamen eos emendasse cognouimus. quantaelibet fuisse\nuirtutis antiquos praedicet iustos, non eos saluos fecit nisi fides\nmediatoris, qui in remissionem peccatorum sanguinem fudit. ipsorum\nenim uox est: credidi, propter quod locutus\ns u m. unde ait et apostolus Paulus: habentes autem eundem\nspiritum fidei, secundum quod scriptum\nest: credidi, propter quod locutus sum, et nos\ncredimus, propter quod et loquimur. quid est \\'eundem\nspiritum\\', nisi quem iusti quoque illi habuerunt, qui ista\n\n\n\n\n\n\ndixerunt? dicit etiam apostolus Petrus: quid uultis iugum\ninponere gentibus, quod neque nos potuimus\nportare neque patres nostri ? sed per gratiam\ndomini Iesu Christi credimus salui fieri quema\nd 111 o d u in et illi. hoc uos non uultis. inimici huic g-ratiae,\nut eadem gratia Iesu Christi salui facti credantur antiqui, sed distribuitis\ntempora secundum Pelagium, in cuius libris hoc legitur,\net ante legem dicitis saluos factos esse natura, deinde per legem,\npostremo per Christum, quasi hominibus duorum superiorum\ntemporum, ante legem scilicet et in lege, sanguis Christi non fuerit\nnecessarius, euacuantes quod dictum est: unus enim i m deus,\nunus et mediator dei et hominum homo\nChristus Iesus.\nGratiam Christi, inquit, omnibus necessariam, et\nmaioribus et paruulis, confitemur et eos qui dicunt de duobus baptizatis\nnatum non debere baptizari, anathemamus. nouimus, quomodo\nnon secundum Paulum apostolum, sed secundum hereticum\nPelagium ista dicatis: paruulis uidelicet baptismum necessarium\nnon propter remissionem peccatorum, sed tantummodo propter\nregnum caelorum. datis enim eis extra regnum dei locum salutis\net uitae aeternae, etiamsi non fuerint baptizati, nec adtenditis quod\nscriptum est: qui crediderit et baptizatus fuerit.\nsaluus erit, qui autem non crediderit, condemnabitur.\npropter quod in ecclesia saluatoris per alios paruuli\ncredunt, sicut ex aliis ea quae illis in baptismo remittuntur peccata\n\n\n\n\n\n\ntraxerunt. nec illud cogitatis, eos uitam habere non posse, qui fuerint\nexpertes corporis et sanguinis Christi, dicente ipso: nisi m a nducaueritis\ncarnem meam et biberitis sanguinem meum,\nnon habebitis uitam in uobis. aut\nsi euangelicis uocibus cogimini confiteri nec uitam salutemque posse\nhabere paruulos de corpore exeuntes, nisi fuerint baptizati, quaerite,\ncur conpellantur non baptizati secundae mortis subire supplicium\niudicante illo qui neminem damnat inmeritum, et inuenietis, quod\nnon uultis, originale peccatum.\nEos etiam, qui dicunt, inquit, baptisma non omnia\npeccata delere, condemnamus, quia scimus plenam purgationem per\nipsa mysteria conferri. hoc dicimus et nos; sed paruulos quoque per\nipsa mysteria primae natiuitatis et obnoxiae successionis uinculis\nsolui non dicitis uos. propter quod de ecclesia Christi, quae hoc antiquitus\ntenet, oportet ut sicut alii heretiei segregemini et uos.\nIam uero quod ita concludit epistulam, ut dicat:\nnemo ergo uos seducat nec se negent impii ista sentire, sed, si uerum\ndicunt, aut audientia detur aut certe isti ipsi episcopi, qui nunc dis-\\'\nsident, damnent quae supra dixi cum Manicheis ista tenere, sicut nos\nista damnamus quae de nobis iactant, et fit plena concordia. quod si\nnolunt, scitote eos esse M anicheos et ab eorum uos abstinete consortiis,\ncontemnendum est potius quam refellendum. quis enim nostrum\ndubitat anathema dicere Manicheis, qui dicunt a bono deo nec\nhomines nec nuptias institutas nec legem datam, quae per Moysen\nHebreo populo ministrata est? sed et Pelagianis non inmerito\nanathema dicimus, qui tam sunt inimici gratiae dei, quae uenit per\nIesum Christum dominum nostrum, ut eam dicant non gratis, sed\nsecundum merita nostra dari ac sic gratia iam non sit gratia,\n\n\n\n\n\n\ntantumque constituunt in libero arbitrio, quo in profundum demersus\nest homo, ut eo bene utendo dicant hominem mereri gratiam, cum\nbene illo uti nemo possit nisi per gratiam, quae non secundum debitum\nredditur, sed deo gratis miserante donatur, paruulos autem\nita contendunt esse iam saluos, ut a saluatore audeant negare saluandos.\net haec exsecrabilia dogmata tenentes et seminantes adhuc\ninsuper flagitant audientiam, cum damnati debeant agere paenitentiam.\nIam nunc aliam, non Iuliani tantum, sed ei communem\ncum pluribus Pelagianis episcopis, quam Thessalonicam miserunt,\nconsideremus epistulam eique domino adiuuante respondeamus,\nut possumus. quod opus nostrum ne longius fiat, quam causae ipsius\nnecessitas postulat, quid opus est ea quoque refellere, quae dogmatis\neorum insidiosa uenena non continent, sed tantum in auxilium suum\nuel pro catholica fide contra Manicheorum, sicut loquuntur, profanitatem\nconsensionem orientalium episcoporum uidentur exposcere\nnihil aliud nitentes, nisi ut horribili heresi obiecta, cuius se aduersarios\nesse confingunt, lateant inimici gratiae in laude naturae?\nquis enim eis hinc commouit aliquando quaestionem ? aut cui\ncatholicorum propterea displicent, quia damnant eos, quos praedixit\napostolus recessuros a fide, cauteriatam habentes conscientiam,\nprohibentes nubere, abstinentes a cibis, quos inmundos putant,\nnec putantes a deo cuncta esse condita? quis eos aliquando negare\nconpulit, quod omnis creatura dei bona sit et nulla substantia sit,\nquam non summus fecerit deus, nisi ipse deus qui non est ab aliquo\nfactus ? non ista in eis, quae constat esse catholica, reprehenduntur\natque damnantur. inpietatem quippe Manicheorum nimium stultam\net noxiam non solum fides catholica detestatur, uerum etiam heretici\nomnes, qui non sunt Manichei. unde et isti Pelagiani hoc bene\nfaciunt Manicheis anathema dicere et eorum erroribus contradicere.\nsed faciunt duo mala, quibus et ipsi anathemandi sunt: unum,\nquod catholicos Manicheorum nomine criminantur, alterum, quod\n\n\n\n\n\n\netiam ipsi hcresim noui erroris inducunt. neque enim quia Manicheorum\nmorbo non laborant, propterea fidei sanae sunt. non unum\nest pestilentiae genus quemadmodum in corporibus ita et in mentibus.\nsicut ergo medicus corporis non continuo pronuntiasset a mortis\npericulo liberum, quem negasset hydropicum, si alio letali morbo\nperspexisset aegrotum, ita istis non ideo ueritas gratulatur, quia\nManichei non sunt, si alio genere peruersitatis insaniunt. quapropter\naliud est quod anathemamus cum eis, aliud quod in eis.\ndetestamur enim cum eis, quod recte displicet etiam ipsis, ita tamen,\nut detestemur in eis, unde recte displicent ipsi.\nManichei dicunt deum bonum non omnium naturarum\nesse creatorem, Pelagiani dicunt deum non esse omnium aetatum in\nhominibus mundatorem, saluatorem, liberatorem. catholica utrosque\nredarguit et contra Manicheos defendens dei creaturam, ne\nab illo instituta negetur ulla natura, et contra Pelagianos, ut in\nomnibus aetatibus perdita requiratur humana natura. Manichei\ncarnis concupiscentiam non tamquam accidens uitium, sed tamquam\nnaturam ab aeternitate malam uituperant, Pelagiani eam\ntamquam nullum uitium, sed naturale sit bonum insuper laudant.\ncatholica utrosque redarguit Manicheis dicens: non natura, sed\nuitium est\\', Pelagianis dicens: \\'non a patre, sed ex mundo est\\', ut eam\nuelut malam ualitudinem sanari utrique permittant, desinendo illi\ntamquam insanabilem credere, isti tamquam laudabilem praedicare.\nManichei negant homini bono ex libero arbitrio fuisse initium mali,\nPelagiani dicunt etiam hominem malum sufficienter habere liberum\narbitrium ad faciendum praeceptum bonum. catholica utrosque\nredarguit et illis dicens: fecit deus hominem rectu m,\net istis dicens: si uos filius liberaucrit, uere\n\n\n\n\n\n\nliberi eritis. Manichei dicunt animam particulam\ndei naturae malae commixtione habere peccatum, Pelagiani\ndicunt animam iustam non quidem particulam, sed creaturam dei\netiam in ista corruptibili uita non habere peccatum. catholica.\nutrosque redarguit Manicheis dicens: aut facite arborem\nbonam et fructum eius bonum aut facite arborem\nmalam et fructum eius malum- quod non diceretur\nhomini, qui naturam facere non potest, nisi quia peccatum non\nnatura, sed uitium est —. Pelagianis dicens: si dixerimus quia\npeccatum non habemus, nos ipsos seducimus\net ueritasinnobisnonest. his morbis inter se contrariis\nManichei Pelagianique confligunt dissimili uoluntate, simili uanitate,\nseparati opinione diuersa, sed propinqui mente peruersa.\nIam uero gratiam Christi simul oppugnant, baptismum eius\nsimul euacuant, carnem eius simul exhonorant, sed etiam haec modis\ncausisque diuersis. nam Manichei meritis naturae bonae, Pelagiani\nautem meritis uoluntatis bonae perhibent diuinitus subueniri. illi\ndicunt: \\'debet hoc deus laboribus membrorum suorum\\', isti dicunt:\n\\'debet hoc deus uirtutibus seruorum suorum\\'. utrisque ergo\nmerces non inputatur sec.mdum gratiam, sed secundum debitum.\nManichei \\'lauacrum regenerationis, id est aquam ipsam dicunt esse\nsuperfluam nec prodesse aliquid profano corde contendunt', Pelagiani\nautem, \\'quod in sacro baptismate ad expianda peccata dicitur nihil\nopitulari infantibus nullum peccatum habentibus adserunt\\'. ac per\nhoc in paruulis baptizandis, quantum ad remissionem adtinet peccatorum,\nManichei uisibile destruunt elementum, Pelagiani autem\netiam inuisibile sacramentum. Manichei carnem Christi exhonorant\npartum uirginis blasphemando, Pelagiani autem carnem\n\n\n\n\n\n\nredimendorum carni redemptoris aequando. propterea quippe natus\nest Christus non utique in carne peccati, sed in similitudinem\ncarnis peccati, quia ceterorum hominum nascitur caro peccati.\nManichei ergo omnem carnem penitus detestantes auferunt carni\nChristi perspicuam ueritatem, Pelagiani uero nullam nullam\npeccati nasci asserentes auferunt carni Christi propriam dignitatem.\nDesinant itaque Pelagiani catholicis obiectare quod non sunt,\nsed ipsi potius festinent emendare quod sunt; nec ideo se uelint\namabiles, quia odioso Manichcorum aduersantur errori, sed merito\nse agnoscant odibiles, quia suum non auersantur errorem. possunt\nenim duo errores inter se esse contrarii, sed ambo sunt detestandi,\nquia sunt ambo contrarii ueritati. nam si propterea sunt diligendi\nPelagiani, quia oderunt Manicheos, diligendi sunt et Manichei, quia\noderunt Pelagianos. sed absit, ut catholica mater propter alterorum\nodium alteros eligat amare, cum monente atque adiuuante domino\ndebeat utrosque uitare et cupiat utrosque sanare.\nQuin etiam romanos clericos arguunt scribentes \\'eos\niussionis terrore perculsos non erubuisse praeuaricationis crimen admittere,\nut contra priorem sententiam suam, qua gestis catholico\ndogmati affuerant, postea pronuntiarent malam hominum esse\nnaturam\\'. immo uero Pelagiani spe falsa putauerant nouum et exsecrabile\ndogma Pelagianum uel Caelestianum persuaderi quorundam\nRomanorum catholicis mentibus posse, quando illa ingenia\nquamuis nefando errore peruersa, non tamen contemptibilia, cum\nstudiose corrigenda potius quam facile damnanda uiderentur, aliquanto\nlenius, quam seuerior postulabat ecclesiae disciplina, tractata\nsunt: tot enim et tantis inter apostolicam sedem et afros episcopos\n\n\n\n\n\n\ncurrentibus et recurrentibus scriptis ecclesiasticis, etiam gestis de\nhac causa apud illam sedem Caelestio praesente et respondente\nconfectis quaenam tandem epistula uenerandae memoriae papae\nZosimi, quae interlocutio repperitur, ubi praeceperit credi oportere\nsine ullo uitio peccati originalis hominem nasci? nusquam prorsus\nhoc dixit, nusquam omnino conscripsit. sed cum hoc Caelestius in\nsuo libello posuisset, inter illa dumtaxat, de quibus se adhuc dubitare\net instrui uelle confessus est, in homine acerrimi ingenii, qui profecto,\nsi corrigeretur, plurimis profuisset, uoluntas emendationis, non falsitas\ndogmatis adprobata est. propterea libellus eius catholicus dictus\nest, quia et hoc catholicae mentis est, si qua forte aliter sapit, quam\nueritas exigit, non ca certissima definire, sed detecta ac demonstrata\nrespuere. non enim hercticis, sed catholicis apostolus loquebatur,\nubi ait: quotquot ergo perfecti hoc sapiamus; et\nsiquid aliter sapitis, idquoque deus uobis reuelabit.\nhoc in illo factum esse putabatur, quando se litteris beatae\nmemoriae papae Innocentii, quibus de hac re dubitatio tota sublata\nest, consentire respondit. et hoc ut plenius et manifestius in illo fieret,\nexpectabatur uenturis ex Africa litteris, in qua prouincia eius\ncalliditas aliquanto euidentius innotuerat. quae Romam litterae\nposteaquam uenerunt id continentes non sufficere hominibus tardioribus\net sollicitioribus, quod se generaliter Innocentii episcopi\nlitteris consentire fatebatur, sed aperte eum debere anathemare\nquae in suo libello praua posuerat, ne, si id non fecisset, multi parum\nintellegentes magis in libello eius illa fidei uenena a sede apostolica\ncrederent adprobata, propter quod ab illa dictum erat eum libellum\n\n\n\n\n\n\nesse catholicum, quam emendata, propter illud quod se papae Innocentii\nlitteris consentire ipse responderat: tunc ergo cum eius\npraesentia po?ceretur, ut certis ac dilucidis responsio libus uel\nastutia hominis uel correctio dilucesceret et nulli ambigua remaneret,\nse subtraxit et negauit examini. rec differendum iam fuerat,\nsicut factum est, quod aliis prodesset, si nimium peruersorum\npertinaciae dementiaeque non posset. sed si — quod absit! — ita\ntunc fuisset de Caelestio uel Pelagio in {omana ecclesia iudicatum,\nut illa eorum dogmata, quae in ipsis et cum ipsis papa Innocentius\ndamnauerat, adprobanda et tenenda pronuntiarentur, ex hoc potius\nesset praeuaricationis nota romanis clericis inurenda. nunc uero\ncum primitus beatissimi papae Innocentii litterae episcoporum litteris\nrespondentis afrorum pariter hunc errorem, quem conantur\nisti persuadere, damnauerint, successor quoque eius sanctus papa\nZosimus hoc tenendum esse, quod isti de paruulis sentiunt, numquam\ndixerit, numquam scripserit, insuper etiam Caelestium se\npurgare molientem ad consentiendum supra dictis sedis apostolicae\nlitteris crebra interlocutione constrinxerit, profecto quidquid\ninterea lenius actum est cum Caelestio seruata dumtaxat antiquissimae\net robustissimae fidei firmitate correctionis fuit clementissima\nsuasio, non adprobatio exitiosissima prauitatis. et quod ab eodem\nsacerdote postea Caelestius et Pelagius repetita auctoritate damnati\nsunt, paululum intermissae iam necessario proferendae ratio\nseueritatis fuit, non praeuaricatio prius cognitae uel noua cognitio\nueritatis.\nSed quid opus est nos de hac re loquendo diutius inmorari,\ncum extent hinc atque inde gesta et scripta direeta, ubi possint\ncuncta illa quemadmodum acta sint uel cognosci uel recognosci ?\n\n\n\n\n\n\n\n\ninterrogationibus enim sancti praecessoris tui et Caelestii responsionibus,\nquibus se beati papae Innocentii litteris consentire professus\nest, quis non uideat quemadmodum sit Caelestius conligatus et uinculo\nsaluberrimo obstrictus, ne ulterius defendere auderet in baptismate\nparuulorum non dimitti originale peccatum ? uenerabilis quippe\nInnocentii episcopi de hae re ista sunt uerba ad Carthaginiense\nconcilium: liberum enim, inquit, arbitrium olim ille\nperpessus, dum suis inconsultius utitur bonis,\ncadens in praeuaricationis profunda demersus\nnihil quemadmodum exinde surgere posset inuenit\nsuaque in aeternum libertate deceptus\nhuius ruinae latuisset oppressu, nisi eum post\nChristi pro sua gratia releuasset aduentus,\nqui per nouae regenerationis purificationem\nomne praeteritum uitium sui baptis matis lauaero\npurgauit. quid ista sedis apostolicae sententia clarius\natque manifestius? huic se Caelestius consentire professus est,\nquando, cum illi a sancto praecessore tuo dictum esset: illa\nomnia damnas quae iactata sunt de nomine tuo?\nipse respondit: damno secundum sententiam beatae memoriae praecessoris\ntui Innocentii. inter cetera autem, quae de nomine eius iactata\nfuerant, diaconus Caelestio Paulinus obiecerat, quod diceret \\'peccatum\nAdae ipsi soli obfuisse et non generi humano et quod infantes\nnuper nati in eo statu essent, in quo Adam fuit ante peccatum\\'.\nproinde si obiecta Paulini secundum sententiam beati papae Innocentii\nueraci corde atque ore damnaret, quid ei remaneret deinceps\nunde contenderet nullum esse ex praeterita primi hominis tran?gressione\nin paruulis uitium, quod per nonae regenerationis\n\n\n\n\n\n\npurificationem sacro baptismate purgaretur? sed illud se respondisse\nfallaciter nouissimo exitu ostendit, cum se subtraxit examini, ne\nsecundum africana rescripta ipsa omnino de hac quaestione uerba\ncommemorare et anathematizare, quae in libello suo posuit, cogeretur.\nQuid illud quod idem papa de hac ipsa causa etiam Numidiae\nrescripsit episcopis, quia de utroque concilio, et de Cartha £ iniensi\nscilicet et de Mileuitano, scripta susceperat, nonne apertissime de\nparuulis loquitur? ha c enim eius uerba sunt: illud uero, quod\neos uestra fraternitas asserit praedicare,\nparuulos aeternae uitae praemiis etiam sine\nbaptismatis gratia posse donari, perfatuum\nest. nisi enim manducauerint carnem filii hominis\net biberint sanguinem eius, non habebunt\nuitam in semet ipsis, qui autem haec eis sine regeneratione\ndefendunt, uidentur mihi ipsum\nbaptismum uelle cassare, cum praedicant hos\nhabere, quod in eos credimus non nisi baptismate\nconferendu m. quid ad haec dicit ingratus, cui sedes apostolica\niam sua professione quasi correcto benignissima lenitate pepercerat:\nquid ad haec dicit? utrum post huius uitae finem paruuli, etiamsi\ndum uiuunt non baptizentur in Christo, in uita aeterna erunt an\nnon erunt? si dixerit: \\'erunt\\', quomodo ergo quae de nomine eius\niactata sunt secundum sententiam beatae memoriae Innocentii se\ndamnasse respondit? ecce beatae memoriae papa Innocentius sine\nbaptismo Christi et sine participatione corporis et sanguinis Christi\nuitam non habere paruulos dicit. si dixerit: \\'non erunt\\', quomodo\nergo non accipientes aeternam uitam utique consequenter aeterna\nmorte damnantur, si nullum trahunt originale peccatum?\nQuid ad haec dicunt isti, qui suas calumniosas impietates\naudent etiam scribere, audent etiam orientalibus episcopis mittere?\ntenetur Caelestius litteris uenerabilis Innocentii praebuisse consensum;\nleguntur ipsae memorati antistitis litterae scribentis non\nbaptizatos uitam paruulos habere non posse. quis autem negabit\nid esse consequens, ut mortem habeant qui non habent uitam?\nunde ergo in infantibus ista miserabilis poena, si nulla originalis est\nculpa? quomodo igitur ab istis fidei desertoribus et obpugnatoribus\ngratiae romani clerici praeuaricationis arguuntur sub episcopo\nZosimo, quasi aliud senserint in damnatione posteriore Caelestii et\nPelagii, quam quod sub Innoeentio in priore senserunt ? quia utique\ncum litteris uenerabilis Innocentii de paruulis, nisi baptizarentur\nin Christo, in aeterna morte mansuris catholicae fidei clareret antiquitas,\nprofecto ecclesiae romanae praeuaricator potius esset,\nquicumque ab illa sententia deuiasset. quod deo propitio quoniam\nfactum non est, sed ipsa constanter repetita Caelestii et Pelagii\ndamnatione seruata est, se intellegant esse isti unde alios criminantur\net aliquando a fidei praeuaricatione sanentur. malam quippe\nhominum esse naturam non dicit catholica fides; in quantum a\ncreatore homo primitus institutus est, neque nunc quod in illa deus\ncreat, cum homines ex hominibus facit, hoc est malum eius, sed\nquod ex illo uitio primi hominis trahit.\nIam nunc illa uidenda sunt, quae in epistula sua nobis\nobicientes breuiter posuerunt, quibus haec est nostra responsio:\npeccato Adae arbitrium liberum de hominum natura perisse non\ndicimus, sed ad peccandum ualere in hominibus subditis diabolo;\nad bene autem pieque uiuendum non ualere, nisi ipsa uoluntas hominis\n\n\n\n\ndei gratia fuerit liberata et ad omne bonum actionis, sermonis,\ncogitationis adiuta. neminem nisi dominum deum dicimus nascentium\nconditorem nec a diabolo, sed ab ipso nuptias institutas, omnes\ntamen sub peccato nasci propter propaginis uitium et ideo esse\nsub diabolo, donec renascantur in Christo. nec sub nomine gratiae\nfatum asserimus, quia nullis hominum meritis dei gratiam dicimus\nantecedi. si autem quibusdam omnipotentis dei uoluntatem placet\nfati nomine nuncupare, profanas quidem uerborum nouitates euitamus,\nsed de uerbis contendere non amamus.\nVnde autem hoc eis uisum fuerit nobis obicere, quod fatum\nasseramus sub nomine gratiae, cum aliquanto adtentius cogitarem,\nprius eorum uerba quae consequuntur inspexi. sic enim hoc nobis\nobiciendum putarunt: sub nomine, inquiunt, gratiae ita fatum asserunt,\nut dicant, quia nisi deus inuito et reluctanti homini inspirauerit\nboni et ipsius inperfecti cupiditatem, nec a malo declinare nec\nbonum possit arripere. deinde aliquanto post, ubi ipsi quae defendant\ncommemorant, quid de hac re ab eis diceretur adtendi: baptisma,\ninquiunt, omnibus necessarium esse aetatibus confitemur, gratiam\nquoque adiuuare uniuscuiusque bonum propositum, non tamen\nreluctanti studium uirtutis inmittere, quia personarum acceptio non\nest apud deum. ex his eorum uerbis intellexi ob hoc illos uel putare\nuel putari uelle fatum nos asserere sub nomine gratiae, quia gratiam\ndei non secundum merita nostra dicimus dari, sed secundum ipsius\nmisericordissimam uoluntatem, qui dixit: miserebor, cui\nmisertus ero, et misericordiam praestabo, cui\nmisericors fuero. ubi consequenter adiunctum est: igitur\nnon uolentis neque currentis, sed miserentis\nest dei. posset etiam hinc quispiam similiter stultus fati assertorem\napostolum putare uel dicere. uerum hic se isti satisaperiunt.\n\n\n\n\n\n\ncum enim propterea nobis calumniantur.dicentes nos fatum gratiae\nnomine asserere, quia non secundum merita nostra dari dicimus\ndei gratiam, procul dubio confitentur, quod ipsi eam secundum\nnostra merita dari dicunt; ita caecitas eorum occultare ac dissimulare\nnon potuit hoc se sapere atque sentire, quod sibi obiectum Pelagius\nin episcopali iudicio Palestino subdolo timore damnauit. obiectum\nquippe illi est ex uerbis quidem discipuli sui Caelestii, quod etiam\nipse diceret \\'gratiam dei secundum merita nostra dari\\'. quod ille\ndetestans uel quasi detestans, ore dumtaxat, anathematizare non\ndistulit; sed sicut eius libri posteriores indicant et istorum sectatorum\neius nudat assertio, ficto corde seruauit, donec postea, quod tunc\nmetu texerat negantis astutia, etiam in litteras proferret audacia.\net adhuc non formidant, non saltem uerecundantur episcopi Pelagiani\nlitteras suas catholicis orientalibus episcopis mittere, quibus nos\nassertores fati esse criminantur, quia non dicimus gratiam dei\nsecundum merita nostra dari, quod Pelagius episcopos orientales\nmetuens et dicere non ausus et damnare conpulsus est.\nItane uero, filii superbiae, inimici gratiae dei o noui\nheretici Pelagiani, quisquis dicit gratia dei omnia hominis bona\nmerita praeueniri nec gratiam dei meritis dari, ne non sit gratia. si\nnon gratis datur, sed debita merentibus redditur, fatum uobis uidetur\nasserere? nonne etiam uos ipsi qualibet intentione necessarium\nbaptismum omnibus aetatibus dicitis? nonne in hac ipsa epistula\nuestra istam de baptismo sententiam et de gratia iuxta posuistis??\ncur non uos baptismus, qui datur infantibus, ipsa uicinitate commonuit,\nquid sentire de gratia debeatis ? haec enim uerba sunt uestra:\nbaptisma omnibus necessarium esse aetatibus confitemur, gratiam quoque\n\n\n\n\n\n\nadiuuare uniuscuiusque bonum propositum, non tamen reluctanti\nstudium uirtutis inmittere, quia personarum acceptio non est apud\ndeum. in his omnibus uerbis uestris de gratia quod dixistis interim\ntaceo. de baptismate reddite rationem, cur illud dicatiS omnibus\nesse aetatibus necessarium, quare sit necessarium paruulis dicite;\nprofecto quia eis boni aliquid confert et idem aliquid nec paruum\nnec mediocre, sed magnum est. nam etsi eos negatis adtrahere quod\nin baptismo remittatur originale peccatum, tamen illo regenerationis\nlauacro adoptari ex filiis hominum in dei filios non negatis, immo\netiam praedicatis. dicite ergo nobis, quicumque baptizati in Christo\nparuuli de corpore exierunt, hoc tam sublime donum quibus praecedentibus\nmeritis acceperunt? si dixeritis hoc eos parentum pietate\nmeruisse, respondebitur nobis: cur aliquando piorum filiis hoc\nnegatur bonum et filiis tribuitur impiorum? nonnumquam enim de\nreligiosis orta proles in tenera aetate atque ab utero recentissima\npraeuenitur morte, antequam lauacro regenerationis abluatur, et\ninfans natus ex inimicis Christi misericordia Christianorum baptizatur\nin Christo; plangit baptizata mater non baptizatum proprium\net ab inpudica expositum baptizandum casta fetum colligit\nalienum. hic certe merita parentum uacant, uacant uobis fatentibus\nipsorum etiam paruulorum. scimus enim uos non hoc de anima\nhumana credere, quod ante corpus terrenum alicubi uixerit et aliquid\noperata sit uel boni uel mali, unde istam in carne differentiam\nmereretur. quae igitur causa huic paruulo baptismum procurauit,\nilli negauit? an ipsi fatum habent, quia meritum non habent? aut\nin his est a domino acceptio personarum? nam utrumque dixistis,\nprius fatum, acceptionem postea personarum, ut, quoniam\n\n\n\n\n\n\nutrumque refutandum est, remaneat quod uultis aduersus gratiam introducere\nmeritum. respondete igitur de meritis paruulorum, cur alii\nbaptizati, alii non baptizati de corporibus exeant nec parentum\nmeritis uel polleant uel careant tam excellenti bono, ut fiant filii\ndei ex hominum filiis nullis parentum, nullis meritis suis. nempe\nreticetis et uos ipsos potius in eo, quod nobis obicitis, inuenitis.\nnam si, ubi non est meritum, consequenter esse dicitis fatum et ob\nhoc in gratia dei meritum hominis uultis intellegi, ne fatum cogamini\nconfiteri, ecce uos potius asseritis fatum in baptismate paruulorum,\nquorum nullum esse fatemini meritum. si autem in baptizandis paruulis\net nullum meritum omnino praecedere et tamen fatum non esse\nconceditis, cur nos, quando dicimus gratiam dei propterea gratis dari,\nne gratia non sit, non tamquam debitam meritis praecedentibus\nreddi, fati assertores esse iactatis non intellegentes in iustificandis\nimpiis sicut propterea merita non sunt, quia dei gratia est, ita\npropterea non esse fatum, quia dei gratia est, ita propterea non esse\nacceptionem personarum, quia dei gratia est?\nFatum quippe qui adfirmant, de siderum positione ad tempus,\nquo concipitur quisque uel nascitur, quas constellationes uoeant,\nnon solum actus et euenta, uerum etiam ipsas nostras uoluntates\npendere contendunt; dei uero gratia non solum omnia sidera et omnes\ncaelos, uerum etiam omnes angelos supergreditur. deinde fati assertores\net bona et mala hominum fato tribuunt; deus autem in malis\nhominum merita eorum debita retributione persequitur, bona uero\nper indebitam gratiam misericordi uoluntate largitur, utrumque\nfaciens non per stellarum temporale consortium, sed per suae\nseueritatis et bonitatis aeternum altumque consilum. neutrum\n\n\n\n\n\n\nergo pertinere uidemus ad fatum. hic si respondetis hanc ipsam dei\nbeniuolentiam, qua non merita sequitur, sed bona indebita gratuita\nbonitate largitur, fatum potius esse dicendum, cum hanc apostolus\ngratiam uocet dicens: gratia salui facti estis per fidem\net hoc non ex uobis, sed dei donum est, non ex\noperibus, nc forte quis extollatur, nonne adtenditis,\nnonne perspicitis non a nobis diuinae gratiae nomine fatum asseri,\nsed a uobis potius diuinam gratiam fati nomine nuncupari?\nItemque acceptio personarum ibi recte dicitur, ubi\nille qui iudicat relinquens causae meritum, de qua iudicat, alteri contra\nalterum suffragatur, quia inuenit aliquid in persona, quod honore\nuel miseratione sit dignum. si autem quispiam duos habeat debitores\net alteri uelit dimittere debitum, alterum exigere, cui uult donat,\nsed neminem fraudat nec acceptio personarum dicenda est, quando\niniquitas nulla est; alioquin eis, qui parum intellegunt, potest\nacceptio personarum uideri, ubi uineae dominus operariis, qui una\nhora illic opus fecerunt, tantum dedit quantum illis, qui pertulerunt\npondus diei et aestus, aequales faciens in mercede, quorum tam\nmagna distantia fuerat in labore. sed quid respondit de hac uelut\nacceptione personarum aduersus patrem familias murmrantibus ?\namice, inquit, non facio tibi iniuria m. nonne ex\ndenario conuenisti mecum ? tolle quod tuum\nest et uade. uolo autem et huic nouissimo dare\nsicut et tibi. annon lie et mihi quod uolo facere?\nan oculus tuus nequam est, quia ego bonus sum?\nnempe hic tota iustitia est: \\'hoc uolo. tibi\\',inquit, \\'reddidi, huic dona ui\nneque, ut huic donarem, tibi aliquid abstuli aut quod debebam uel\nminui uel negaui. annon licet mihi facere quod uolo?\nan oculus tuus nequam est, quia ego bonus sum?\n\n\n\n\n\n\nsicut ergo hic nulla est acceptio personarum, quia sic alius gratis\nhonoratur, ut alius debito non fraudetur, sic etiam cum secundum\npropositum dei uocatur alius, alius non uocatur, uocatio datur gratuitum\nbonum, cuius boni est uocatio ipsa principium, non uocato\nredditur malum, quia omnes rei sunt ex eo, quod per unum hominem\npeccatum intrauit in mundum. et in illa quidem operariorum similitudine,\nubi unum denarium acceperunt qui una hora et qui duodecies\ntantum laboraucrunt, qui utique secundum rationes humanas,\nsed uanas pro quantitate laboris sui duodecim denarios accipere debuerunt,\nutrique in bono coaequati, non alii liberati, alii damnati\nsunt, quia et illi, qui plus laborauerunt et quod sic uocati sunt, ut\nuenirent, et quod sic pasti, ut non deficerent, ab ipso patre familias\nhabuerunt. ubi autem dicitur: ergo cui uult miseretur\net quem uult obdurat, qui facit aliud uas in honorem, aliud\nin contumeliam, bonum quidem inmerito et gratis datur, quia cx\neadem massa est cui datur, malum ucro merito et debitum redditur,\nquia in massa perditionis malum malo non male redditur, et\nei cui redditur malum est, quia supplicium eius est, ei uero, a quo\nredditur, bonum est, quia recte factum eius est. nec ulla est acceptio\npersonarum in duobus debitoribus aequaliter reis, si alteri dimittitur,\nalter exigitur, quod pariter ab utroque debetur.\nSed ut id quod dicimus alicuius exempli manifestatione\nclarescat, constituamus aliquos ab aliqua meretrice geminos editos\natque, ut ab aliis colligerentur, expositos: horum sine baptismo exspirauit\nunus, alius baptizatus. quod hic fatum fortunamue fuisse\ndicamus, quae omnino nulla sunt? quam personarum acceptionem,\n\n\n\n-\n\n\ncum apud deum nulla esset, etiam si in istis ulla esse potuis.wt,\nqui utique nihil habebant, unde alteri alteri praeferretur,\nmeritaque nulla propria, sine bona, quibus mereretur alii s\nbaptizari, siue mala, quibus alius sine baptismate mori?\nan aliqua parentum fuerunt, ubi fornicator pater, meretrix\nmater? sed qualiacumque illa fuerint, non utique istis tam diuersa\ncondicione morientibus ulla diuersa, sed utrique communia. ?i ergo\nnec fatum, quia nullae stellae ista decernunt, nec fortuna, quia non\nfortuiti casus haec agunt, nec personarum nec meritorum diuersitas\nhoc fecerunt., quid restat, quantum ad baptizatum adtinet, nisi\ngratia dei, quae uasis factis in honorem gratis datur, quantum autem\nad non baptizatum, ira dei, quae uasis factis in contumeliam pro\nipsius massae meritis redditur? sed in illo, qui baptizatus est, gratiam\ndei uos confiteri cogimus et meritum eius nullum praecessisse conuincimus;\nde illo autem sine baptismate mortuo, cur ei defuerit\nsacramentum, quod et uos fatemini omnibus aetatibus necessarium,\net quid isto modo in eo fuerit uindicatum, uos uideritis, qui non\nuultis esse originale delictum.\nNobis in duobus istis geminis unam procul dubio habentibus\ncausam difficultatem quaestionis, cur alius sic, alius uero sic mortuus\nest, uelut non soluendo soluit apostolus. qui cum et ips, de duobus\ngeminis tale aliquid proposuisset, propter quod non ex operibus,\nquia nondum operati fuerant aliquid boni uel mali, sed ex uocante\ndictum est: maior seruiet minori, et: Iacob dilexi;\nEsau autem odio habui, et huius profunditatis horrorem\nusque ad hoc perduxisset, ut diceret: ergo cuius uult miseretur\net quem uult obdurat, sensit continuo quid moueret\net sibi uerba contradicentis, quae apostolica auctoritate coherceret,\n\n\n\n\n\n\nopposuit. ait enim: dicisitaque mihi: quid adhuc conqueritur?\nnam uoluntati eiusquisresistit?responditque\nista dicenti: o homo, tu quis es, qui respondeas\ndeo? numquid dicit figmentum ei qui\nse finxit: quare sic me fecisti?*an non habets\npotestatem figulus luti ex eadem cons parsione\nfacere aliud quidem uas i n honorem\naliud in contumeliam?deinde secutus tam magnum\nabditumque secretum, quantum aperiendum esse hominibus\niudicauit, aperuit dicens: si autem uolens deus\nostendere iram et demonstrare potentiam\nsuamadtulitinmultapatientiauasairae, quae\nperfecta sunt in perditionem, et ut notas\nfaceret diuitias gloriae suae in uasa misericordiae,\nquae praeparauit in gloriam. hoc\nest gratiae dei non solum adiutorium, uerum etiam documentum,\nadiutorium scilicet in uasis misericordiae, in uasis autem irae\ndocumentum; in eis enim ostendit iram et demonstrat\npotentiam suam, quia tam potens est bonitas eius, ut bene\nutatur etiam malis, et in eis notas facit diuitias gloriae suae\nin uasa misericordiae, quoniam quod ab irae uasis exigit iustitia\npunientis, hoc uasis misericordiae dimittit gratia liberantis.\nnec beneficium, quod quibusdam gratis tribuitur, appareret, nisi\ndeus aliis ex eadem massa pariter reis iusto supplicio condemnatis\nquid utrisque deberetur ostenderet. quis enim te discernit?\nait idem apostolus homini tamquam de semet ipso et de suo proprio\nbono glorianti. quis enim te discernit ? utique ab irae uasis,\na massa perditionis, quae per unum omnes misit in damnationem.\nquis te discernit? et tamquam respondisset: \\'discernit me\nfides mea, propositum meum, meritum meum\\': quid enim\n\n\n\n\n\n\n\n\nhabes, inquit, quod ncn accepisti? si autem et accepisti?,\nquid gloriaris quasi non acceperis? hoc\nest, quasi de tuo sit, unde discerneris. ergo ille discernit, qui unde\ndiscernaris inpertit, poenam debitam remouendo, indebitam gratiam\nlargiendo; ille discernit, qui, cum tenebrae essent super abyssum,\ndixit: fiatlux, et factaestlux; et diuisit, hoc est discreuit,\ninter lucem et tenebras. non enim cum solae\nessent tenebrae, quid discerneret inuenit, sed lucem faciendo discreuit,\nut iustificatis impiis dicatur: fuistis enim aliquando\ntenebare, nunc autem lux in domino, ac sic qui gloriatur\nnon in se ipso, sed in domino glorietur. ille discernit, qui de nondum\nnatis neque qui aliquid egerint boni aut mali, ut secundum\nelectionem propositum eius maneret, non ex operibus, sed ex se ipso\nuocante dixit: maior- seruiet minori atque id ipsum\ncommendans postea per prophetam: Iacob, inquit, dilexi,\nEsau autem odio habui. electionem quippe dixit, ubi deus\nnon ab alio factum quod eligat inuenit, sed quod inueniat ipse facit,\nsicut de reliquiis Israhel scriptum est: reliquiae per electionem\ngratiae factae sunt. siautem gratia, iam\nnon ex operibus; alioquin gratia iam non est\ngratia. propter quod profecto desipitis, quia dicente ueritate:\nnon ex operibus, sed ex uocante dictum est, uos\ndicitis \\'ex futuris operibus quae deus illum facturum esse praesciebat,\nIacob fuisse dilectum\\', atque ita contradicitis apostolo dicenti:\nnon ex operibus s, quasi non posset dicere: \\'non ex operibus,\nsed futuris operibus\\'. sed ait: non ex operibus, ut gratiam\ncommendaret; si autem gratia, iam non ex operibus;\n\n\n\n\n\n\nalioquin gratia iam non est gratia. praecedit namque\nnon debita, sed gratuita gratia, ut per illam fiant bona opera, ne,\nsi praecesserint bona opera, tamquam operibus reddatur gratia ac\nsic gratia iam non sit gratia.\nSed ut uobis auferretur omnis uestrae caliginis latebra, propterea geminos tales\nproposui, qui neque parentum meritis iuuarentur\net ambo in infantiae primordio, unus baptizatus, alter sine baptismate,\nmorerentur, ne diceretis deum, sicut de Iacob et Esau contra\napostolum dicitis, opera eorum futura praescisse. quomodo enim\npraesciuit ea futura, quae illis in infantia morituris, quia praescientia\neius falli non potest, praesciuit potius non futura ? aut quid prodest\neis, qui rapiuntur ex hac uita, ne malitia mutet intellectum eorum\naut ne fictio decipiat animam eorum, si peccatum etiam, quod non\nest factum, dictum, cogitatum, tamquam commissum fuerit, sic\npunitur? quodsi absurdissimum, insulsissimum, dementissimum\nest quoslibet homines ex his peccatis, quorum nec reatum ex parentibus\ntrahere, sicut dicitis, nec ea non solum committere, sed nec\nsaltem cogitare potuerunt, esse damnandos, redit ad uos frater ille\ngeminus baptizati non baptizatus et tacitus quaerit a uobis, unde\nfuerit a fraterna felicitate discretus, cur illa infelicitate punitus,\nut illo in dei filios adoptato ipse non acciperet omnibus aetatibus\nnecessarium, sicut fatemini, sacramentum, si quemadmodum nulla\nest fortuna uel fatum uel apud deum acceptio personarum, ita nullum\nest gratiae sine meritis donum, nullum originale peccatum. huic\nprorsus infanti linguam uestram uocemque summittitis, huic non\nloquenti quid loquamini non habetis.\nIam nunc uideamus, ut possumus, hoc ipsum, quod\nuolunt praecedere in homine, ut adiutorio gratiae dignus habeatur et\n\n\n\n\n\n\ncui merito eius non tamquam indebita tribuatur, sed debita\ngratia retribuatur ac sic gratia iam non sit gratia, uideamus\ntamen quid illud sit. sub nomine, inquiunt, gratiae ita fatum\nasserunt, ut dicant, quia, nisi inuito et reluctanti homini inspirauerit\nboni et ipsius inperfecti cupiditatem, nec a malo declinare nec bonum\npossit arripere. iam de fato et gratia quam inania loquantur ostendimus.\nnunc illud est, quod debemus aduertere, utrum inuito et\nreluctanti homini deus inspiret boni cupiditatem, ut iam non sit\nreluctans, non sit inuitus, sed consentiens bono et uolens bonum.\nisti enim uolunt in homine ab ipso homine incipere cupiditatem\nboni, ut huius coepti meritum etiam perficiendi gratia consequatur.\nsi tamen hoc saltem uolunt; Pelagius enim \\'facilius\\' dicit inpleri quod\nbonum est, si adiuuet gratia. quo additamento, id est addendo \\'facilius\\',\nutique significat hoc se sapere, quod, etiamsi gratiae defuerit\nadiutorium, potest quamuis difficilius inpleri bonum per\nliberum arbitrium. sed isti quid in hac re sentiant, non de illo auctore\nhuius heresis praescribamus — permittamus eos cum suo libero arbitrio\nesse liberos et ab ipso Pelagio — atque ista uerba eorum, quae\nin hac cui respondemus epistula posuerunt, potius adtendamus.\nHoc enim nobis obiciendum putarunt, quod \\'inuito et reluctanti\nhomini deum dicamus inspirare\\' non quantieumque boni,\nsed \\'et ipsius inperfecti cupiditatem\\'. fortassis ergo ipsi eo modo\nsaltem seruant locum gratiae, ut sine illa putent hominem posse\nhabere boni, sed inperfecti cupiditatem, perfecti autem non \\'facilius\\'\nper illam posse, sed nisi per illam omnino non posse. uerum et sic\ngratiam dei dicunt secundum merita nostra dari, quod in oriente\nPelagius ecclesiasticis gestis damnari timendo damnauit. si enim\n\n\n\n\n\n\nsine dei gratia per nos incipit cupiditas boni, ipsum coeptum erit\nmeritum, cui tamquam cx debito gratiae ueniat adiutorium, ac sic\ngratia dei non gratis donabitur, sed secundum meritum nostrum\ndabitur. dominus autem, ut responderet futuro Pelagio, non ait:\n\\'sine me difficile potestis aliquid facere\\', sed ait: sinc me nihil\npotestis facere. et ut responderet futuris etiam istis in\neadem ipsa euangelica sententia, non ait: sine me nihil potestis\n\\'perficere\\', sed facere. nam si \\'perficere\\' dixisset, possent\nisti dicere non ad incipiendum bonum, quod a nobis est, sed ad\nperficiendum esse dei adiutorium necessarium. uerum audiant et\napostolum. dominus enim cum ait: sine me nihil potestis\nfacere, hoc uno ucrbo initium finemque conprehendit; apostolus\nuero tamquam sententiae dominicae expositor apertius utrumque\ndistinxit dicens: quoniam qui in uobis opus bonum\ncoepit, perficiet usque in diem Christi Iesu. sed\nin scripturis sanctis apud eundem apostolum isto unde loquimur\namplius inuenimus. loquimur enim nunc de boni cupiditate,\nquam si uolunt a nobis incipere, a domino perfici, uideant quid\nrespondeant dicenti apostolo: non quia idonei sumus\ncogitare aliquid quasi ex nobismet ipsis, sed\nsufficientia nostra ex deo est. \\'cogitare\\' ait\n\\'aliquid\\', utique bonum; minus est autem cogitare quam cupere.\ncogitamus quippe omne quod cupimus nec tamen cupimus omne\nquod cogitamus, quoniam nonnumquam et quod non cupimus cogitamus.\ncum igitur minus sit cogitare quam cupere — potest enim\nhomo cogitare bonum, quod nondum cupit, et proficiendo postea\ncupere, quod antea non cupiendo cogitauit —, quomodo ad id quod\nminus est, id est ad cogitandum aliquid boni, non sumus idonei tamquam\nex nobismet ipsis, sed sufficientia nostra ex deo est et ad id\nquod est amplius, id est ad cupiendum aliquid boni, sine diuino adiutorio\nidonei sumus ex libero arbitrio ? neque enim et hic apostolus\n\n\n\n\n\n\nait: non quia idonei sumus cogitare \\'quod perfectum\nest\\', tamquam ex nobismet ipsis, sed cogitare ait aliquid,\ncui contrarium est nihil. unde est illud domini: sine me nihil\npotestis facere.\nSed nimirum quod scriptum est: hominis est\npraeparare cor et a domino responsio linguae\nnon bene intellegendo falluntur, ut existiment eor praeparare, hoc\nest bonum inchoare, sine adiutorio gratiae dei ad.hominem pertinere.\nabsit, ut sic intellegant filii promissionis, tamquam cum audierint\ndominum dicentem: sine me nihil potestis facere, quasi\nconuincant eum dicentes: \\'ecce sine te possumus cor praeparare. aut\ncum audierint a Paulo apostolo: non quia idonei sumus\ncogitare aliquid quasi ex nobismet ipsis, sed\nsufficientia nostra exdeo est, tamquam et ipsum conuincant\ndicentes: \\'ecce idonei sumus ex nobismet ipsis praeparare\ncor ac per hoc et boni aliquid cogitare\\'. quis enim potest sine bona\ncogitatione ad bonum cor praeparare ? absit, ut sic intellegant nisi\nsuperbi sui arbitrii defensores et fidei catholicae desertores. ideo\nquippe scriptum est: hominis est praeparare cor et a\ndomino responsio linguae, quia homo praeparat cor,\nnon tamen sine adiutorio dei, qui sic tangit cor, ut homo praeparet\ncor. in responsione autem linguae, id est in eo quod praeparato cordi\nlingua diuina respondet, nihil operis habet homo, sed totum est a\ndomino deo.\nXam sicut dictum est: hominis est praeparare\ncor et a domino responsio linguae, ita etiam dictum\nest: ape r i os et adinplebo illud. quamuis enim nisi\n\n\n\n\n\n\n\n\n\n\nadiuuante illo, sine quo nihil possumus facere, os non possumus\naperire, tamen nos aperimus illius adiumento et opere nostro, inplet\nautem illud dominus sine opere nostro. nam quid est praeparare\ncor et os aperire nisi uoluntatem parare ? et tamen in eisdem litteris\nlegitur: praeparatur uoluntas a domino, et: labia\nmea aperies et os meum adnuntiabit laudem\ntuam. ecee deus admonet, ut praeparemus uoluntatem in eo, quod\nlegimus: hominis est praeparare cor, et tamen, ut hoc\nfaciat homo, adiuuat deus, quia praeparatur uoluntas\na domino. et \\'aperi os\\' ita dicit iubendo, ut nemo possit, nisi\nipse id faciat adiuuando, cui dicitur: labia mea aperies. an\nnumquid isti usque adeo desipiunt, ut aliud os, aliud labia esse\ncontendant et mirabili uanitate hominem dicant os aperire, labia\nhominis deum? quamquam deus illos et ab hac absurditate conpescit,\nubi ad Moysen famulum suum dicit: ego aperiam os\ntuum et instruam te quae de beas loqui. in sententia\nergo illa, ubi dicitur: aperi os et adinplebo illud, quasi\nunum eorum uidetur ad hominem pertinere, alterum ad deum, in\nhac autem, ubi dicitur: ego aperiam os tuum et instruam\nte, utrumque ad deum. quare hoc, nisi quia in uno istorum\ncooperatur homini facienti, alterum solus facit?\nQuapropter multa deus facit in homine bona, quae non\nfacit homo, nulla uero facit homo, quae non deus facit ut faciat\nhomo. proinde cupiditas boni non homini a domino esset, si\nbonum non esset; si autem bonum est, non nisi ab illo\nnobis est, qui summe atque ineommutabiliter bonus est. quid\nest enim boni cupiditas nisi caritas, de qua Iohannes apostolus\nsine ambiguitate loquitur dicens: caritas ex deo est? nec\n\n\n\n\n\n\ninitium eius ex nobis et perfectio eius ex deo, sed, si caritas ex deo\nest, tota nobis ex deo est. aucrtat enim deus hanc amentiam, ut in\ndonis eius nos priores faciamus, posteriorem ipsum, quoniam\nmisericordia eius praeueniet me et ipse est, cui fideliter\nucracitcrque cantatur: quoniam prae uenisti eum\nin benedictionibus dulcedinis. et quid hic aptius\nintellegitur quam ipsa de qua loquimur cupiditas boni? tunc enim\nbonum concupisci incipit, quando dulcescere coeperit; quando\nautem timore poenae, non amore iustitiae fit bonum, nondum bene\nfit bonum nec fit in corde, quod fieri uidetur in opere, quando mallet\nhomo non facere, si posset inpune. ergo benedictio dulcedinis est\ngratia dei, qua fit in nobis, ut nos delectet et cupiamus, hoc est\namemus, quod praecipit nobis. in qua si nos non praeuenit deus,\nnon solum non perficitur, sed nec inchoatur ex nobis. si enim sine\nillo nihil possumus facere, profecto nec incipere nec perficere, quia,\nut incipiamus, dictum est: misericordia eius praeueniet\nm e, et ut perficiamus, dictum est: misericordia\neius subsequetur tur me.\nQuid est ergo, quod in consequentibus, ubi ca, quae ipsi\nsentiunt, commemorant, dicunt se confiteri \\'gratiam quoque adiuuare\nuniuscuiusque bonum propositum, non tamen reluctanti studium\nuirtutis inmittere\\'? hoc quippe ita dicunt, uclut homo a se ipso sine\nadiutorio dei habeat propositum bonum studiumque uirtutis, quo\nmerito praecedente dignus sit adiuuari dei gratia subsequente. putant\nenim fortasse ita dixisse apostolum: scimus quia diligentibus\ndeum omnia cooperantur in bonum m his, qui\nsecundum propositum uocati sunt, ut propositum\nhominis uellct intellegi, quod propositum tamquam bonum meritum\n\n\n\n\n\n\n\n\nsequatur misericordia uocantis dei, ignorantes ideo dictum esse:\nqui secundum propositum uocati sunt, ut dei, non\nhominis propositum intellegatur, quo eos, quos praesciui t\net praedestinauit conformes imaginis filii\nu i, elegit ante mundi constitutionem. non enim omnes uocati\nsecundum propositum sunt uocati, quoniam multi uocati, pauci\nelecti. ipsi ergo secundum propositum uocati, qui electi ante constitutionem\nmundi. de hoc proposito dei dictum est et illud, quod iam\ncommemoraui de geminis Esau et Iacob: ut secundumelectionem\npropositum dei maneret, non ex operibus,\nsed ex uocante dictum est ei quia maior\nseruiet minori. hoc propositum dei et illo commemoratur\nloco; ubi ad Timotheum scribens ait:conlabora euangelio\nsecundum uirtutem dei saluos nos facientis\net uocantis uocatione sua sancta non secundum\nopera nostra, sed secundum suum propositum\net gratiam, quae data est nobis in Christo\nIesu ante saecula aeterna, manifestata autem\nnunc per aduentum saluatoris nostri Iesu\nChristi. hoc ergo est propositum dei, unde dicitur: omnia\ncooperantur in bonum his, qui secundum propositum\nuocati sunt. hominis autem propositum bonum\nadiuuat quidem subsequens gratia, sed nec ipsum esset nisi praecederet\ngratia. studium quoque hominis, quod dicitur bonum,\nquamuis, cum esse coeperit, adiuuetur gratia, non tamen incipit\nsine gratia, sed ab illo inspiratur, de quo dicit apostolus: gratias\nautem deo, qui dedit idem studium pro uobis in\ncorde Titi. si studium, quisque ut pro aliis habeat, deus dat,\nut pro se ipso habeat, quis alius est daturus?\nQuae cum ita sint, nihil in scripturis sanctis homini a\ndomino uideo iuberi propter probandum liberum arbitrium, quod\nnon inueniatur uel dari ab eius bonitate uel posci propter adiutorium\ngratiae demonstrandum nec omnino incipit homo ex malo in bonum\nper initium fidei commutari, nisi hoc in illo agat indebita et gratuita\nmisericordia dei. de qua suam cogitationem recolens quidam, sicut\nlegimus in Psalmis: numquid obliuiscetur, inquit,\nmisereri deus aut continebit in ira sua miserationes\nsuas? et dixi: nunc coepi, haec inmutatio\ndexterae excelsi. cum ergo dixisset: nunc coepi, non\ndixit haec inmutatio \\'arbitrii mei\\', sed dexterae excelsi.\nsic itaque dei gratia cogitetur, ut ab initio bonae mutationis\nsuae usque in finem consummationis qui gloriatur in domino\nglorietur, quia, sicut nemo potest bonum perficere sine domino, sic\nnemo incipere sine domino. sed hic sit huius uoluminis terminus,\nut legentis reficiatur intentio et ad sequentia reparetur.\nAdhuc ca sequuntur quae calumniose nobis obiciunt, nondum\nea quae ipsi sentiunt pertexere incipiunt. sed ne prolixitas\nuoluminum offenderet, haec ipsa quae obiciunt in duos libros\npartiti sumus; quorum superiore finito, qui totius huius operis liber\nsecundus est, hinc ordimur alterum et eum tertium primo secundoque\nconiungimus.\n\\'Legem ueteris testamenti nos\\' aiunt \\'dicere non ob hoc\ndatam fuisse, ut iustifiearet oboedientes, sed ut grauioris fieret\ncausa peccati\\'. prorsus non intellegunt quid de lege dicamus, quia\nid quod dicit apostolus, quem non intellegunt, dicimus. quis enim\ndicat non iustificari eos qui sunt legi oboedientes, quando, nisi\niustificarentur, non possent esse oboedientes? sed dicimus lege fieri,\nut deus quid fieri uelit audiatur, gratia uero fieri, ut\nlegi oboediatur; non enim auditores legis, ait apostolus,\niusti sunt apud deum, sed factores legis iustificabuntur.\nlex ergo auditores iustitiae facit, gratia factores.\nquod enim inpossibile erat legis, ait idem apostolus,\nin quo infirmabatur per carnem m, misit deus\nfilium suum in similitudine carnis peccati et\nde peccato damnauit peccatum in carne, ut\niustitia legis inpleretur in nobis, qui non secundum\ncarnem ambulamus, sed secundum spirit\nu m. ecce quod dicimus, orent, ut aliquando intellegant, non litigent,\nut numquam intellegant. inpossibile enim est legem inplere\n\n\n\n\n\n\nper carnem, hoc est per carnalem praesumptionem, qua superbi\nignorantes dei iustitiam, id est quae ex deo est homini ut sit iustus,\net suam uolentes constituere, tamquam per eorum non adiutum diuinitus\narbitrium lex possit inplcri, iustitiae dei non sunt subiecti. ideo\niustitia legis in eis inpletur, qui non secundum carnem ambulant,\nid est secundum hominem ignorantem dei iustitiam et suam uolentem\nconstituere, sed ambulant secundum spiritum. quis autem ambulat\nsecundum spiritum, nisi quisquis agitur dei spiritu? quotquot\nenim spiritu dei aguntur, hi filii sunt dei.\nergo littera occidit, spiritus autem uiuificat.\nnec littera malum est, quia occidit, sed malos praeuaricatione conuincit.\nlex enim sancta et mandatum sanctum\net iustum et bonum. quod ergo bonum est, inquit,\nmihi factum est mors? absit. sed peccatum, u t\nappareat peccatu m, per bonum mihi operatum\nest mortem, ut fiat supra modum peccator aut\npeccatum per mandatum. ecce quod est \\'littera occidit\\'.\naculeus enim mortis est peccatum, uirtus\nautem peccati lex; auget quippe prohibendo peccati\ndesideria et inde occidit, nisi subueniendo uiuificet gratia.\nEcce quod dicimus, ecce unde nobis obiciunt, quod sic\n\\'legem\\' dicamus \\'datam ut grauioris sit causa peccati\\', non audientes\napostolum dicentem: lex enim iram operatur;\nubi enim non est lex, nec praeuaricatio, et: lex praeuaricationis\ngratia proposita est, donec ueniret\nsemen cui promissum est, et: si dataesset lex\nquae posset uiuificare, omnino ex lege esset\niustitia. sed conclusit scriptura omnia sub\n\n\n\n\n\n\npeccato, ut promissio ex fide Iesu Christi daretur credentibus\n. hinc est quod uetus testamentum ex monte\nSina, ubi lex data est, in seruitutcm generat, quod est Agar. nos\nautem, inquit, non sumus ancillae filii, sedliberae.\nnon sunt itaque filii liberae, qui legem acceperunt litterae, qua\npossent non solum peccatores, uerum etiam praeuaricatores insuper\ndemonstrari, sed qui spiritum gratiae, quo lex ipsa sancta et iusta\net bona possit inpleri. ecce quod dicimus, intendant et non contendant,\ninluminentur et non calumnientur.\nBaptisma quoque, inquiunt, non uere homines nouos facere\nasserunt, id est non plenam dare remissionem peccatorum, sed ex\nparte filios dei fieri, ex parte autem saeculi filios, id est diaboli, remanere\ncontendunt. mentiuntur, insidiantur, tergiucrsantur; non\nhoc dicimus. omnes enim homines, qui sunt filii diaboli, etiam\nfilios saeculi, non autem omnes filios saeculi etiam filios diaboli\ndicimus. absit enim ut filios diaboli dicamus fuisse sanctos patres\nAbraham, Isaac et Iacob et alios huiusmodi, quando per nuptias\ngenerabant, et eos fideles, qui usque nunc et deinceps adhuc generant.\nnec tamen possumus contradicere domino dicenti: filii\nsaeculi huius nubunt et tradunt ad nuptias.\nquidam ergo filii saeculi huius sunt et tamen filii diaboli non sunt;\nquamuis enim diabolus auctor sit et princeps omnium peccatorum,\nnon tamen filios diaboli faciunt quaecumque peccata. peccant enim\net filii dei, quoniam, si dixerint se non habere peccatum, se ipsos\nseducunt et ueritas in eis non est, sed ea condicione peccant, qua\nsunt adhuc filii huius saeculi; quaucro gratia sunt filii dei, non utique\npeccant, quia omnis qui natus est ex deo non peccat. filios autem\ndiaboli infidelitas facit, quod peccatum proprie uocatur, quasi solum\n\n\n\n\n\n\nsit, si non exprimatur quale peccatum sit, sicut apostolus cum dicitur,\nsi non exprimatur quis apostolus, non intellegitur nisi Paulus, quia\npluribus est epistulis notior et plus omnibus illis laborauit. unde\nquod ait dominus de spiritu sancto: ipse arguet mundum\nde peccato, infidelitatem intellegi uoluit. hoc enim cum exponeret\nait: de peccato quidem, quia non credi derunt in me,\net ubi ait: si non uenis seme te locutus eis\nfuissem, peccatum non haberent. non enim peccatum\nantea non habebant, sed ipsam uoluit intellegi diffidentiam,\nqua nec praesenti et loquenti crediderunt pertinentes ad eum, de\nquo dicit apostolus: secundum principem potestatis\naeris, qui nunc operatur in filiis diffidentiae.\nergo in quibus non est fides, filii sunt diaboli, quia non habent in\ninteriore homine cur eis dimittatur quidquid hominis infirmitate\nuel ignoratione uel omnino aliqua mala uoluntate committitur; illi\nautem filii dei, qui utique si dixerint se non habere peccatum,\nse ipsos decipiunt et ueritas in eis non est, profecto, quod sequitur:\n\\'cum confitentur peccata sua\\' — quod filii diaboli non faciunt uel\nnon secundum fidem quae filiorum dei propria est faciunt —, \\'fidelis\nest et iustus qui dimittat eis peccata et mundet eos ab omni iniquitate\\'.\nut autem plenius intellegatur quod dicimus, audiatur ipse Iesus,\nqui filiis dei utique loquebatur dicens: si autem uos cum\nsitis mali, nostis bona data dare filiis uestris,\nquanto magis pater uester, qui in caelis est,\ndabit bona petentibusse!si enim filii dei non essent, non\neis diceret: pateruester, qui in caelis est. et tamen eos\nmalos esse dicit et nosse bona dare filiis suis. numquid inde mali,\n\n\n\n\n\n\nunde filii dei? absit, sed inde mali, unde adhuc filii saeculi, iam\ntamen filii dei facti pignore spiritus sancti.\nBaptismus igitur abluit quidem peccata omnia, prorsus\nomnia factorum, dictorum, cogitatorum, siue originalia siue addita\nsiue quae ignoranter siue quae scienter admissa sunt; sed non\naufert infirmitatem, cui regeneratus resistit, quando bonum agonem\nluctatur, consentit autem, quando sicut homo in aliquo delicto\npraeoccupatur, propter illud gaudens in actione gratiarum, propter\nhoc autem gemens in allegatione orationum, ibi dicens: quid\nretribuam domino pro omnibus quae retribuit\nmihi ? hic dicens: dimitte nobis debita nostra; propter\nillud dicens: diligam te, domine, uirtus mea, propter\nhoc dicens: miserere mei, domine, quoniam infirmus\nsum; propter illud dicens: oculim eis emper ad dominum,\nquoniam ipse euellet de laqueo pedes\nmeos, propter hoc dicens: turbatus est prae ira oculus\nmeus, et innumerabilia, quibus diuinae litterae plenae sunt, quae\nalternis uocibus uel exultando de dei bonis uel maerendo de nostris\nmalis a filiis dei dicuntur ex fide, quamdiu adhuc filii sunt etiam\nsaeculi huius pro uitae huius infirmitate, quos tamen deus a filiis\ndiaboli non solum lauacro regenerationis, sed ipsius etiam quae per\ndilectionem operatur fidei probitate discernit, quia iustus ex fide\nuiuit. haec autem infirmitas, cum qua usque ad corporis mortem\ndefectu et profectu alternante contendimus magnique interest quid\nuincat in nobis, regeneratione alia consumetur, de qua dominus dicit:\nin regeneratione, cum sederit filius hominis\nin sede maiestatis suae, sedebitis et uos super\n\n\n\n\n\n\nsedes duodecim et cetera. regenerationem quippe hoc loco\nnullo ambigente nouissimam resurrectionem uocat, quam Paulus\nquoque apostolus et adoptionem et redemptionem nuncupat dicens?:\nsed etiam nos ipsi primitias habentes spiritus\net ipsi in nobismeti ipsis ingemescimus adoptionem\nexpectantes, redemptionem corporis\nn o s t r i. numquid non per lauacrum sanctum regenerati,\nadoptati, redempti Ä®:umus? et tamen restat regeneratio, adoptio,\nredemptio, quam in fine uenturam nunc patienter expectare debemus,\nut tunc filii saeculi huius ex nulla parte iam simus. quisquis\nigitur baptismati derogat, quod modo per illud percipimus, corrumpit\nfidem; quisquis autem iam nunc ei tribuit, quod quidem per\nipsum, sed tamen postea percepturi sumus, amputat spem. nam\nsi a me quispiam quaesierit, utrum per baptismum salui facti\nfuerimus, negare non potero dicente apostolo: saluos nos fecit\nper lauacrum regenerationis et renouationis\nspiritus sancti. sed si quaesierit, utrum per idem lauacrum\nomni prorsus modo iam nos fecerit saluos, respondebo: non ita est.\nitem quippe idem dicit apostolus: spe enim salui facti\nsumus. spes autem quae uidetur non est spes;\nquod enim uidet quis, quid et sperat? si autem quod\nnon uidemus speramus, per patientiam expectamus.\nsalus ergo hominis in baptismate facta est, quia dimissum\nest quod peccati a parentibus traxit uel quidquid etiam proprie ante\nbaptismum ipse peccauit; salus uero eius tanta post erit, ut peccare\nomnino non possit.\nQuibus ita se habentibus ex his etiam illa quae deinceps\nnobis obiciunt refelluntur. quis enim catholicus dicit, quod nos dicere\niactitant, \\'spiritum sanctum adiutorem uirtutis in testamento uetere\nnon fuisse\\', nisi cum uetus testamentum sic intellegimus, quemadmodum\ndixit apostolus: a monte Sina in seruitutem generans\n? sed quia in eo praefigurabatur nouum, qui hoc intellegebant\ntunc homines dei secundum distributionem temporum ueteris quidem\ntestamenti dispensatores et gestatores, sed noui demonstrantur\nheredes. an uero illum ad testamentum nouum negabimus pertinere,\nqui dicit: cor mundum erea in me, deus, et spiritum\nrectum innouain uisceribus meis? aut illum qui dicit:\nposuit super petram pedes meos et direxit gressus\nmeos et in misitin os meum can ticum nouum,\nhymnum deo nostro? uel illum ante testamentum uetus,\nquod est a monte Sina, patrem fidelium, de quo dicit apostolus:\nfratres, secundum hominem dico, tamen hominis\nconfirmatum testamentum nemo inritum\nfacit aut superordinat. Abrahae dictae sunt\npromissiones et semini eius. non dicit: \\'et seminibus\\'\ntamquam in multis, sed tamquam in uno: \\'et\nsemini tuo\\', quod est Christus. hoc autem dico,\ninquit, testamentum confirmatum a deo quae post\nquadrigentos et triginta annos facta est lex\nnon infirmat ad euacuandam promissionem.\nsi enim ex lege hereditas, iam non ex promissione;\nAbrahae autem per promissionem donauit\ndeus?\nHic certe si quaeramus, utrum hoc testamentum, quod dicit\nconfirmatum a deo non infirmari a lege quae post quadringentos\n\n\n\n\n\n\net triginta annos facta est, utrum nouum an uetus intellegendum sit,\nquis responderedubitet\\'nouum\\',sed in propheticis latebris occultatum,\ndonec ueniret tempus quo reuelaretur in Christo ? nam si dixerimus\n\\'uetus\\', quid erit illud a monte Sina in seruitutem generans?\nibi enim facta est lex post quadringentos et triginta annos,\nqua lege hoc testamentum promissionis Abrahae infirmari non posse\nconfirmat et hoc quod factum est ad Abraham uult potius ad nos\npertinere, quos uult esse filios liberae, non ancilla, heredes ex promissione,\nnon lege, cum dicit: si enim ex lege hereditas,\niamnon ex promissione; Abrahae autem per pro\nmissionem donauit deus, ut quod facta est lex post quadringentos\net triginta annos ad hoc subintrauerit, ut abundaret delictum,\ncum per peccatum praeuaricationis conuincitur hominis\nsuperbia de sua iustitia praesumentis, et ubi abundauit delictum,\nsuperabundaret gratia per fidem iam humilis hominis in lege deficientis\net ad dei misericordiam fugientis. ideo cum dixisset: s i\nenimexlegehereditas, iam non ex promissione;\nAbrahae autem per promissionem donauit deus\n— tamquam ei diceretur: ut quid ergo postea lex facta cst?—, subiunxit\natque ait: quid ergo lex? cui mox interrogationi reddidit:\npraeuaricationis gratia proposita est,\ndonec ueniret semen cui promissum est. hoc identidem\nita dicit: si enim qui ex lege heredes sunt, exinanita\nest fides et euacuata est promissio. lex\nenim iram operatur; ubi enim non est lex, nec\n\n\n\n\n\n\npraeuaricatio. quod ait in illo testimonio: si cnim ex\nlege hereditas, iam non ex promissione;Abrahae\nautem per promissionem donauit deus, hoc\nin isto ait: si enim qui per legem heredes sunt, exinanita est fides\net euacuata estpromissio, satis\nostendens ad fidem nostram pertinere — quae noui est utique\ntestamenti —, quod per promissionem donauit deus Abrahae. et\nquod ait in illo testimonio: quid ergo lex? atque respondit:\npraeuaricationisgratiapropositaest, hoc in isto\nsimiliter subdidit: lex enim iram operatur; ubi enim\nnon est lex, nec pracuaricatio.\nSiuc igitur Abraham siuc ante illum iusti siue post eum\nusque ad ipsum Moyscn, per quem datum est testamentum a monte\nSina in seruitutem generans, siuc ceteri prophetae post eum et sancti\nhomines dei usque ad Iohannem Baptistam, filii sunt promissionis\net gratiae secundum Isaac filium liberae non ex lege, sed ex promissione\nheredes dei, coheredes autem Christi. absit enim, ut Noe\niustum et prioris temporis iustos et quicumquc ab illo usque ad\nAbraham iusti esse potuerunt uel conspicui uel occulti negemus\nad supernam Hierusalem, quae mater est nostra, pertinere, quamuis\nanteriores tempore inueniantur esse quam Sarra, quae ipsius liberae\nmatris prophetiam figuramque gestabat. quanto euidentius ergo post\nAbraham, cui sic declarata est ipsa promissio, ut pater multarum\ngentium diceretur, quicumque deo placuerunt filii promissionis habendi\nsunt! non enim ex Abraham et deinceps iustorum generatio\nuerior, sed prophetia manifestior repperitur.\nAd testamentum autem uetus, quod est a monte Sina in\nseruitutem generans, quod est Agar, illi pertinent, qui\n\n\n\n\n\n\ncum acceperint legem sanctam et iustam et bonam, putant sibi ad\nuitain litteram posse sufficere et ideo qua fiant factores legis\ndiuinam misericordiam non requirunt, sed ignorantes dei\niustitiam et suam iustitiam uolentes constituere iustitiae dei\nnon sunt subiecti. ex hoc genere fuit illa multitudo, quae aduersus\ndeum in heremo murmurauit et idolum fecit, et illa, quae iam in ipsa\nterra promissionis fornicata est post deos alienos. sed haec in ipso\nquoque ueteri testamento ualde reproba est multitudo. illi etiam,\nquicumque ibi erant, sola quae ibi deus pollicetur terrena promissa\nsectantes et quid pro nouo testamento ea ipsa significent ignorantes\neorum adipiscendorum amore et amittendorum timore dei praecepta\nseruabant, immo non seruabant, sed sibi seruare uidebantur; neque\nenim fides in eis per dilectionem operabatur, sed terrena cupiditas\nmetusque carnalis. sic autem praecepta qui facit procul dubio inuitus\nfacit ac per hoc in animo non facit; mauult enim omnino non\nfacere, si secundum ea quae cupit et metuit permittatur inpune.\nac per hoc in ipsa uoluntate intus est reus, ubi ipse qui praecipit inspicit\ndeus. tales erant filii terrenae Hierusalem, de qua dicit\napostolus: seruit enim cum filiis suis, pertinens ad testamentum uetus\namon te Sinain seruitutem generans,\nquod est Agar. ex ipso genere fuerunt, qui dominum crucifixerunt\net in eadem infidelitate manserunt. inde sunt etiam adhuc\neorum filii in ingenti multitudine Iudaeorum quamuis iam nouo\ntestamento, sicut prophetatum est, per Christi sanguinem patefacto\natque firmato et a flumine, ubi baptizatus magisteriumque professus\nest, usque ad terminos terrae euangelio diffamato. qui ludaei secundum\nprophetias quas legunt per omnes sunt terras ubique dispersi,\n\n\n\n\n\n\nut ex eorum quoque codicibus christianae non desit testimonium\nueritati.\nEt uetus igitur testamentum deus condidit, quia deo placuit\nusque ad plenitudinem temporis promissis terrenis tamquam in\npraemio constitutis promissa uelare caelestia et populo terrenis bonis\ninhianti et propterea durum cor habenti quamuis spiritalem, tamen\nin tabulis lapideis legem dare. exceptis quippe librorum ueterum sacramentis,\nquae sola significandi ratione praecepta sunt — quamquam\net in eis, quoniam spiritaliter intellegenda sunt, recte lex\ndicitur spiritalis — cetera certe, quae ad pietatem bonosque\nmores pertinentia non ad aliquam significationem ulla interpretatione\nreferenda, sed prorsus ut sunt dicta facienda sunt, profecto\nillam dei legem non solum illi tunc populo, uerum etiam nunc\nnobis ad instituendam recte uitam necessariam nemo dubitauerit.\nsi enim Christus nobis abstulit illud grauissimum multarum obseruationum\niugum, ne carnaliter circumcidamur, ne pecorum uictimas\nimmolemus, ne sabbato septeno dierum uolumine redeunte ab\noperibus etiam necessariis quiescamus et cetera huiusmodi, sed ea\nspiritaliter intellecta teneamus remotisque umbris significantibus\nin rerum ipsarum quae significantur luce uigilemus, numquid propterea\ndicturi sumus non ad nos pertinere quod scriptum est, ut alienum\nquodcumque perditum quis inuenerit reddat ei qui perdidit\net alia multa similia, quibus pie recteque uiuere discitur, maximeque\nipsum Decalogum, qui duabus illis lapideis tabulis continetur,\nexcepta sabbati obseruatione carnali, quae spiritalem sanctificationem\nquietemque significat? quis enim dicat non debere obseruare\nChristianos, ut uni deo religionis obsequio seruiatur, ut idolum non\ncolatur, ut nomen domini non accipiatur in uanum, ut parentes\nhonorentur, ne adulteria, homicidia, furta, falsa testimonia\n\n\n\n\n\n\nperpetrentur, nc uxor, nc omnino res ulla concupiscatur aliena? quis est\ntam iinpius, qui dicat ideo se ista legis non custodire praecepta, quia est\nipse Christianus nec sub lege, sed sub gratia constitutus?\nVerum haec plane magna distantia est, quod faciunt ista\nsub lege positi, quos littera occidit, terrenam felicitatem uel cupiditate\nadipiscendi uel timore amittendi et ideo non uere faciunt,\nquoniam carnalis cupiditas qua peccatur mutatur potius uel augetur\ncupiditate alia, non sanatur. hi ad uetus pertinent testamentum,\nquod in seruitutem generat, quia facit eos carnalis timor et cupiditas\nseruos, non euangelica fides et spes et caritas liberos. sub gratia uero\npositi, quos uiuificat spiritus, ex fide ista faciunt, quae per dilectionem\noperatur, in spe bonorum non carnalium, sed spiritalium, non\nterrenorum, sed caelestium, non temporalium, sed aeternorum praecipue\ncredentes in mediatorem, per quem sibi non dubitant et spiritum\ngratiae subministrari, ut bene ista faciant, et ignosci posse cum\npeccant. hi pertinent ad testamentum nouum, filii promissionis, regenerati\ndeo patre et libera matre. huius generis fuerunt antiqui\nomnes iusti et ipse Moyses testamenti minister ueteris, heres noui,\nquia ex, fide qua nos uiuimus una eademque uixerunt incarnationem\npassionem resurrectionemque Christi credentes futuram, quam\nnos credimus factam, usque ad ipsum Iohannem Baptistam tamquam\npraeteritae dispensationis limitem quendam, qui mediatorem\nipsum non aliqua umbra futuri uel allegorica significatione uel ulla\nprophetica pranuntiatione uenturum esse significans, sed digito\ndemonstrans ait: ecce agnus dei, ecce qui tollit peccatum\nmundi, tamquam dicens: \\'quem multi iusti uidere concupiuerunt,\nin quem uenturum ab ipsius humani generis initio\n\n\n\n\n\n\n\n\n\n\ncrediderunt, de quo Abrahae dictae sunt promissiones, de quo scripsit\nMoyses, de quo lex et prophetae sunt testes, ecce agnus dei,\necce qui tollit peccatum mundi\\'. ab hoc Iohanne et deinceps\ncoeperunt de Christo fieri praeterita uel praesentia, quae ab illis\nomnibus anterioris temporis iustis credebantur, sperabantur, desiderabantur\nfutura. eadem igitur fides est et in illis, qui nondum nomine,\nsed re ipsa fuerunt antea Christiani, et in istis, qui non solum\nsunt, uerum etiam uocantur, et in utrisque eadem gratia\nper spiritum sanctum. unde dicit apostolus: habentes\nautem eundem spiritum fidei secundum quod\nscriptum est: credidi, propter quod locutus\nsum, et nos credimus, propter quod et loquimur.\nAliter itaque dicitur iam obtinente loquendi consuetudine\nuetus testamentum lex et prophetae omnes, qui usque ad Iohannem\nprophetauerunt — quod distinctius uetus instrumentum quam uetus\ntestamentum uoratur -,aliter autem sicut apostolica appellat auctoritas\nsiue hoc nomen exprimens siue significans. exprimit enim, ubi\ndicit: usque in hodiernum diem, quamdiu legitur\nMoyses, id ipsum uelamen in lectione ueteris\ntestamenti manet, quod non reuelatur, quia in\nChristo euacuatur. sic enim utique uetus testamentum ad\nMoysi rettulit ministerium. item dicit: u t seruiamus in nouitate\nspiritus et non in uetustate litterae, idipsum\nsignificans testamentum nomine \\'litterae\\'. item alio loco:\nqui et idoneos nos fecit, inquit, ministros noui\ntestamenti non litterae, sed spiritus; littera\nenim occidit, spiritus autem uiuificat. et hic per\ncommemorationem noui illud utique uetus intellegi uoluit. multo\n\n\n\n\n\n\nautem euidentius, quamuis non dixerit aut uctus aut nouum, duo\nipsa testamenta distinxit per duos filios Abrahae, unum de ancilla,\nalium de libera, quod iam superius commemorauimus. quid enim\nexpressius quam ut diceret: dicite mihi sub lege uolentes\nesse: legem non audistis? scriptum est enim\nquod Abraham duos filios habuit, unum de\nancilla et unum de libera. sed ille quidem qui\nde ancilla secundum carnem natus est, qui\nautem de libera, per re promissionem. quae sunt\nin allegoria; haec enim sunt duo testamenta,\nunum quidem a monte Sina in seruit utem generans,\nquod est Agar r - Sina enim mons est in\nArabia, quae coniuncta est huic quae nunc\nest Hierusalem; seruit enim cum filiis suis —,\nquae autem sursum est Hierusalem, libera\nest, quae est mater nostra. quid clarius, quid certius,\nquid ab omni obscuritate atque ambiguitate remotius? et paulo\npost: nos autem fratres, inquit, secundum Isaac\npromissionis filii sumus. item paulo post: nos\nautem, fratres, non sumus ancillae filii, sed\nliberae; qua libertate Christus nos liberau\ni t. eligamus igitur utrum antiquos iustos ancillae filios dicamus\nan liberae. absit autem ut ancillae; ergo si liberae, ad nouum\npertinent testamentum in spiritu sancto, quem uiuificantem litterae\noccidenti opponit apostolus. nam quo pacto ad gratiam noui testamenti\nnon pertinent hi, de quorum dictis et libris istos eiusdem gratiae\ndementissimos et ingratissimos inimicos refellendo conuincimus?\nSed dicet aliquis: \\'quomodo uetus appellatur, quod post\nquadringentos et triginta annos factum est per Moysen, et nouum\n\n\n\n\n\n\n\n\ndicitur, quod ante tot annos factum est ad Abraham?\\' qui ex hoc\nnon litigiose, sed studiose mouetur, intellegat primum, quia si ex\nanteriore tempore dicitur uetus, ex posteriore autem nouum, reuelationes\neorum considerantur in his nominibus, non institutiones.\nper Moysen quippe reuelatum est testamentum uetus, per quem\nlex data est sancta et iusta et bona, per quam fieret non abolitio,\nsed cognitio peccati, qua conuincerentur superbi suam iustitiam\nnolentes constituere, quasi diuino adiutorio non egentes, et rei facti\nlitterae confugerent ad spiritum gratiae non sua iustitia iustificandi,\nsed dei, hoc est quae illis esset ex deo. nam, sicut idem apostolus\nloquitur, per legem cognitio peccati. nunc\nautem sine lege iustitia dei manifestata est,\ntestificata per legem et p r ophetas. lex quippe eo ipso,\nquod in ea nemo iustificatur, testimonium perhibet iustitiae dei;\nquod enim in lege nemo iustificatur apud deum,\nmanifestum est, quiaiustus exfideuiuit. sic ergo\ncum lex non iustificat inpium de praeuaricatione conuictum,\nmittit ad iustificantem deum atque ita iustitiae dei perhibet testimonium;\nprophetae uero testimonium perhibent iustitiae dei praenuntiando\nChristum, qui factus est nobis sapientia a\ndeo et iustitia et sanctificatio et redemptio,\nu t, quemadmodum scriptum e s t, qui gloriatur,\nin domino glorietur. erat autem occulta ista lex ab initio,\ncum homines iniquos natura ipsa conuinceret aliis facientes, quod\nsibi fieri noluissent. reuelatio autem noui testamenti in Christo facta\nestcum est manifestatus in carne; in quo apparuit iustitia dei, id est\nquae hominibus ex deo est. sic enim ait: nunc autem sine\nlegeiustitiadei manifestata est. ecce qua causa illud\ndicitur uetus testamentum, quia priore, hoc autem nouum, quia\nposteriore tempore reuelatum est. deinde quia testamentum uetus 30\n\n\n\n\n\n\npertinet ad hominem ueterem, a quo necesse est hominem incipere,\nnouum autem ad hominem nouum, quo debet homo ex uetustate\ntransire, ideo in illo sunt promissa terrena, in isto promissa caelestia,\nquia et hoc ad misericordiam dei pertinuit, ne quisquam uel ipsam\nterrenam qualemcumque felicitatem nisi a domino creatore uniuersitatis\nputet cuiquam posse conferri. sed si propter illam colatur\ndeus, seruilis est cultus pertinens ad filios ancillae, si autem\npropter ipsum deum, ut in aeterna uita sit deus omnia in omnibus,\nliberalis est seruitus pertinens ad filios liberae, quae est mater nostra\naeterna in caelis. quae prius tamquam sterilis apparebat, quando\nperspicuos filios non habebat, nunc autem uidemus, quod de illa\nprophetatum est: laetare, sterilis, quae non paris,\nerumpe et exclama, quae non parturis:, quia\nmulti filii desertae magis quam eius quae habet\nuirum, id est \\'magis quam illius Hierusalem, quae legis quodammodo\nuinculo maritata est et seruit cum filiis suis\\'. tempore\nigitur ueteris testamenti spiritum sanctum in eis, qui etiam\ntunc secundum Isaac promissionis filii erant, non solum adiutorem,\nquod isti suo dogmati sufficere existimant, uerum etiam largitorem\ndicimus fuisse uirtutis, quod isti negant libero eam potius arbitrio\ntribuentes contradicentibus illis patribus, qui sciebant ad\ndominum ueraci pietate clamare: diligam te, domine,\nuirtus mea!\nAiunt etiam, \\'quod omnes apostoli uel prophetae non\nplene sancti definiantur a nobis, sed in conparatione peiorum minus\nmalos eos fuisse dicamus et hanc esse iustitiam, cui deus testimonium\nperhibet, ut quomodo dicit propheta iustificatam Sodomam\nconparatione ludaeorum, sic etiam nos criminosorum conparatione\n\n\n\n\n\n\ndicamus sanctos aliquam exercuisse uirtutem\\'. absit, ut ista dicamus,\nsed aut non ualent intellegere aut nolunt aduertere aut calumniandi\nstudio dissimulant se scire quod dicimus. audiant ergo uel\nipsi uel potius hi quos idiotas et ineruditos decipere moliuntur. nostra\nfides, hoc est catholica fides, iustos ab iniustis non operum, sed ipsa\nfidei lege discernit, quia iustus ex fide uiuit. per quam discretionem\nfit, ut homo ducens uitam sine homicidio, sine furto, sine falso testimonio,\nsine appetitu rei ullius alienae, parentibus honorem debitum\nreddens, castus usque ad continentiam ab omni omnino concubitu,\netiam coniugali, elemosynarum largissimus?, iniuriarum patientissimus,\nqui non solum non auferat aliena, sed nec sua reposcat\nablata uel etiam uenditis omnibus suis crogatisque in\npauperes nihil suum propriumque possideat, cum suis tamen istis\nuelut laudabilibus moribus, si non in deum fidem rectam et catholicam\nteneat, de hac uita damnandus abscedat. alius autem — habens\nquidem opera bona ex fide recta, quae per dilectionem operatur, non\ntamen ita ut ille bene moratus incontinentiam suam sustentat honestate\nnuptiarum, coniugii carnale debitum et reddit et repetit nec\nsola propagationis causa, uerum etiam uoluptatis quamuis cum sola\nuxore concumbit, quod coniugatis secundum ueniam concedit aposto-\nIus, iniurias non tam patienter accipit, sed ulciscendi cupiditate\nfertur iratus, quamuis, ut possit dicere: sicut et nos dimittimus\ndebitoribus nostris, rogatus ignoscat, possidet\nrem familiarem, faciens inde quidem elemosynas, non tamen quam\nille tam largus, non aufert aliena, sed quamuis ecclesiastico iudicio,\nnon forensi tamen repetit sua — nempe iste qui moribus illo uidetur\n\n\n\n\n\n\ninferior propter rectam fidem quae illi est in deum, ex qua uiuit et\nsecundum quam in omnibus delictis suis se accusat, in omnibus bonis\noperibus deum laudat sibi tribuens ignominiam, illi gloriam atque\nab ip?o sumens et indulgentiam peccatorum et dilectionem recte\nfaetorum, de hac uita liberandus et in consortium cum Christo\nregnaturorum recipiendus emigrat. quare nisi propter fidem? quae\nlicet sine operibus neminem saluat — ipsa est enim non reproba\nfides, quae per dilectionem operatur —, tamen per ipsam etiam peccata\nsoluuntur, quia iustus ex fide uiuit, sine ipsa uero etiam quae\nuidentur bona opera in peccata uertuntur; omne enim quod\nnon est ex fide, peccatum est. et fit propter hanc maximam\ndifferentiam, ut, cum dubitante nullo perseuerans uirginalis\nintegritas coniugali castitate sit potior, tamen mulier etiam bis\nnupta catholica professae uirgini hereticae praeferatur nec ita praeferatur,\nut ista melior sit in dei regno, sed ut illa ibi non sit omnino.\nnam et ille, quem uelut melioribus descripsimus moribus, si adsit\nei fides recta, superat illum alterum, sed ambo illic erunt; si autem\nfides ei desit, sic ab illo superatur, ut ipse ibi non sit.\nCum itaque iusti omnes et antiquiores et apostoli ex fide\nuixerint recta, quae est in Christo Iesu domino nostro, moresque tam\nsanctos cum fide habuerint, ut licet non tam perfectae uirtutis in hac\nuita esse potuerint, quam post hanc uitam futura est, tamen quidquid\npeccati ex humana infirmitate subreperet, pietate ipsius fidei\ncontinuo deleretur- unde fieri potest, ut in conparatione iniquorum,\nquos damnaturus est deus, iustos eos fuisse dicendum sit, cum per\npiam fidem tam in contrarium ab illis impiis sint remoti, ut clamet\napostolus: quae pars fideli cum infideli?â€”, sed uidelicet\nnoui heretei Pelagiani religiosi amatores et laudatores uidentur\nsibi esse sanctorum, si non audeant dicere inperfectae illos fuisse uirtutis,\ncum hoc confiteatur uas electionis, qui considerans ubi adhuc\n\n\n\n\n\n\nesset et quia corpus, quod corrumpitur, adgrauat animam: non\nquia iam acceperim, ait, aut iam perfectus sim,\nfratres, ego me ipsum non arbitror ad prehendisse.\net paulo post tamen, qui se negauerat esse perfectum:\nquotquot ergo perfecti, inquit, hoc sapiamus, ut\nostenderet secundum istius uitae modum esse quandam perfectionem\neique perfectioni hoc quoque deputari, si se quisque nouerit nondum\nesse perfectum. quid enim excellentius in ueteri populo sacerdotibus\nsanctis? et tamen eis praecepit deus sacrificium pro suis primitus\nofferre peccatis. et quid sanctius in nouo populo apostolis? et tamen\npraecepit eis dominus in oratione dicere: dimitte nobis debitanostra.\nomnium igitur piorum sub hoc onere corruptibilis\ncarnis et in istius uitae infirmitate gementium spes una est, quod\naduocatum habemus apud patrem Iesum\nChristum iustum; et ipse est exoratio peccatorum\nnostrorum.\nIstum aduocatum non habent illi, qui sunt a iustis\n— etiamsi sola ista esset differentia — in contrarium longeque discreti.\nquem iustum aduocatum absit ut dicamus, sicut ipsi calumniantur,\n\\'carnis necessitate mentitum\\', sed dicimus eum in similitudine\ncarnis peccati de peccato damnasse peccatum. quod fortasse\nisti non intellegentes et calumniandi cupiditate caecati quam\ndiuersis modis peccati nomen in scripturis sanctis poni soleat ignorantes\npeccatum Christi adfirmare nos iactant. dicimus itaque Christum\net nullum habuisse peccatum in anima nec in carne et suscipiendo\ncarnem in similitudine carnis peccati de peccato damnasse peccatum.\nquod subobscure ab apostolo dictum duobus modis soluitur: siue\n\n\n\n\n\n\nquia rerum similitudines solent earum rerum nominibus nuncupari,\nquarum similes sunt, ut ipsam similitudinem carnis peccati uoluisse\nintellegatur apostolus appellare peccatum, siue quia sacrificia pro\npeccatis peccata appellabantur in lege, quae omnia figurae fuerunt\ncarnis Christi, quod est uerum et unicum sacrificium pro peccatis\nnon solum his, quae uniuersa in baptismate diluuntur, uerum etiam\nhis, quae post ex huius uitae infirmitate subrepunt. propter quae\ncotidie uniuersa in oratione ad deum clamat ecclesia: dimitte\nnobis debita nostra, et dimittuntur nobis per singulare\nsacrificium pro peccatis, quod apostolus secundum legem loquens\nnon dubitauit appellare peccatum. unde est etiam illud eius multo\neuidentius nec aliquo biuio cuiusquam ambiguitatis incertum: o bsecramus\npro Christo reconciliari deo. \\'eum\nqui non nouerat peccatum pro nobis peccatum\nfecit, ut nos simus iustitia dei in ipso. nam quod\nsuperius commemoraui: de peccato damnauit peccatum,\nquia non dictum est \\'de peccato suo\\', potest quispiam\nsic intellegere, ut dicat eum de peccato Iudaeorum damnasse\npeccatum, quia de peccato eorum, qui eum crucifixerunt,\nfactum est sanguinem suum in remissionem funderet peccatorum;\nhoc uero, ubi dicitur deus ipsum Christum, qui non nouerat peccatum,\nfecisse peccatum, non mihi conuenientius uidetur intellegi\nquam Christum factum sacrificium pro peccatis et ob hoc appellatum\nesse peccatum.\nQuis autem ferat eos obicere nobis, \\'quod post resurrectionem\ntales processus futuros esse dicamus, ut ibi incipiant homines\nquae hic noluerint dei mandata complere\\', quoniam dicimus\nibi omnino nullum futurum esse peccatum nec cum aliqua peccati\ncupiditate conflictum, tamquam ipsi audeant hoc negare? sapientiam\nquoque et cognitionem dei tunc perfici in nobis et in\ndomino tantam exultationem, ut ea sit plena et uera securitas,\n\n\n\n\n\n\nquis negabit, nisi tam sit auersus a uero, ut ob hoc ad eam peruenire\nnon possit ? uerum.haec non erunt in praeceptis, sed in eorum quae\nhic obseruanda sunt praemio praeceptorum. quorum quidem praeceptorum\ncontemptus illuc non perducit ad praemium, sed hic studium\npraecepta seruandi gratia dei tribuit. quae si quid etiam in eis\npraeceptis minus seruatur, ignoscit, propter quod orando dicimus\net: fiat uoluntas tua, et: dimitte nobis debita\nnostra. hic ergo praeceptum est, ut non peccemus, ibi praemium\nnon posse peccare; hic praeceptum est, ut desideriis peccati non\noboediamus, ibi praemium, ut desideria peccati non habeamus;\nhic praeceptum est: intellegite ergo qui insipientes\nestis in populo et stulti aliquando sapite, ibi praemium\nest plena sapientia et perfecta cognitio — uidemus enim\nnunc per speculum in aenigma te, ait apostolus, tunc\nautem facie ad faciem. nunc co ex parte, tunc\nautem cognoscam sicut et cognitus sum —•;hicpraeceptum\nest: exultate deo adiutori nostro, et: exultate,\niusti, in domino, ibi praemium est exultare perfecto\net ineffabili gaudio; postremo in praecepto positum est: beati\nquiesuriuntetsitiuntiustitiam, in praemio autem:\nquoniam ipsi saturabuntur. unde, quaeso, saturabuntur,\nnisi quod esuriunt et sitiunt? quis igitur ita non solum a diuino,\nsed a sensu quoque abhorret humano, qui dicat in homine tantam\nesse posse iustitiam, cum ab illo esuritur et sititur, quanta erit, cum\nex illa saturabitur? quando autem esurimus sitimusque iustitiam,\nsi fides Christi uigilat in nobis, quid nos nisi Christum esurire ac\nsitire credendum est? qui factus est nobis sapientia\na deo et iustitia et sanctificatio et redemptio,\nu t, quemadmodum scriptum e s t, qui gloriatur,\n\n\n\n\n\nin domino glorietur. et quia modo in eum non uidentes credimus,\nideo sitimus esurimusque iustitiam. quamdiu enim sumus\nin corpore, peregrinamur a domino; per fidem\nenim ambulamus, non per speciem, quem cum\nuiderimus peruenientes utique ad speciem, exultabimus gaudio\ninenarrabili et tunc iustitia saturabimur, quia nunc ei desiderio pio\ndicimus: saturabor, cum manifestabitur gloria tua.\nQuam uero est non dico inpudens, sed insana superbia nondum\nesse aequales angelis dei et putare se iam posse habere iustitiam\naequalem angelis dei nec intueri tam magnum et sanctum\nuirum, qui utique ipsam iustitiae perfectionem esuriebat atque\nsitiebat, quando magnitudine reuelationum nolebat extolli; nec\ntamen, ut non extolleretur, arbitrio suo uoluntatique commissus\nest, sed accepit stimulum carnis, angelum satanae, qui cum colaphizaret.\npropter quod ter dominum rogauit, ut discederet ab eo, et\ndixit ei dominus: sufficittibi gratia mea; nam uirtus\nin infirmitate perficitur. quae uirtus, nisi ad quam\npertinet non extolli? et quis dubitat hoc ad iustitiam pertinere?\nhuius igitur iustitiae perfectione sunt praediti angeli dei, qui semper\nuident faciem patris ac per hoc totius trinitatis, quia per filium\nuident in spiritu sancto. nihil est autem ista reuelatione sublimius;\nnec tamen angelorum quisquam illa contemplatione laetantium\nnecessarium habet angelum satanae, a quo colaphizetur, ne illum\ntanta magnitudo reuelationis extollat. hanc perfectionem uirtutis\nutique nondum habebat apostolus Paulus, nondum aequalis angelis\ndei, sed inerat illi extollendi se infirmitas, quae per angelum etiam\nsatanae fuerat conprimenda, ne reuelationum magnitudine extolleretur.\nquamquam itaque ipsum satanam elatio prima deiecerit,.\n\n\n\n\n\n\ntamen summus ille medicus, qui bene uti nouit etiam malis, de angelo\nsatanae adhibuit contra elationis uitium salubre quamuis molestum\nmedicamentum, sicut fieri consueuit antidotum etiam de serpentibus\ncontra uenena serpentum. quid est ergo: sufficit tibi\ngratia mea, nisi ne deficiendo succumbas sub colapho angeli\nsatanae ? et quid est: uirtus in infirmitate perficitur,\nnisi quia in isto loco infirmitatis hactenus perfectio potest esse uirtutis,\nut ipsa infirmitate praesente elatio reprimatur? quae utique\ninfirmitas futura inmortalitate sanabitur. quomodo est enim dicenda\nsanitas plena, ubi etiam de angeli satanae colapho adhuc est necessaria\nmedicina?\nEx hoc factum est uirtutem, quae nunc est in homine iusto,\nperfectam hactenus nominari, ut ad eius perfectionem pertineat\netiam ipsius inperfectionis et in ueritate cognitio et in humilitate\nconfessio. tunc enim est secundum hanc infirmitatem pro suo modulo\nperfecta ista parua iustitia, quando etiam quid sibi desit intellegit.\nideoque apostolus et inperfectum et perfectum se dicit:\ninperfectum scilicet cogitando, quantum illi ad iustitiam desit, cuius\nplenitudinem adhuc esurit ac sitit, perfectum autem, quod et suam\ninperfectionem confiteri non erubescit et ut perueniat bene procedit,\nsicut possumus dicere perfectum esse uiatorem, cuius bene promouetur\naccessio, quamuis non perficiatur intentio, nisi fuerit facta\nperuentio. propterea cum dixisset: secundum iustitiam,\nquae in legecst, qui fuerim sine querella, mox addidit:\nquae mihi lucra fuerunt, haec propter\nChristum damna esse duxi. uerum tamen et arbitror\nomnia damnum esse propter eminentem\nscientiam Christi Iesu domini nostri, propter\nquem omnia non solum detrimenta credidi,\n\n\n\n\n\n\nuerum etiam stercora existimaui esse, ut Christum\nlucrifaciam et inueniar in illo non habens\nmeam iustitiam quae cx legeest, sed camquae\nest per fidem Christi, quae est ex deo iustitia\ninfide. ecce apostolus secundum iustitiam, quae ex lege est, sine\nquerella se fuisse non utique mendaciter dicit et tamen haec quae\nilli lucra fuerunt abicit propter Christum et damna, detrimenta et\nstercora existimat non solum haec, sed et cetera omnia, quae supra\ncommemorauit, propter non qualemlibet, sed eminentem,\nsicut ipse dicit, scientiam Christi Iesu domini\nnostri, quam procul dubio adhuc in fide habebat, nondum in\nspecie. tunc erit enim eminens Christi scientia, quando fuerit ita\nreuelatus, ut quod creditur uideatur. unde alio loco ita dicit:\nmortui enim estis et uita uestra abscondita\nest cum Christo in deo. cum Christus apparuerit,\nuitauestra, tunc et uos apparebitis cum illo\nin gloria. hinc et ipse dominus: qui diligit m e, inquit,\ndiligetur a patre meo, et ego diligam eum et\nmanifestabo m e ipsum illi. hinc Iohannes euangelista:\ndilectissimi, inquit, filii dei sumus, et nondum\napparuit quod erimus. scimus quia, cum apparuerit,\nsimiles ei erimus, quoniam uidebimus\ncum sicuti est. tunc erit eminens Christi scientia; nunc enim\nest quidem abscondita in fide, sed nondum eminens apparet in\nspecie.\nAbicit ergo illa beatus Paulus praeterita iustitiae suae tamquam\ndetrimenta et stercora, ut Christum lucrifaciat et inueniatur\n\n\n\n\n\n\nin illo non habens suam iustitiam, quae ex lege est. quare suam, si\nex lege est ? neque enim lex illa dei non est. quis hoc nisi Marcion\net Manicheus et aliae similes pestes dixerunt ? cum ergo lex illa dei\nsit, iustitiam suam dicit esse, quae ex lege est; quam iustitiam suam\nnoluit habere, sed proiecit ut stercora. cur ita, nisi quia hoc est,\nquod etiam superius demonstrauimus, eos esse sub lege, qui ignorantes\ndei iustitiam et suam uolentes constituere iustitiae dei\nnon sunt subiecti ? putant enim se arbitrii sui uiribus inplere legem\niubentem et ista inplicati superbia ad gratiam non conuertuntur\niuuantem. sic eos littera occidit aut aperte etiam sibi reos non\nfaciendo quod praecipit aut putando se facere quod spiritali quae\nex deo est non faciunt caritate. ita remanent aut aperte iniqui\naut fallaciter iusti, in aperta iniquitate euidenter elisi, in fallaci iustitia\ninsipienter elati. ac per hoc miro quidem modo, sed tamen uero\niustitiam legis non inplet iustitia quae in lege est uel ex lege, sed quae\nin spiritu gratiae. iustitia quippe legis inpletur in eis, sicut scriptum\nest, qui non secundum carnem ambulant, sed secundum spiritum.\nsecundum iustitiam uero quae in lege est se fuisse sine querella in\ncarne, non in spiritu dicit apostolus et iustitiam quae ex lege est\nsuam dicit fuisse, non dei. intellegendum est igitur iustitiam legis\nnon inpleri secundum iustitiam, quae in lege est uel ex lege, id est\nsecundum iustitiam hominis, sed secundum iustitiam quae est in\nspiritu gratiae; ergo secundum iustitiam dei, hoc est quae homini\nex deo est. quod planius et breuius ita dici potest: iustitiam legis\nnon inpleri, eunt lex iubet et homo quasi suis uiribus facit, sed cum\nspiritus adiuuat et hominis non libera, sed dei gratia liberata\nuoluntas facit. legis itaque iustitia est iubere quod deo placet, uetare\n\n\n\n\n\n\nquod displicet; in lege autem iustitia est seruire litterae et extra\neam nullum dei adiutorium ad recte uiuendum requirere. cum enim\ndixisset: non habens meam iustitiam quae ex lege\nest, sed eam quae est per fidem Christi; addidit:\nquae est ex deo. ipsa est ergo iustitia dei, quam superbi ignorantes\nsuam uolunt constituere. non enim propterea iustitia\ndei dicitur, quoniam deus ea iustus est, sed quia homini ex deo est.\nSecundum hanc autem iustitiam dei, hoc est quae ex deo\nnobis est, nunc fides operatur per dilectionem. id autem operatur,\nquomodo perueniat homo ad eum, in quem modo non uidens credit.\nquem cum uiderit, tunc quod erat in fide per speculum in aenigmate,\niam erit in specie facie ad faciem, tunc perficietur et ipsa dilectio.\nnimis quippe insipienter dicitur tantum amari deum, antequam\nuideatur, quantum amabitur, cum uidebitur. porro si in hac uita\npio nemine dubitante quanto amplius diligimus deum, tanto sumus\nutique iustiores, quis dubitet piam ueramque iustitiam, cum fuerit\ndilectio dei perfecta, tunc perfici? tunc ergo lex, ita ut nihil omnino\ndesit, inplebitur, cuius legis secundum apostolum plenitudo\ndilectio est. ac per hoc cum dixisset: non habens meam\niustitiam quae ex lege est, sed eam quae est per\nfidem Christi, quae est ex deo iustitia in fide,\ndeinde subiunxit: a d cognoscendum eum et uirtutem\nresurrectionis eius et communicationem passionum\neius. haec omnia nondum plena et perfecta in apostolo\nerant, sed tamquam in uia positus ad eorum plenitudinem perfectionemque\ncurrebat. nam quomodo iam perfecte cognouerat Christum,\nqui dicit alio loco: nunc scio exparte, tuncautem\ncognoscam sicut et cognitus sum ? et quomodo iam\n\n\n\n\n\n\nperfecte cognouerat uirtutem resurrectionis eius, cui restabat eam\nplenius tempore resurrectionis carnis experiendo cognoscere? et\nquomodo iam perfecte cognouerat communicationem passionum\neius nondum pro illo passionem mortis expertus? denique addit\net dicit: siquo modo occurram in resurrectionem\nmortuorum, ac deinde ait: non quia iam acceperim\naut iam perfectus sim. quid ergo se confitetur nondum\naccepisse et in quo nondum esse perfectum nisi in ca iustitia,\nquae ex deo est, quam concupiscens noluit suam habere, quae\nex lege est? hinc enim loquebatur et ista fuit causa, ut haec\ndiceret resistens inimicis gratiae dei, pro qua largienda crucifixus\nest Christus; ex quorum genere etiam isti sunt.\nNam ex quo loco suscepit haec dicere, sic exorsus est:\nuidete canes, uidete malos operarios, uidete\nconcisionem. nos enim sumus circumcisio qui\nspiritudeoseruimus — uel, sicut nonnulli codices habent,\nqui spiritui deo uel spiritui dei seruimus — et\ngloriamur in Christo Iesu et non in carne fidentes.\nhinc manifestum est aduersus Iudaeos eum agere, qui carnaliter\nobseruantes legem et suam iustitiam uolentes constituere occidebantur\nlittera, non uiuificabantur spiritu et in se gloriabantur, cum\napostoli et omnes promissionis filii gloriarentur in Christo. deinde\nsubiecit: quamquam ego habeam fiduciam in carne.\nsiquis alius in carne putat se habere fiduciam,\nmagis ego et enumerans omnia quae secundum carnem habent\ngloriam ad illud terminauit, ubi ait: secundum iustitiam,\nquae in lege est, qui fuerim sine querella. et cum\n\n\n\n\n\n\nhaec sibi omnino damna et detrimenta et stercora fuisse dixisset,\nut Christum lucrifaceret, adiecit unde agitur: et inueniar in\nillo non habens meam iustitiam, quae ex lege\nest, sed eam quae est per fidem Christi, quae est\nex deo. huius ergo iustitiae perfectionem, quae non erit nisi in illa\neminenti scientia Christi, propter quam sibi dixit omnia damnum\nesse, nondum se accepisse confessus est et propterea nondum esse perfectum.\nsequor autem, inquit, si conprehendam, in\nquoetadprehensussumaChristoIesu. tale est a dprehendam,\nin quo et adprehensus sum, quale est\ncognoscam, sicut et cognitus sum. fratres, inquit,\nego me ipsum non arbitror adprehendisse. unum\nautem quae retro sunt oblitus, in ea quae ante\nsunt extentus secundum intentionem sequor\nad palmam supernae uocationis dei in Christo\nIesu. ordo uerborum est \\'unum autem sequor\\'. de quo uno bene\nintellegitur et dominus admonuisse Martham, ubi ait: Martha,\nMartha, sollicita es et turbaris circa plurima.\nporro unum est necessarium. hoc iste uolens adprehendere\ntamquam in uia constitutus sequi se dixit ad palmam\nsupernae uocationis dei in Christo Iesu. quis autem cunctetur,\ncum hoc quod sequi se adseuerat adprehenderit, tunc cum\nhabiturum iustitiam aequalem iustitiae sanctorum angelorum,\nquorum neminem utique, ne magnitudine rcuelationum extollatur,\nsatanae angelus colaphizat? deinde admonens eos qui possent\nillius iustitiae plenitudine iam se putare perfectos: quotquot\nergo, inquit, perfecti, hoc sapiamus — tamquam\n\n\n\n\n\n\n\n\n\n\ndiceret: \\'si secundum hominis mortalis capacitatem pro\nhuius uitae modulo perfecti sumus, ad ipsam perfectionem hoc\nquoque pertinere intellegamus, ut angelica illa quae in Christi\nmanifestatione nobis erit iustitia nondum nos perfectos esse sapiamus\\'\n— et si quid aliter sapitis, inquit, hoc quoque uobis\ndeus reuelabit. quomodo nisi ambulantibus et proficientibus\nin uia rectae fidei, donec ista peregrinatio finiatur et ad\nspeciem ueniatur? unde consequenter adiunxit: uerum tamen,\nin quod peruenimus, in eo ambulemus. deinde concludit,\nut caueantur illi, de quibus hic locus sermonis eius sumpsit\nexordium: coimitatores mei, inquit, estote, fratres,\net intendite eos qui sicam bulant, sicuthabetis\nformam nostram. multi enim ambulant, de quibus\nsaepe dicebam uobis, nuncetiam flens dico,\ninimicos crucis Christi, quorum finis est interitus\net cetera. illi ipsi sunt, de quibus incipiens dixerat: uidete\ncanes, uidete malos operarios et sequentia. omnes\nitaque sunt inimici crucis Christi, qui uolentes constituere suam\niustitiam, quae ex lege est, id est littera tantum iubente, non spiritu\ninplente, iustitiae dei non sunt subiecti. si enim qui per\nlegem heredes sunt, exinanita est fides. si\nper legem iustitia, ergo Christus gratis\nmortuus est, ergo euac uatum est scandalum\ncrucis. ac per hoc illi inimici sunt crucis eius, qui per legem\ndicunt esse iustitiam, ad quam iubere pertinet, non iuuare. gratia\nuero dei per lesum Christum dominum nostrum in spiritu sancto\nadiuuat infirmitatem nostram.\nQuamobrem qui secundum iustitiam, quae in lege est, sine\nfide gratiae Christi uiuit, sicut se apostolus sine querella uixisse commemorat,\nnullam ueram putandus est habere iustitiam, non quia\nlex uera et sancta non est, sed quia oboedire uelle litterae iubenti\nsine uiuificante spiritu dei ueluti ex uiribus liberi arbitrii iustitia\nuera non est. iustitia uero, secundum quam iustus ex fide uiuit, quoniam\nper spiritum gratiae homini ex deo est, uera iustitia est. quae licet\nnon inmerito in aliquibus iustis pro huius uitae capacitate perfecta\ndicitur, parua tamen est ad illam magnam, quam capit aequalitas\nangelorum. quam qui nondum habebat, et propter illam quae\niam inerat perfectum et propter istam quae adhuc deerat\ninperfectum se esse dicebat. sed plane minor ista iustitia facit meritum,\nmaior illa fit praemium. unde qui istam non sequitur, illam non\nadsequitur. quocirca post resurrectionem hominis futuram negare\niustitiae plenitudinem et putare tantam futuram esse iustitiam in\ncorpore uitae illius, quanta esse potest in corpore mortis huius, dementiae\nsingularis est. non autem illic incipere homines quae hic\nnoluerint dei mandata conplere uerissimum est. erit enim perfectissimae\nplenitudo iustitiae non tamen hominum mandata sectantium\net ad eam plenitudinem proficiendo nitentium, sed in ictu\noculi, sicut ipsa futura est resurrectio mortuorum, quoniam illa perfecta\nmagnitudo iustitiae eis qui hic mandata fecerunt praemium\ndabitur, non et ipsa facienda mandabitur. sed ita dixerim \\'mandata\nfecerunt\\', ut ipsa mandata meminerimus pertinere ad orationem,\nin qua cotidie ueraciter dicunt sancti filii promissionis et: fiat\nuoluntas tua, et: dimitte nobis debita nostra.\nCum igitur Pelagiani his atque huiusmodi ueritatis\ntestimoniis et uocibus urgentur, ne negent originale peccatum, ne\ngratiam dei, qua iustificamur, non gratis, sed secundum merita\nnostra dari dicant, ne in homine mortali quamlibet sancto et bene\nagente tantam dicant esse iustitiam, ut ei non sit necessaria etiam\npost regenerationis lauacrum, donec istam uitam finiat, remissio peccatorum,\nergo cum urgentur, ne ista tria dicant et per haec homines qui\neis credunt a gratia saluatoris alienent et elatos in superbiam in iudicium\ndiaboli praecipites ire persuadeant, inmittunt aliarum nebulas\nquaestionum, in quibus eorum apud homines simpliciores siue tardiores\nsine sanctis litteris minus eruditos inpietas delitiscat. hae\nsunt nebulae \\'de laude creaturae, laude nuptiarum, laude legis, laude\nliberi arbitrii, laude sanctorum\\', quasi quisquam nostrum ista uituperet\nac non potius omnia in honorem creatoris et saluatoris debitis\nlaudibus praedicet. sed neque creatura ita uult laudari, ut nolit sanari,\net nuptiae quanto magis laudandae sunt, tanto minus eis inputanda\nest pudenda carnis concupiscentia, quae non est a patre, sed ex\nmundo est. quam profecto inuenerunt in hominibus nuptiae, non\nfecerunt, quia et illa in plurimis sine ipsis est et ipsae, si nemo peccasset,\nsine illa esse potuerunt. et lex sancta et iusta et bona nec\nipsa est gratia et nihil ex ea recte fit sine gratia, quia non est data,\nquae posset uiuificare, sed praeuaricationis causa posita est, ut conuictos\nconcluderet sub peccato et promissio ex fide Iesu Christi\ndaretur credentibus. et liberum arbitrium eaptiuatum non nisi ad\npeccatum ualet, ad iustitiam uero nisi diuinitus liberatum adiutumque\nnon ualet. ac per hoc et sancti omnes, sine ab illo antiquo\nAbel usque ad lohannem Baptistam sine ab ipsis apostolis usque\n\n\n\n\n\n\nad hoc tempus et deinceps usque ad terminum saeculi in domino\nlaudandi sunt, non in se ipsis, quia et illorum anteriorum uox est:\nin domino laudabitur anima mea et istorum posteriorum uox\nest: gratia dei sum quod sum et ad omnes pertinet:\nut qui gloriatur, in domino glorietur et confessio\ncommunis est omnium: si dixerimus quia peccatum\nnon habemus, nos ipsos seducimus et\nueritas in nobis non est.\nSed quoniam in his quinque rebus quas proposui, in\nquibus quaerunt latebras et de quibus conectunt calumnias, diuinis\ndocumentis produntur atque uincuntur, excogitauerunt Manicheorum\ndestabili nomine inperitos quos potuerint deterrere, ne aduersus\neorum peruersissima dogmata aures accommodent ueritati, quia\nscilicet Manichei quinque istorum tria priora blasphemando condemnant\ndicentes neque humanam creaturam neque nuptias neque legem\na summo et uero deo esse instituta. non autem accipiunt, quod\nueritas dicit, a libero arbitrio exordium sumpsisse peccatum et ex\nillo esse omne uel angeli uel hominis malum, quia mali naturam\nsemper malam et deo coaeternam nimis a deo exorbitantes credere\nmaluerunt. sanctos quoque patriarchas et prophetas quantis possunt\nexsecrationibus insectantur. ecce unde se putant heretici noui\nManicheorum nomine subiecto uim subterfugere ueritatis, sed non\nsubterfugiunt. insequitur quippe illa et simul Manicheos Pelagianosque\nsubuertit. homo enim, dum nascitur, quia bonum aliquid est,\nin quantum homo est, Manicheum redarguit laudatque creatorem,\nin quantum uero trahit originale peccatum, Pelagium redarguit\net habet necessarium saluatorem. nam et quod sananda dicitur\nista natura, utrumque repercutit, quia nec medicina opus haberet,\nsi sana esset — quod est contra Pelagium — nec sanari posset\n\n\n\n\n\n\nomnino, si aeternum atque inmutabile malum esset, quod est contra\nManicheum. item quod nuptiis, quas laudamus a domino constitutas,\nconcupiscentiam carnis inputandam esse non dicimus, et contra\nPelagianos est, qui eam in laudibus ponunt, et contra Manicheos,\nqui eam malae alienae naturae tribuunt, cum sit nostrae naturae\naccidens malum non dei disiunctione separandum, sed dei miseratione\nsanandum. item quod dicimus legem sanctam et iustam et\nbonam non iustificandis impiis, sed conuincendis superbis praeuaricationis\ngratia positam, et contra Manicheos est, quia secundum\napostolum laudatur, et contra Pelagianos, quia secundum apostolum\nnemo ex lege iustificatur et ideo uiuificandis eis quos littera\noccidit, id est quos lex bona praecipiens praeuaricatione reos facit,\nspiritus gratiae gratis opitulatur. item quod arbitrium in malo\nliberum dicimus ad agendum bonum gratia dei esse liberandum,\ncontra Pelagianos est, quod autem dicimus ab illo exortum, quod\nantea non erat malum, contra Manicheos est. item quod sanctos\npatriarchas et prophetas debitis in deo laudibus honoramus, aduersum\nest Manicheis. quod uero et ipsis quamuis iustis et deo placentibus\npropitiationem domini fuisse dicimus necessariam, aduersum\nest Pelagianis. utrosque igitur catholica fides sicut et ceteros hereticos\naduersarios inuenit, utrosque diuinorum testimoniorum\nauctoritate et luce ueritatis conuincit.\nAddunt sane ad latebrarum suarum nebulas Pelagiani de\norigine animae non necessariam quaestionem ad hoc, ut res manifestas\naliarum rerum obscuritate turbando moliantur latendi locum. aiunt\n\n\n\n\n\n\nenim \\'nos animarum traducem cum peccati traduce contueri.\\'\nquod ubi et quando in eorum, qui defendunt aduersus? istos catholicam\nfidem, uel sermonibus audierint uel litteris legerint nescio,\nquia etsi inuenio a catholicis de hac re aliquid scriptum, nondum\ncontra istos fuerat ueritatis suscepta defensio neque id agebatur,\nut eis responderetur. sed hoc dico tam manifestum esse secundum\nscripturas sanctas originale peccatum atque hoc dimitti lauacro\nregenerationis in paruulis tanta fidei catholicae antiquitate atque\nauctoritate firmatum, tam clara ecclesiae celebritate notissimum,\nut quidquid de animae origine cuiuslibet inquisitione uel adfirmatione\ndisseritur, si contra hoc sit, uerum esse non possit. quapropter\nquisquis uel de anima uel de quacumque re obscura id adstruit,\nunde hoc quod uerissimum, fundatissimum, notissimum est\ndestruat, siue sit ille filius siue inimicus ecclesiae, aut corrigendus\nest aut cauendus. sed hic sit huius uoluminis finis, ut aliud habeant\nquae sequuntur exordium.\nPost haec quae tractauimus quibusque respondimus\neadem repetunt quorum redarguimus epistulam, sed diuerso modo.\nnam prius ea proposuerunt nobis obicientes, quae uelut perperam\nsentiamus, postea uero quid ipsi sentiant exponentes eadem a\ncontrario reddiderunt addentes duo quaedam quae non dixerant,\nid est \\'baptismum se dicere omnibus aetatibus necessarium\\' et \\'per\nAdam mortem ad nos transisse, non crimina\\'. quae suo loco et ipsa\ntractanda sunt. proinde quia superiore libro, quem modo explicauimus,\nquinque rerum eos obtendere obstacula diximus. in\nquibus eorum dogmata inimica gratiae dei et catholicae\nfidei delitiscant, laude scilicet creaturae, laude nuptiarum, laude\nlegis, laude liberi arbitrii, laude sanctorum, commodius esse arbitror\nonniia quae defendunt, quorum contraria nobis obiciunt, generatim\ndistinguere et quae illorum ad quid istorum quinque pertineant\ndemonstrare, ut dilucidior et breuior ipsa distinctione possit esse\nnostra responsio.\nLaudem creaturae, quod ad genus humanum adtinet, unde\nnunc quaestio est, his sententiis exsequuntur, \\'quod nascentium conditor\ndeus sit filiique hominum opus sint dei et peccatum omne non\nde natura, sed de uoluntate descendat\\'. huic laudi creaturae adplicant,\n\\'quod omnibus aetatibus dicunt esse baptismum necessarium,\nut scilicet illa creatura in dei filios adoptetur, non quod aliquid\\'\nex parentibus trahat, quod sit lauacro regenerationis expiandum\\'.\n\n\n\n\n\n\nhuic laudi adiungunt et \\'quod dominum Chri?tum nulla dicunt\nmacula peccati fuisse respersum, quantum adtinet ad eius infantiam,\nquia eius carnem ab omni peccati contagione purissimam non\nexcellentia propria et gratia singulari, sed eommunione naturae\\'\nquae omnibus inest infantibus adseuerant. eo pertinet etiam, quod\n\\'de animae origine\\' inserunt quaestionem \\'sic animae Christi coaequare\nmolientes omnes animas paruulorum, quas uolunt esse similiter\nnulla peccati macula aspersas\\'. propter hoc etiam dicunt \\'ex Adam\nnihil mali transisse per ceteros nisi mortem\\'. quae non semper est\nmalum, inquiunt, cum et martyribus sit causa praemiorum et uel\nbonam uel malam mortem dici faciat non resolutio corporum, quae\nexcitabuntur in omni genere hominum, sed meritorum diuersitas,\nquae de humana libertate contingit. haec scribunt in hac epistula\nde laude creaturae.\n\nNuptias uero secundum scripturas laudant, \\'quia dominus in\neuangelio loquitur: qui fecit ab initio, masculum et\nfeminam fecit eos. et dixit: crescite et multiplicamini\net replete terra m\\', quamuis. hoc non\nin eo loco euangelii, sed tamen in lege sit scriptum. addunt etiam:\nquod ergo deus coniunxit, homo non separet\\',\nquae uerba euangelica agnoscimus.\n\nIn laude legis dicunt \\'ueterem legem secundum apostolum\niustam et sanctam et bonam custodientibus mandata sua ac per\nfidem iuste uiuentibus? sicut prophetis et patriarchis omnibusque\nsanctis uitam potuisse conferre perpetuam\\'.\n\n\nIn laude liberi arbitrii dicunt \\'liberum arbitrium non perisse,\ncum loquatur dominus per prophetam: si uolueritis et\n\n\n\n\n\n\naudieritis me, quae bona sunt terrae edetis; si\nnolueritis et non audieritis me, gladius uos\ncomedet, ac per hoc et gratiam uniuscuiusque bonum propositum\nadiuuare, non tamen reluctanti studium uirtutis inmittere,\nquia personarum acceptio non est apud deum\\'.\n\n\nLaude sanctorum sese contegunt dicentes \\'baptisma perfecte\nhomines innouare, si quidem apostolus testis sit, qui per lauacrum\naquae ecclesiam de gentibus sanctam fieri inmaculatamque testatur;\nsanctum quoque spiritum mentes bonas in antiquis adiuuisse temporibus\ndicente propheta ad deum: spiritus tuus bonus\ndeducet me in uiam rectam; omnes quoque prophetas et\napostolos uel sanctos tam noui quam ueteris testamenti, quibus\ndeus testimonium perhibet, non in comparatione sceleratorum, sed\nregula uirtutum iustos fuisse; in futuro autem tempore mercedem\nesse tam bonorum operum quam malorum; ceterum neminem\nposse quae hic contempserit illic mandata perficere, quia dixerit\napostolus: oportet nos manifestari ante tribunal\nChristi, ut reportet unusquisque propria corporis,\nsecundum quod gessit, sine bonum siue\nmalum\\'.\n\n\nIn his omnibus quicquid dicunt de laude creaturae atque nuptiarum\nad hoc referre conantur, ut non sit originale peccatum, quicquid\nde laude legis et liberi arbitrii, ad hoc, ut gratia non adiuuet\nnisi meritum ac sic gratia iam non sit gratia quicquid de laude sanctorum,\nad hoc, ut uita mortalis in sanctis uideatur non habere peccatum\nnec sit eis necessarium pro dimittendis debitis suis\nprecari deum.\nIsta nefaria dogmata et damnabilia in hac tripertita diuisione\nquisquis mente catholica exhorret, illius quinquepertitae\n\n\n\n\n\n\nlatebras insidiasque deuitet atque ita inter utrumque sit cautus, ut sic\ndeclinet Manicheum, nc se inclinet in Pelagium rursusque se ita\nseinngat a Pelagianis, ne coniungat Manicheis, aut si in alterutris\niam tenetur, ne sic se a quibuslibet alteris eruat, ut in alteros inruat.\nuidentur quippe inter se esse contrarii, quoniam quinque illa Manichei\nuituperando se manifestant, Pelagiani laudando se occultant. quapropter\nutrosque damnat atque deuitat quisquis secundum regulam\ncatholicae fidei sic in hominibus nascentibus de bona creatura carnis et\nanimae glorificat creatorem — quod non uult Manicheus —, ut tamen\npropter uitium, quod in eos per peccatum primi hominis pertransiit,\nfateatur et paruulis necessarium saluatorem — quod non uult Pelagius\n—; sic discernit malum pudendae concupiscentiae a bonitate nuptiarum,\nut neque Manicheis similis unde nascimur culpet neque Pelagi.\nanis similis unde confundimur laudet; sic legem per Moysen sanctam et\niustam et bonam a deo sancto et iusto et bono datam esse defendit —\nquod contra apostolum negat Manicheus —, ut eam dicat et peccatum\nostendere, non tamen tollere et iustitiam iubere, non tamen dare —\nquod rursus contra apostolum negat Pelagius -; sic asserit liberum arbitrium,\nut non ex natura nescio qua semper mala, quae nulla est,\nsed ex ipso arbitrio coepisse dicat et angeli et hominis malum — quod\neuertit heresim Manicheam —, nec ideo tamen posse captiuam uoluntatem\nnisi dei gratia respirare in salubrem libertatem — quod\neuertit heresim Pelagianam —; sic laudat in deo sanctos homines\ndei non solum ex manifestato in carne Christo et deinceps, uerum\netiam superiorum temporum - quos audent blasphemare Manichei —,\nut tamen de ipsis plus credat ipsis confitentibus quam\nPelagianis mentientibus. sanctorum enim uox est: sidixerimus\nquia peccatum non habemus, nos ipsos seducimus\net ueritas in nobis non est.\n1 [is ita se habentibus quid prodest nouellis hereticis, inimicis\ncrucis Christi et diuinae obpugnatoribus gratiae, quod a Manicheorum\nerrore sani uidentur et alia sua pestilentia moriuntur? quid\neis prodest, quod in laude creaturae dicunt \\'deum bonum nascentium\nconditorem, per quem facta sunt omnia, eiusque opus esse\nfilios hominum\\', quos Manichei dicunt opus esse principis tenebrarum,\ncum inter utrosque uel apud utrosque dei creatura quae est in\ninfantibus pereat? utrique enim nolunt eam Christi carne et sanguine\nliberari: illi, quia ipsam carnem et sanguinem Christi, tamquam\nhaec omnino in homine uel ex homine non susceperit, destruunt,\nisti autem, quia nullum malum inesse infantibus asserunt, unde\nper sacramentum carnis huius et sanguinis liberentur. iacet inter\nillos in paruulis humana creatura institutione bona, propagatione\nuitiata, bonis suis confitens optimum conditorem, malis suis quaerens\nmisericordissimum redemptorem, Manicheos habens bonorum\nsuorum uituperatores, Pelagianos habens malorum suorum negatores,\nutrosque persecutores. et quamuis per infantiam loqui non\nualeat, specie tamen tacita et infirmitate abdita impiam uanitatem\nutrorumque conpellat et illis dicens: \\'ab co qui bona creat credite\nme creari\\' et istis dicens: \\'ab eo qui me creauit sinite me sanari\\'.\nManicheus dicit: \\'nihil est huius infantis nisi anima bona liberanda,\ncetera non ad deum bonum, sed ad principem tenebrarum pertinentia\nrespuenda , Pelagianus dicit: \\'immo huius infantis nihil est liberandum,\nquia totum ostendimus saluum\\'. ambo mentiuntur, sed iam\nmitior est carnis solius accusator, quia in uniuersum conuincitur\nsaeuire laudator. sed nec Manicheus humanae animae subuenit blasphemando\nauctorem totius hominis deum nec Pelagianus humanae\ninfantiae diuinam medicinam subuenire permittit negando originale\npeccatum. deus ergo miseretur per catholicam fidem, quae utramque\nredarguendo perniciem infanti subuenit ad salutem, Manicheis\n\n\n\n\n\n\ndicens: \\'audite apostolum clamantem : nescitis quia corpus\nuestrum templum est in uobis spiritussancti?\net deum bonum creatorem credite et corporum, quia non potest\nesse templum spiritus sancti opus principis tenebrarum\\', Pelagianis\ndicens: \\'in iniquitatibus conceptus est et in peccatis eum mater\neius in utero aluit, quem conspicitis paruulum. quid eum tamquam\nab omni noxa liberum defendendo non permittitis per indulgentiam\nliberari ? nemo mundus sorde nec infans cuius\nest diei unius uita super terram. sinite miserum\nremissionem accipere peccatorum per eum qui solus nec paruus\nnec magnus potuit habere peccatum\\'.\nQuid eis igitur prodest, quod dicunt \\'omne peccatum non de\nnatura, sed de uoluntate descendere\\' et Manicheis malam naturam\ndicentibus causam esse peccati huius sententiae ueritate resistere,\nquando nolentes admittere originale peccatum, cum et ipsum sine\ndubio de primi hominis uoluntate descendat, faciunt reos paruulos\nde corpore exire? quid eis prodest \\'baptismum omnibus aetatibus\nnecessarium confiteri\\', quod Manichei dicunt omni aetati superfluum,\ncum isti dicant esse in paruulis falsum, quantum ad remissionem\nadtinet peccatorum? quid eis prodest quod \\'carnem Christi\\',\nquam Manichei nullam uel simulatam fuisse contendunt, aduersus\neos isti non solum \\'ueram, sed et ipsam et animam nulla peccati macula\nrespersam fuisse\\' defendunt, cum sic eius infantiae ceteri ah eis\ncoaequentur infantes non inpari puritate, ut et illa non uideatur\nseruare istorum comparatione propriam sanctitatem et isti ex illa\nnullam consequantur salutem?\nIn eo sane quod dicunt \\'per Adam mortem ad nos transisse,\nnon crimina\\' non habent aduersarios Manicheos, quia nec ipsi\n\n\n\n\n\n\nastruunt originale peccatum ex homine primo prius puro et recto\ncorpore ac spiritu et postea per arbitrium liberum deprauato deinceps\nin omnes cum morte transisse et transire peccatum, sed carnem\ndicunt ab initio malum corpus de malo corpore et a malo spiritu\net cum malo spiritu creatam, animam uero bonam, partem scilicet\ndei, pro meritis inquinationis suae per cibos et potum, in quibus.\nantea conligata est, uenire in hominem atque ita per concubitum\netiam carnis uinculo conligari. ac per hoc Manichei consentiunt Pelagianis\nnon crimen primi hominis transisse in genus humanum neque per\ncarnem, quam numquam fuisse dicunt bonam, neque per animam,\nquam perhibent cum meritis inquinamentorum suorum, quibus\npolluta est ante carnem, uenire in hominis carnem. sed Pelagiani\nquomodo dicunt \\'solam mortem ad nos transisse per Adam?\\' si enim\npropterea morimur, quia ille mortuus est — ille autem mortuus est,\nquia peccauit -, poenam dicunt transire sine culpa et innocentes\nparuulos iniusto supplicio puniri trahendo mortem sine meritis\nmortis. quod de uno solo mediatore dei et hominum homine Christo\nlesu catholica fides nouit, qui pro nobis mortem, hoc est peccati poenam,\nsine peccato subire dignatus est. sicut enim solus ideo factus\nest hominis filius, ut nos per illum dei filii fieremus, ita solus pro nobis\nsuscepit sine malis meritis poenam, ut nos per illum sine bonis meritis\nconsequeremur gratiam, quia, sieut nobis non debebatur aliquid boni\nita nec illi aliquid mali. commendans ergo dilectionem suam in eos quibus\nerat daturus indebitam uitam pati pro eis uoluit indebitam mortem.\nhanc singularem mediatoris praerogatiuam Pelagiani euacuare\n\n\n\n\n\n\nconantur, ut hoc iam non sit in domino singulare, si Adam ita\npropter culpam mortem passus est debitam, ut paruuli ex illo nullam\ntrahentes culpam mortem patiantur indebitam. quamuis enim bonis\nconferatur per mortem plurimum boni, unde nonnulli congruenter\netiam de bono mortis disputauerunt, tamen et hinc quae praedicanda\nest nisi misericordia dei, quod in bonos usus conuertitur\npoena peccati?\nSed haec ideo dicunt isti, dum uolunt ex uerbis apostoli in\nsuum sensum homines detorquere. ubi enim ait apostolus: per\nunum hominem peccatum intrauit in mundum\net per peccatum mors et ita in omnes homines\npertransiit, ibi uohmt intellegi non peccatum pertransisse,\nsed mortem. quid est ergo quod sequitur: in quo omnes\npeccauerunt? aut enim in illo uno homine peccasse omnes\ndicit apostolus, de quo dixerat: per unum hominem peceatum\nin trauit in mundum, aut in illo peccato aut certe\nin morte. non enim mouere debet, quia non dixit \\'in qua\\', sed i n\nquo omnes peccauerunt; mors quippe in graeca lingua\ngeneris masculini est. quodlibet ergo eligant. aut enim \\'in illo homine\npeccauerunt omnes\\' ideo dictum est, quoniam quando ille peccauit,\nin illo erant onmes; aut in illo peccato peccauerunt omnes,\nquia generaliter omnium factum est, quod nascentes tracturi erant\nomnes; aut restat, ut dicant, quod in illa morte peccaucrumt omnes.\nsed hoc quemadmodum possit intellegi non plane uideo. in peccato\nenim moriuntur homim\\'s, non in morte peccant; nam peccato\npraecedente mors sequitur, non morte praecedente peccatum.\naculeus quippe mortis est peccatu m, id est aculeus,\n\n\n\n\n\n\ncuius punctione fit mors, non aculeus, quo pungit mors, sicut\nuenenum, si bibitur, appellatur poculum mortis, quod eo poculo\nfacta sit mors, non quod morte sit poculum factum aut a morte sit\ndatum. quodsi propterea non potest illis uerbis apostoli peccatum\nintellegi, in quo omnes peccauerunt, quia in graeco, unde translata\nest epistula, peccatum feminino genere positum est, restat, ut in illo\nprimo homine peccasse omnes intellegantur, quia in illo fuerunt omnes\nquando ille peccauit, unde peccatum nascendo trahitur, quod nisi\nrenascendo non soluitur. nam sic et sanctus Hilarius intellexit quod\nscriptum est: i n. quo omnes peccauerunt; ait enim:\nin quo, id est Adam omnes peccauerunt. deinde\naddidit: manifestum in Adam omnes peccasse\nquasi in massa; ipse enim per peccatum corruptus,\nomnes quos genuit nati sunt sub\npeccato. haec scribens Hilarius sine ambiguitate commonuit,\nquomodo intellegendum esset \\'in quo omnes peccauerunt\".\nPropter quid autem idem apostolus dicit nos per Christum\nreconciliari deo, nisi propter quod facti fuimus inimici? et hoc quid\nest nisi peccatum? unde et propheta dicit: peccata uestra\nseparant inter uos et deum. propter hanc igitur separationem\nmediator est missus, ut tolleret peccatum mundi, per quod\nseparabamur inimici, et reconciliati ex inimicis efficeremur filii.\nhinc utique apostolus loquebatur, hinc factum est, ut interponeret\nquod ait per unum hominem intrasse peccatum. haec enim sunt\nsuperiora uerba eius: commendat autem, inquit, suam\ncaritatem deus in nobis, quoniam, cum adhuc\npeccatores essemus, Christus pro nobis mortuus\nest; multo magis iustificati nunc in sanguine\n\n\n\n\n\n\nipsius salui erimus ab ira per ipsum. si enim,\ncum inimici essemus, reconciliati sumus deo\nper mortem filii eius, multo magis reconciliati\nsalui erimus in uita ipsius, non solum autem,\nsed et gloriantes in deo per dominum nostrum\nIesum Christum, per quem et nunc reconciliationem\naccepimus deinde subiungit: propterhoc sicut\nper unum hominem peccatum in hunc mundum\nintrauit et per peceatum mors et ita in omnes\nhomines pertransiit, in quo omnes p e peccauerunt.\nquid tergiuersantur Pelagiani ? si omnibus necessaria\nest reconciliatio per Christum, per omnes transiit peccatum,\nquo inimici fuimus, ut reconciliari opus haberemus. haec reconciliatio\nest in lauacro regenerationis et Christi carne et sanguine, sine\nquo nec paruuli possunt habere uitam in semet ipsis. sicut enim\nfuit unus ad mortem propter peccatum, sic est unus ad uitam propter\niustitiam, quia, sicut in Adam omnes moriuntur, si\nin Christo omnes uiuificabuntur et : sicut per\nunius delictum in omnes homines ad condemnationem\nita et per unius iustificationem in\nomnes homines ad ius tificationem uitae quis aduersus\nhaec apostolica uerba tanta duritia nefandae inpietatis\nobsurduit, ut his auditis mortem sine peccato in nos per Adam transisse\ncontendat, nisi obpugnatores gratiae dei, inimici crucis Christi,\nquorum finis est interitus, si in hac obstinatione durauerint?\nuerum haec dixisse sufficiat propter eorum illam uersutiam\nserpentinam, qua uolunt mentes corrumpere simplices et auertere\na catholicae fidei castitate ueluti laude creaturae.\nPorro autem de laude nuptiarum quid eis prodest, quod\naduersus Manicheos, qui nuptias non deo uero et bono adsignant,\n\n\n\n\n\n\n\n\n\n\nsed principi tenebrarum, isti uerbis uerae pietatis obsistunt dicentes\n\\'quia dominus in euangelio loquitur: qui fecit ab initio,\nmasculum et feminam fecit e o s. et dixit: crescite\net multiplicamini et replete terram. quod ergo\ndeusconiunxit, homo non separet\\'? quid eis hoc prodest\nper ucrum seducere ad falsum ? hoc enim dicunt, ut ab omni noxa\nliberi nasci credantur infantes ac sic non eis opus sit deo reconciliari\nper Christum non habentibus ullum originale peccatum, propter\nquod reconciliatio necessaria est omnibus per unum, qui sine peccato\nuenit in mundum, sicut omnium factae inimicitiae sunt per\nunum, per quem peccatum intrauit in mundum. quod catholice\ncreditur pro saluanda natura hominum salua laude nuptiarum, quia\nnuptiarum laus est iusta copulatio sexuum, non iniqua defensio\nuitiorum. ac per hoc cum isti laudando nuptias a Manicheis homines\nad se ipsos uolunt traducere, mutare illis morbum cupiunt, non\nsanare.\nRursus in laude legis quid cis prodest, quod contra Manicheos\nucrum dicunt, quando ex hoc ad illud uolunt ducere, quod falsum\ncontra catholicos sentiunt? dicunt enim: legem etiam ueterem secundum\napostolum iustam et sanctam et bonam fatemur, quae custodientibus\nmandata sua ac per fidem iuste uiuentibus sicut prophetis\net patriarchis omnibusque sanctis uitam potuit conferre perpetuam.\nquibus uerbis callidissime positis legem contra gratiam laudant.\nneque enim lex illa quamuis sancta et iusta et bona omnibus illis\nhominibus dei, sed fides, quae in Christo est, uitam potuit conferre\nperpetuam. haec enim fides per dilectionem operatur, non secundum\n\n\n\n\n\n\nlitteram quae occidit, sed secundum spiritum qui uiuificat; ad\nquam dei gratiam lex de praeuaricatione terrendo tamquam paedagogus\nperducit, ut sic conferatur homini, quod conferre ipsa non\npotuit. istis namque uerbis eorum, quibus dicunt \\'legem prophetis\net patriarchis omnibusque sanctis mandata eius seruantibus uitam\npotuisse conferre perpetuam\\', respondet apostolus: si per legem\niustitia, ergo Christus gratis mortuus est. si ex\nlege hereditas, iam non ex promissione. sihi qui\nper legem heredes sunt, exinanita est fides et\neuacuata est promissio. quiaauteminlegenemo\niustificatur apud deum, manifestum est, quia\niustus ex fide uiuit; lex autem non est exfide,\nsedqui fecerit ea uiuet in illis. quod ex lege testimonium\ncommemoratum ab apostolo aut propter uitam temporalem intellegitur,\npropter cuius amittendae timorem faciebant homines legis\nopera, non ex fide, quia transgressores legis eadem lege a populo\niubebantur occidi, aut, si altius intellegendum est propter uitam\naeternam scriptum esse: qui fecerit e a, uiuet in illis,\nideo sic expressum est legis imperium, ut infirmitas hominis in se\nipsa deficiens ad facienda quae lex imperat de gratia dei potius ex\nfide quaereret adiutorium, cuius misericordia etiam fides ipsa\ndonatur. ita quippe habetur fides, sicut unicuique\ndeus partitus est mensuram fidei. si enim non a se\nipsis habent, sed accipiunt homines spiritum uirtutis et caritatis\net continentiae — unde dicit idem ipse doctor gentium: non enim\naccepimus spiritum timoris, sed uirtutis et\ncaritatis et continentiae —,profecto accipitur etiam\n\n\n\n\n\n\n\n\nspiritus fidei, de quo dicit: habentes autem eundem spiritum\nfidei. uerum ergo dicit lex: quifeceritea, uiuet\nin cis. sed ut faciat ea et uiuat in eis, non lex quae hoc imperat,\nsed fides est necessaria, quae hoc impetrat. quae tamen fides, ut\nhaec accipere mereatur, ipsa gratis datur.\nNusquam autem isti inimici gratiae ad eandem gratiam\nuehementius obpugnandam occultiores moliuntur insidias, quam\nubi legem laudant, quae sine dubitatione laudanda est. legem quippe\ndiuersis locutionum modis et uarietate uerborum in omnibus disputationibus\nsuis uolunt intellegi gratiam, ut scilicet a domino\ndeo adiutorium cognitionis habeamus, quo ea quae facienda sunt\nnouerimus, non inspirationem dilectionis, ut cognita sancto amore\nfaciamus, quae proprie gratia est. nam scientia legis sine caritate\ninflat, non aedificat secundum eundem apostolum apertissime\ndicentem : scientia inflat, caritas uero aedificat.\nquae sententia similis est ei, qua dictum est: littera occidit,\nspiritus autem uiuificat. quale est enim scientia\ninflat, tale est littera occidit et quale est caritas\naedificat, tale est spiritus uiuificat, quia\ncaritas dei diffusa est in cordibus nostris\nper spiritum sanctum, quidatus est nobis.\ncognitio itaque legis? facit superbum praeuaricatorem, per\ndonum autem caritatis delectat legis esse factorem. non ergo\nlegem euacuamus per fidem, sed legem statuimus, quae\nterrendo ducit ad fidem. ideo quippe lex iram operatur, ut territo\natque conuerso ad iustitiam legis inplendam dei misericordia gratiam\nlargiatur per Iesum Christum dominum nostrum, qui e?t dei sapientia,\nde quascriptum est: lege met misericor diam in lingua\n\n\n\n\n\n\n\nportat, legem, qua terreat, misericordiam, qua subueniat, legem\nper seruum, misericordiam per se ipsum, legem tamquam in baculo,\nquem mi!\\'it Heliseus ad filium uiduae suscitandum et non resurrexit � si\nenim data esset lex, quae posset uiuificare,\nomnino ex lege esset iustitia —,misericordiam\nuero tamquam in ipso Heliseo, qui figuram Christi gerens mortuo\nuiuificando magni sacramenti uelut noui testamenti significatione\nconiunctus est.\nItem quod aduersus Manicheos laudant liberum arbitrium\nadhibentes propheticum testimonium: si uolueritis et\naudieritis me, quae bona sunt terrae edetis; si\nautem nolueritis et non audieritis me, gladius\nuos consumet, quid eis hoc prodest? quando quidem non tam\ncontra Manicheos defendunt quam contra catholicos extollunt\nliberum arbitrium. sic enim nolunt intellegi quod dictum est: s i\nuolueritis et audieritis me, tamquam in ipsa praecedente\nuoluntate sit consequentis meritum gratiae ac sic gratia iam non\nsit gratia, quae non est gratuita, cum redditur debita. si autem sic\nintellegerent quod dictum est: si uolueritis, ut etiam ipsam\nbonam uoluntatem illum praeparare confiterentur, de quo scriptum\nest: praeparatur uoluntasad domino, tamquam catholici\nuterentur hoc testimonio et non solum heresim ueterem Manicheorum\nuincerent, sed nouam Pelagianorum non conderent.\nQuid eis prodest, quod in laude ipsius liberi arbitrii \\'gratiam\\'\ndicunt \\'adiuuare uniuscuiusque bonum propositum' ? hoc sine scrupulo\nacciperetur catholicE dictum, si non in bono proposito meritum\nponerent, cui merito iam merces secundum debitum, non secundum\n\n\n\n\n\n\ngratiam redderetur, sed intellegerent et confiterentur etiam ipsum\nbonum propositum, quod consequens adiuuat gratia, non esse\npotuisse in homine, si non praecederet gratia. quomodo enim est\nhominis bonum propositum sine miserante prius domino, cum ipsa\nsit bona uoluntas, quae praeparatur a domino? quod autem cum\ndixissent \\'gratiam quoque adiuuare uniuscuiusque bonum propositum\\',\nmox addiderunt \\'non tamen reluctanti studium uirtutis inmittere\\',\nposset bene intellegi, si non ab istis, quorum sensus notus\nest, diceretur. reluctanti enim prius auditus diuinae uocationis ipsa\ndei gratia procuratur ac deinde in illo iam non reluctante studium\nuirtutis accenditur. uerum tamen in omnibus quae quisque agit\nsecundum deum, misericordia eius praeuenit eum, quod isti nolunt,\nquia non esse catholici, sed Pelagiani uolunt. multum enim delectat\nimpietatem superbam, ut etiam id quod cogitur confiteri a domino\ndatum non sibi donatum uideatur esse, sed redditum, ut scilicet\nfilii perditionis, non promissionis ipsi credantur se bonos fecisse\net deus iam bonis a se ipsis effectis pro isto eorum opere debitum\npraemium reddidisse.\nIta namque illis tumor ipse aures? cordis obstruxit, ut non\naudiant: quid enim habes quod non accepisti? non\naudiant: sine me nihil potestis facere, non audiant:\ncaritas ex deo est, non audiant: deus partitus est\nmensuram fidei, non audiant: spiritus ubi uult\nspirat et: qui spiritu dei aguntur, hi filii sunt\ndei, non audiant: nemo potest uenire ad me, nisi fueritei datum\napatremeo, non audiant quod Hesdras scribit:\nbenedictus est dominus patrum nostrorum,\n\n\n\n\n\n\nqui haec deditin cor regis, clarificare domum\nsuam, quae est in Hierusalem, non audiant quod per\nHieremiam dominus dicit: et timorem meum dabo\nin cor eorum, ut a me non recedant, et uisitabo\neos, ut bonos eos facia m, maximeque illud per Ezechiel\nprophetam, ubi prorsus deus ostendit nullis se hominum bonis\nmeritis prouocari, ut eos bonos faciat, id est oboedientes mandatis\nsuis, sed potius haec eis se retribuere bona pro malis propter se\nipsum hoc faciendo, non propter illos. ait enim: haec dicit\ndominus: ego facio non propter uos, domus Israhel,\nsed propter nomen meum sanctum, quod\nprofanastis in gentibus, quo intrastis illuc. et\nsanctificabo nomen meum magnum, quod profanatum\nest ingentibus et profanastisin medio\neorum, et scient gentes quia ego sum dominus,\ndicit Adonai dominus, cum sanctificatus fuero\nin uobis ante oculos eorum. et accipiam uos de\ngentibus et congregabo uos ex omnibus terris\net inducam uos in terram uestram. et aspergam\nsuper uos aquam mundam et mundabimini ab\nomnibus inmunditiis uestris, et mundabo\nuos et dabo uobis cor nouum et spiritum nouum\ndabo in uobis; et auferetur cor lapideum\nde carne uestra, et dabo uobis cor carneum. et\nspiritum meum dabo in uobis et faciam, ut in\niustificationibus meis ambuletis et iudicia\nmeaobseruetisetfaciatis. et post aliquanta per eundem\nipsum prophetam: non propter ubs, inquit, ego facio,\ndicit dominus deus, notum erit uobis.\n\n\n\n\n\nconfundimini et erubescite de uiis uestris, domus\nIsrahel. haec dicit dominus deus: in die quo mundabo\nuos ex omnibus iniquitatibus uestris, et\nconstituam ciuitates et aedificabuntur deserta\net terra exterminata operabitur, pro eo\nquod exterminata est ante oculos omnis praetereuntis,\net dicent: terra illa exterminata\nfacta est sicut hortus uoluptatis, et ciuitates\ndesertae et exterminatae et effossae munitae\nsed erunt, et scientgentes quaecumquerelictae\nfuerint in circuitu ucstro, quia ego dominus\naedificaui destructas, plantaui exterminatas;\nego locutus sum et feci. haec dicit\ndominus: adhuc hoc inquirar domui Israhel\nut faciam eis, multiplicabo eos sicut oues\nhomines, sicut oues sanctas, sicut oues\nHierusalem in diebus festis eius; sic erunt\nciuitates illae desolatae plenae ouium\nhominum, et scient quia ego dominus.\nQuid remansit pelli morticinae, unde possit inflari et dedignetur,\nquando gloriatur, in domino gloriari? quid ei remansit,\nquando quidquid dixerit se fecisse, ut eo praecedente hominis merito\nab homine exorto deus subsequenter faciat quo dignus est homo,\nrespondebitur, reclamabitur, contradicetur: ego facio, sed\npropter nomen meum sanctum, non propter uos egofacio, dicit dominus deus? nihil siceuertit Pelagianos\ndicentes \\'gratiam dei secundum merita nostra dari\\' — quod quidem\n\n\n\n\n\n\nipse Pelagius etsi non se corrigendo, tamen orientales iudices timendo\ndamnauit—, nihil sic euertit hanc praesumptionem dicentium :\n\\'nos facimus, ut mereamur cum quibus faciat dominus\\'. respondet\nuobis non Pelagius, sed ipse dominus: ego facio et non propter\nuos, sed propter nomen meum sanctum. quid\nenim potestis facere boni de corde non bono? ut autem habeatis\ncor bonum: dabo, inquit, uobis cor nouum et spiritum\nnouum dabo uobis. numquid potestis dicere: prius ambulauimus\nin iustificationibus eius et iudicium eius obseruauimus et\nfecimus ut digni essemus, quibus gratiam suam daret? quid enim\nboni faceretis homines mali et quomodo ista bona faceretis, nisi boni\nessetis? ut autem sint homines boni, quis facit nisi ille qui dixit:\net uisitabo eos, ut eos bonos faciam. et qui dixit: et\nspiritum meum dabo i n nobis et faciam ut in\niustificationibus meis ambuletis et indicia\nmea obseruetis et faciatis? itane nondum euigilatis?\nnondum auditis: faciam ut ambuletis, faciam ut obseruetis,\npostremo: faciam ut faciatis? quid adhuc uos inflatis? nos\nquidem ambulamus, uerum est, nos obseruamus, nos facimus;\nsed ille facit, ut ambulemus, ut obscruemus, ut faciamus.\nhaec est gratia dei bonos faciens nos, haec est misericordia\neius praeueniens nos. quid merentur deserta et exterminata\net effossa? quae tamen aedificabuntur et operabuntur et\nmunientur. numquid haec pro meritis desertionis, exterminationis,\neffossionis suae ? absit. ista enim merita mala sunt, haec munera bona.\nredduntur itaque malis bona; gratuita ergo, non debita et ideo gratia.\n\n\n\n\n\n\ne g o, inquit dominus, ego dominus. nonne te ista uox conprimit,\no humana superbia, quae dicis: \\'ego facio, ut merear a domino\naedificari atque plantari\\' ? nonne audis non propter uos ego\nfacio; ego dominus aedificaui destructas, plantaui\nexterminatas; ego dominus locutus sum\net feci, non tamen propteruos, sed propter nomen\nmeum sane tum ? quis multiplicat sicut oues homines, sicut\noues sanctas, sicut oues Hierusalem? quis facit, ut ciuitates illae\ndesolatae plenae sint ouium hominum, nisi ille qui sequitur et dicit:\net scient quia ego dominus? sed quibus ouibus hominibus\ninplet, sicuti est pollicitus, ciuitates, utrum quas inuenit an quas\nfacit ? psalmum interrogemus. ecce respondet, audiamus: uenite,\nadoremus et procidamus ei, et ploremus ante\ndominum qui fecitnos, quia ipse est deus noster\net nos populus pascuae eius et oues manus eius.\nipse igitur facit oues, quibus desolatas inpleat ciuitates. quid mirum ?\nquando quidem illi unicae oui dicitur, hoc est ecclesiae, cuius membra\nsunt omnes oues homines: quoniam ego sum dominus qui facio te.\nquid mihi obtendis liberum arbitrium, quod ad faciendam iustitiam\nliberum non erit, nisi ouis fueris? qui facit igitur oues homines, ipse\nad oboedientiam pietatis humanas liberat uoluntates.\nSed quare istos homines oues facit et istos non facit, apud\nquem non est acceptio personarum ? ipsa est quaestio, quam beatus\napostolus curiosius quam capacius proponentibus ait: o homo\nt u quis es qui respondeas deo? num quid dicit\nfigmentum ei qui se finxit: quare sic me fecisti?\nipsa est quaestio, quae ad illam pertinet altitudinem, quam perspicere\nuolens idem apostolus quodam modo expauit et exclamauit:\n\n\n\n\n\n\no altitudu diuitiarum sapientiae et scientiae\ndei! quam inscrutabilia sunt iudicia eius et\ninuestigabiles uiae eius! quis enim cognouit\nsensum domini ? aut quis consiliarius eius fuit ?\naut quis prior dedit illi et retribuetur ei? quoniam\nex ipso et per ipsum et in ipso sunt omnia;\nipsi gloria in saecula saeculorum. non itaque istam\nscrutari audeant inscrutabilem quaestionem, qui meritum ante gratiam\net ideo iam contra gratiam defendentes priores uolunt dare\ndeo, ut retribuatur eis — priores utique dare quodlibet ex libero arbitrio,\nut sit gratia retribuenda pro praemio —, et sapienter intellegant\nuel fideliter credant etiam quod se putant priores dedisse, ab illo,\nex quo sunt omnia, per quem sunt omnia, in quo sunt omnia,\npercepisse. cur autem iste accipiat, ille non accipiat, cum ambo\nnon mereantur accipere et quisquis eorum acceperit, indebite\naccipiat, uires suas metiantur. et fortiora se non scrutentur.\nsufficiat eis scire quod non sit iniquitas apud deum. cum enim\nnulla merita inuenisset apostolus, quibus Iacob geminum apud\ndeum praecederet fratrem: quid ergo dicemus? inquit,\nnum quid est apud deum iniquitas ? absit. M o ysi\nenim dicit : miserebor cui misertusero et misericordiam\npraestabo cui misericors fuero.\nigitur non uolentis neque currentis, sed miserentis\nest dei. grata sit ergo nobis eius gratuita miseratio, etiamsi\nhaec profunda insoluta sit quaestio. quae tamen hactenus soluitur,\nquatenus eam soluit idem apostolus dicens: sia utem uolens\ndeus ostendere iram et demonstrare potentiam\nsuam adtulit in multa patientia uasairae,\n\n\n\n\n\n\nquae perfecta sunt in perditionem, et ut notas\nfaceret diuitias gloriae suae in uasa misericordiae\no r d i a e, quac praeparauit in gloriam. ira\nquippe non redditur nisi debita, ne sit iniquitas apud deum;\nmisericordia uero etiam cum praebetur indebita, non est iniquitas\napud deum. et hinc intellegunt uasa misericordiae, quam gratuita\nillis misericordia praebeatur, quod irae uasis, cum quibus eis est\nperditionis causa et massa communis, ira debita et iusta rependitur.\net iam haec satis sint aduersus eos, qui per arbitrii libertatem\ndestruere uolunt gratiae largitatem.\nQuod uero laude sanctorum nolunt nos affectu illius\npublicani esurire et sitire iustitiam, sed uanitate illius pharisaei\ntamquam saturatos plenosque ructare, quid eis prodest quod aduersus\nManicheos, qui baptisma destruunt, isti dicunt \\'baptismo perfecte\nhomines innouari\\' atque ad hoc apostoli adhibent testimonium,\nqui per lauacrum aquae ecclesiam Ae gentibus sanctam fieri inmaculatamque\ntestatur, cum superbo sensu atque peruerso contra orationes\nipsius ecclesiae suas exerant disputationes? hoc enim propterea\ndicunt, ut credatur ecclesia post sanctum baptismum, in quo fit\nomnium remissio peccatorum, ulterius non habere peccatum, cum\naduersus cos illa a solis ortu usque ad occasum omnibus suis membris\nclamet ad deum: dimitte nobis debita nostra. quid\nquod etiam de se ipsis in hac causa si interrogentur, quid respondeant\nnon inueniunt ? si enim dixerint se non habere peccatum, respondet\neis Iohannes, quod se ipsos decipiant et ueritas in eis\nnon sit; si autem confitentur peccata sua, cum se uelint\n\n\n\n\n\n\nesse Christi corporis membra, quomodo erit illud corpus, id\nest ecclesia, in isto adhuc tempore perfecte, sicut isti sapiunt, sine\nmacula et ruga, cuius membra non mendaciter confitentur\nse habere peccata? quapropter et in baptismate dimittuntur cuncta\npeccata et per ipsum lauacrum aquae in uerbo exhibetur Christo\necclesia sine macula et ruga, quia, nisi esset baptizata, infructuose\ndiceret: dimitte nobis debita nostra, donec perducatur\nad gloriam, ubi ei perfectius nulla insit macula et ruga.\n\\'Et spiritum sanctum\\' fatendum est \\'etiam antiquis temporibus\\'\nnon solum \\'mentes bonas adiuuisse\\', quod et isti nolunt,\nuerum etiam bonas eas fecisse, quod nolunt. \\'omnes quoque prophetas\net apostolos uel sanctos et euangelicos et antiquos, quibus deus testimonium\nperhibet, non in conparatione sceleratorum, sed regula\nuirtutum iustos fuisse non dubium est. quod aduersum est Manicheis,\nqui patriarchas prophetasque blasphemant ; sed quod aduersum\nest et Pelagianis interrogati omnes de se ipsis, cum in hoc corpore\ndegerent, una uoce concordissima responderent: si dixerimus\nquia peccatum non habemus, nos ipsos seducimus\net ueritas in nobis non est. \\'in futuro autem\ntempore\\' negandum non est \\'mercedem esse tam bonorum operum\nquam malorum et nemini praecipi, quae hic contempserit, illic\nmandata perficere\\', sed plenae iustitiae saturitatem, ubi peccatum\nesse non possit, quae hic a sanctis esuritur et sititur, hic sperari in\npraecepto, ibi percipi in praemio, elemosynis et orationibus impetrantibus,\nut quod hic minus inpletum fuerit mandatorum fiat\ninpunitum per indulgentiam peccatorum.\nQuae cum ita sint, desinant Pelagiani quinque istarum\nrerum insidiosissimis laudibus, id est \\'laude creaturae, laude nuptiarum,\nlaude legis, laude liberi arbitrii, laude sanctorum\\', quasi\na Manicheorum tendiculis fingere se homines uelle eruere, ut possint\neos suis retibus implicare, id est ut negent originale peccatum et\nparuulis inuideant Christi medici auxilium et ut dicant gratiam dei\nsecundum merita nostra dari ac sic gratia iam non sit gratia et ut\ndicant sanctos in hac uita non habuisse peccatum ac sic euacuetur\noratio quam sanctis tradidit qui non habebat peccatum et per quem\nsanctis orantibus dimittitur omne peccatum. ad haec tria mala homines\nincautos et ineruditos quinque illorum bonorum fraudulenta\nlaude seducunt. de quibus omnibus satis me existimo respondisse\neorum crudelissimae et impiissimae et superbissimae uanitati.\nSed quoniam dicunt \\'inimicos suos dicta nostra in ueritatis\nodium suscepisse et toto penitus occidente non minus stultum\nquam impium dogma esse susceptum et simplicibus episcopis sine\ncongregatione synodi in locis suis sedentibus ad hoc confirmandum\nsubscriptionem queruntur extortam\\', cum potius eorum profanas\nuocum nouitates ecclesia Christi et occidentalis et orientalis horruerit,\nad curam nostram existimo pertinere non solum scripturas\nsanctas canonicas aduersus eos testes adhibere, quod iam satis fecimus,\nuerum etiam de sanctorum litteris, qui eas ante nos fama celeberrima\net ingenti gloria tractauerunt, aliqua documenta proferre,\nnon quo canonicis libris a nobis ullius disputatoris aequetur auctoritas,\ntamquam omnino non sit quod melius seu uerius ab aliquo catholico\nquam ab alio itidem catholico sentiatur, sed ut admoneantur\nqui putant istos aliquid dicere, quemadmodum de his rebus ante\n\n\n\n\n\n\nnoua istorum uaniloquia catholici antistites eloquia diuina secuti\nsint, et sciant a nobis rectam et antiquitus fundatam catholicam\nfidem aduersus recentem Pelagianorum hereticorum praesumptionem\nperniciemque defendi.\nBeatissimum, corona etiam martyrii gloriosissimum Cyprianum\nnec africanis atque occidentalibus tantum, uerum et orientalibus\necclesiis fama praedicante et scripta eius longe lateque diffundente\nnotissimum etiam ipse heresiarcha istorum Pelagius cum debito\ncerte honore commemorat, ubi Testimoniorum librum scribens\neum sc asserit imitari \\'hoc se\\' dicens \\'facere ad Romanum, quod\nille fecerit ad Quirinum\\'. uideamus ergo quid de originali peccato,\nquod per unum hominem intrauit in mundum, senserit Cyprianus.\nin epistula De opere et elemosynis ita loquitur: cum dominus\nadueniens sanasset illa quae Adam portauerat\nuulnera et uenena serpentis antiqua curasset,\nlegem dedit sano et praecepit, ne ultra iam peccaret,\nne quid peccanti grauius eueniret. coartati\neramus et in angustum innocentiae praescriptione\nconclusi. nec haberet quid fragilitatis\nhumanae infirmitas atque inbecillitas\nfaceret, nisi iterum pietas diuina subueniens\niustitiae et misericordiae operibus ostensis\nuiam quandam tuendae salutis aperiret, ut\ns o r d e s p o s t m o d u m quascumque contrahimus\nelemosynis abluamus. hoc testimonio duas istorum\n\n\n\n\n\n\nfalsitates testis iste redarguit: unam, qua dicunt nihil uitiorum ex Adam\ntrahere genus humanum, quod sit curandum sanandumque per Christum,\nalteram, qua dicunt nullum post baptismum sanctos habere\npeccatum. rursus in eadem epistula: ponat, inquit, unusquis\nque ante oculos suos diabolum cum suis\nseruis, id est cum populo perditionis ae\nmortis, in medium prosilire plebem Christi\npraesente ac iudicante ipso conparationis\nexamine prouocare dicentem: ego pro istis\nquos mecum uides nec alapas accepi nec\nflagella sustinui nec crucem pertuli nec\nsanguinem fudi nec familiam meam pretio passionis\net cruoris redemi, sed nec regnum illi caeleste\npromitto nec ad paradisum restituta inmortalitate\ndenuo reuoco. respondeant Pelagiani,\nquando fuerimus in inmortalitate paradisi et quomodo inde fuerimus\nexpulsi, ut eo Christi gratia reuocemur. et cum inuenire nequiuerint\nquid hic pro sua peruersitate respondeant, adtendant\nquemadmodum intellexerit Cyprianus quod ait apostolus: in quo\nomnes peccauerunt et Pelagiani heretici noui de Manicheis\nueteribus hereticis nulli catholico audeant inrogare calumniam,\nne tam sceleratam etiam martyri antiquo Cypriano facere conuincantur\niniuriam.\nHoc enim et in epistula, cuius De mortalitate titulus\ninscribitur, ita dicit: regnumdei, fratresdilectissimi,\nesse coepit i n proximo, praemium uitae et gaudium\nsalutis aeternae et perpetua laetitia et\n\n\n\n\n\n\npossessio paradisi nuper amissa mundo transeunte\niam ueniunt. hoc rursus in eadem: amplectamur,\ninquit, diem qui adsignat singulos domicilio\nsuo, qui nos istinc ereptos et laqueis saecularibus\nexsolutos paradiso restituat et regno. item\nin epistula De patientia: dei sententia cogitetur, inquit,\nquam in origine statim mundi et generis humani\nAdam praecepti inmemor et datae legis transgressor\naccepit. tunc sciemus quam patientes\nesse in isto saeculo debeamus, qui sic nascimur,\nut pressuris istic et conflictationibus laborem\nu s. \\'quia audisti\\', inquit, \\'uocem mulieris tuae\net manducasti ex illa arbore, de qua sola praeceperam\ntibi ne manducares, maledicta terra\nerit in omnibus operibus tuis. in tristitia et gemitu\nedes ex ea omnibus diebus uitae tuae;\nspinas et tribulos eiciet tibi et edes pabulum\nagri. in sudore uultus tui edes panem tuum,\ndonec reuertaris in terram de qua sumptus\ne s. quoniam terra es et in terram ibis\\'. huius\nsententiae uinculo conligati omncs et constricti\nsumus, donec morte expuncta de isto\nsaeculo recedamus. itemque in eadem: nam cum in\nilla, inquit, prima transgressione praecepti\nfirmitas corporis cum inmortalitate discesserit\ncum morte infirmitas uenerit nec\npossit firmitas recipi, nisi cum recepta et\ninmortalitas fuerit, oportet in hac\n\n\n\n\n\n\n\n\n\n\nfragilitate atque infirmitate corporis luctari\nsemper et congredi. quae luctatio et congressio\nnon nisi patientiae potest uiribus\nsustineri.\nIn epistula autem quam scripsit ad episcopum Fidum cum\nsexaginta sex coepiscopis suis, a quo fuerat consultus propter circumcisionis\nlegem, utrum ante octauum diem baptizari liceret infantem,\nhaec causa sic agitur, tamquam prouisione diuina tam\nlonge futuros hereticos Pelagianos iam catholica confutaret ecclesia.\nneque enim qui consuluerat inde dubitabat, utrum nascentes traherent\noriginale peccatum, quod renascendo diluerent — absit enim\nut hinc aliquando fides christiana dubitauerit I —, sed ille dubitabat,\nutrum regenerationis lauacrum, quo non dubitabat soluendum\noriginale peccatum, ante diem tradi deberet octauum. ad quam consultationem\nrespondens beatissimus Cyprianus: quantum\nuero, inquit, a d causam infantum pertinet, quos\ndixisti intra secundum uel tertium diem quam\nnati sunt constitutos baptizari non oportere\net considerandam esse legem circumcisionis\nantiquae, ut intra octauum diem eum qui natus\nest baptizandum et sanctificandum non putares,\nlonge aliud concilio nostro omni uisum\nest. in hoc enim quod putabas esse faciendum,\nnemo consensit, sed uniuer si potius iudicauimus\nnulli hominum nato misericordis dei gratiam\ndenegandam. nam cum dominus in euangelio\nsuo dicat : filius hominis non uenit animas\n\n\n\n\n\nperdere, sed saluare\\', quantum in nobis est, si\nfieri potest, nulla anima perdenda est. et paulo\npost: nec aliquis, inquit, nostrum id debet horrere,\nquod dominus dignatus est facere. 11 nam etsi adhuc\nin infans a partu nouus est, non ita est tamen,\nut quisquam illum in gratia danda a atque in pace\nfacienda horrere debeat osculari, quando in\nosculo infantis unus quisque nostrum pro sua\nreligione ipsas adhuc recentes dei manus debeat\ncogitare, quas in homine modo formato et\nrecens nato quodammodo exosculamur, quando\nid quod deus exosculamur. item paulo post: ceterum\ns i homines, inquit, inpedire aliquid ad consecutionem\ngratiae posset, mag is adultos et\nprouectos et maiores natupossent in pedire peccata\ngrauiora. porro autem si et iam grauissimis\ndelictoribus et in deum multo ante peccantibus,\nc u m postea crediderint, remissa peccatorum\ndatur et a baptismo atque gratia nemo prohibetur,\nquanto magis prohiberi non debet infans,\nqui recens natus nihil peccauit, nisi quod secundum\nAdam carnaliter natus contagium mortis\nantiquae prima natiuitate contraxit, qui ad remissam\npeccatorum accipiendam hoc ipso facilius\naccedit, quod illi remittuntur non propria,\nsed aliena peccata!\nQuid ad ista dicturi sunt gratiae dei non solum desertores,\n\n\n\n\n\n\n\n\nsed etiam persecutores ? quid ad ista dicturi sunt ? quo pacto nobis\nparadisi possessio redditur ? quomodo paradiso restituimur, si nunquam\nibi fuimus? aut quomodo ibi fuimus, nisi quia in Adam\nfuimus? et quomodo ad sententiam quae in transgressorem dicta\nest pertinemus, si noxam de transgressore non trahimus ? postremo\nbaptizandos etiam ante diem censet octauum, ne per contagium\nmortis antiquae prima natiuitate contractum pereant animae paruulorum.\nquomodo pereunt, si ex hominibus etiam fidelibus qui\nnascuntur non tenentur a diabolo, donec renascantur in Christo et\neruti de potestate tenebrarum in regnum illius transferantur? et\nquis dicit nascentium, nisi renascantur, animas perituras? nempe\nille, qui sic laudat creatorem atque creaturam, opificem atque opus,\nut humani sensus horrorem quo dedignantur homines recentes ab\nutero paruulos osculari, creatoris ipsius interposita ueneratione\nconpescat et corrigat dicens in illius aetatis osculo recentes dei manus\nesse cogitandas. numquid ergo confitens originale peccatum aut\nnaturam damnauit aut nuptias? numquid, quoniam nascenti ex\nAdam reo adhibuit regenerationis purgationem, ideo deum negauit\nnascentium conditorem ? numquid, quia metuens animas cuiuslibet\naetatis perire etiam ante octauum diem liberandas esse sacramento\nbaptismi cum collegarum concilio iudicauit, ideo nuptias\naccusauit, quando quidem in infante, siue de coniugio siue de adulterio,\ntamen quia homo natus est, recentes dei manus dignas etiam\nosculo pacis ostendit? si ergo potuit sanctus episcopus et martyr\ngloriosissimus Cyprianus peccatum originale in infantibus medicina\nChristi censere sanandum salua laude creaturae, salua laude nuptiarum,\ncur nouicia pestilentia, cum istum non audeat dicere\n\n\n\n\n\n\n\n\nManicheum, catholicis qui ista defendunt, ut obtegat proprium, putat\nobiciendum crimen alienum? ecce pracdicatissimus tractator diuinorum\neloquiorum, antequam terras nostras uel tenuissimus odor\nManicheae pestilentiae tetigisset, sine ulla uituperatione diuini\noperis atque nuptiarum confitetur originale peccatum non dicens\nChristum ulla peccati macula aspersum nec tamen ei conparans\ncarnem peccati in nascentibus ceteris, quibus per similitudinem\ncamis peccati mundationis praestat auxilium, nec originis\nanimarum obscura quaestione terretur, quominus eos qui Christi\ngratia liberantur in paradisum remeare fateatur. numquid ex Adam\ndicit in homines mortis condicionem sine peccati contagione transisse\n? non enim propter corporis mortem uitandam, sed propter peccatum,\nquod per unum intrauit in mundum, dicit per baptismum\nparuulis quamlibet ab utero recentissimis subueniri.\nIam uero gratiam dei quemadmodum aduersus istos\npraedicet Cyprianus, ubi de oratione dominica disputat, euidenter\napparet. ait enim: dicimus: \\'sanctificetur nomen\ntuum\\', non quod optemus deo, ut sanctificetur\norationibus nostris, sed quod petamus a deo,\nut nomen cius sanctificetur in nobis. ceterum\na quo deus sanctificatur, qui ipse sanctificat?\nsed quia ipse dixit: \\'sancti estote, quoniam et\nego sanctus sum\\', id petimus et rogamus, ut qui\nin baptismo sanctificati sumus in eo quod esse\ncoepimus perseueremus. et alio loco in eadem epistula:\naddimus quoque, inquit, et dicimus: \\'fiat uoluntas\n\n\n\n\n\n\ntua in caelo et in terra\\', non ut deus faciat quod\nuult, sed ut nos facere possimus quod deus uult.\nnam deo quis obsistit, quominus quod uelit\nfaciat? sed quia nobis a diabolo obsistitur, quominus\nper omnia noster animus atque actus deo\nobsequatur, oramus et petimus, ut fiat in nobis\nuoluntasdei. quae ut fiat in nobis, opus est dei\nuoluntate, id est ope eius et protectione, quia\nnemo suis uiribus fortis est, sed dei indulgentia\net misericordia tutus est. item alio: fieri autem\npetimus, inquit, uoluntatem dei in caelo et in\nterra, quod utrumque ad consummationem\nnostrae incolumitatis pertinet et salutis. nam\ncum corpus c terra et spiritum possideamus e\ncaelo, ipsi terra et caelum sumus in utroque,\nid est in corpore et spiritu, ut dei uoluntas fiat\noramus. est enim inter carnem et spiritum conluctatio\net discordantibus aduersum se inuicem\ncotidiana congressio, ut non quae uolumus ipsa\nfaciamus, dum spiritus caelestia et diuina\nquaerit, caro terrena et saecularia concupiscit.\net ideo petimus inter duo ista opeet auxilio dei\nconcordiam fieri, ut, dum et in spiritu et in carne\nuoluntas dei geritur, quae per eum renata est\nanima scruetur. quod aperte atque manifeste\napostolus Paulus sua uocedeclarat: \\'caro\\', inquit,\n\\'concupiscit aduersus spiritum et spiritus\n\n\n\n\n\n\naduersus carnem ; haee enim in uicem aduersantur,\nut non quae uultis, ipsa faciatis\\'. et paulo post :\npotest et sic intellegi, inquit, fratres dilectissimi,\nut, quoniam mandat et docet dominus\netiam inimicos diligere et pro his quoque qui\nnos persequuntur orare, petamus et pro illis\nqui adhuc terra sunt et necdum caelestes esse\ncoeperunt, ut et cirea illos uoluntas dei fiat,\nquam Christus hominem conseruando et redintegrando\nperfecit. itemque alio : hunc autem panem,\ninquit, dari nobis cotidie postulamus, ne qui i n\nChristo sumus et eucharistiam cotidie ad cibum\nsalutis accipimus, intercedente aliquo grauiore\ndelicto dum abstenti et non communicantes\na caelesti pane prohibemur a Christi corpore\nseparemur. et aliquanto post in eadem: quando\nautem rogamus, inquit, ne in temptationem ueni-a\nm u s, ammonemur infirmitatis et infirmitatis\nnostrae, dum sic rogamus, ne quis se insolenter\nextollat, ne quis sibi superbe atque adroganter\naliquid adsumat, ne quis aut confessionis\naut passionis gloriam suam ducat, cum\ndominus ipse humilitatem docens dixerit: \\'uigilate\net orate, ne ueniatis in temptationem ;\nspiritus quidem promptus est, caro autem infirma\\',\nut, dum praecedit humilis et summissa\n\n\n\n\n\n\nconfessio et datur totum deo, quidquid suppliciter\ncum timore et honore dei petitur ipsius\npietate praestetur. item Ad Quirinum, in quo opere se\nPelagius uult eius imitatorem uideri, ait in libro tertio: in nullo\ngloriandum, quando nostrum nihil sit. cui proposito\ntestimonia diuina subiungens inter cetera posuit apostolicum\nillud, quo istorum maxime ora claudenda sunt: \\'quid enim\nhabes, quod non accepisti? si autem accepisti,\nquid gloriaris, quasi non acceperis\\'? item in epistula\nDe patientia: est enim nobis, inquit, cum deo uirtus\nista communis; inde patientia incipit, inde\nclaritas eius et dignitas caput sumit, origo et\nmagnitudo patientiae deo auctore procedit.\nNumquid iste sanctus tam memorabilis ecclesiarum in uerbo\nueritatis instructor liberum arbitrium negat esse in hominibus, quia\ntotum deo tribuit quod recte uiuimus? numquid legem dei culpat,\nquia non ex ipsa iustificari hominem significat, quando quidem quod\nilla iubet, a domino deo precibus impetrandum esse declarat ? numquid\nsub nomine gratiae fatum asserit, quamuis dicat \\'in nullo\ngloriandum, quando nostrum nihil sit\\'? numquid sicut isti spiritum\nsanctum adiutorem ita credit esse uirtutis, tamquam ipsa uirtus,\nquae hoc adiuuatur, oriatur ex nobis, quando nostrum nihil esse\nasserens propter hoc apostolum dixisse commemorat: quid\nenim habes, quod non accepisti ? uirtutemque excellentissimam,\nhoc est patientiam, non a nobis dicit incipere ac deinde\nadiuuari spiritu dei, sed ab ipso caput, ab ipso originem sumere?\n\n\n\n\n\n\npostremo nec propositum bonum nec studium uirtutis nec mentes\nbonas sine dei gratia incipere esse in hominibus confitetur, cum dicit\n\\'in nullo gloriandum, quando nostrum nihil sit\\'. quid tam in libero\narbitrio constitutum, quam quod lex dicit non adorandum idolum,\nnon moechandum, non homicidium perpetrandum? ista autem sunt\natque huiusmodi crimina, quae si quisque commiserit a corporis\nChristi conununione remouetur. et tamen si beatissimus Cyprianus\nhis non committendis existimaret nostram sufficere uoluntatem,\nnon sic intellegeret quod in oratione dominica dicimus: panem\nnostrum cotidianum da nobis hodie, ut hoc nos petere\nadseueraret, nc intercedente aliquo grauiore delicto, dum abstenti\net non communicantes a caelesti pane prohibemur, a Christi corpore\nseparemur. respondeant certe heretici noui, quid bonorum meritorum\npraecedat in hominibus inimicis nomini christiano.\nnon solum enim non habent bonum, sed habent etiam pessimum\nmeritum. et tamen etiam sic Cyprianus intellegit, quod in\noratione dicimus: fiat uoluntas tua in caelo et interra,\nut et pro ipsis, qui propter hoc terra intelleguntur, oremus. oramus\nergo non solum pro nolentibus, uerum etiam pro repugnantibus et\nobpugnantibus. quid ergo petimus, nisi ut fiant ex nolentibus\nuolentes, ex repugnantibus consentientes, ex obpugnantibus amantes ?\na quo nisi ab illo, de quo scriptum est: praeparatur\nuoluntas a domino ? discant esse catholici qui dedignantur,\nsi quid mali non faciunt et si quid boni faciunt, non in se ipsis,\nsed in domino gloriari.\nIllud iam tertium uideamus, quod non minus in istis\nomne Christi membrum et totum eius corpus exhorret, quia\n\n\n\n\n\n\ncontendunt esse in hac uita uel fuisse iustos nullum habentes omnino peccatum.\nqua praesumptione apertissime orationi dominicae contradicunt,\nin qua omnia membra Christi: dimitte nobis debita\nnostra ueraci corde et cotidianis uocibus clamant. uideamus\nergo quid (όetiam ex hoc Cyprianus in domino gloriosissimus senserit,\nquid ad instruendas ecclesias non utique Manicheorum, sed catholicorum\nnon solum dixerit, uerum etiam litteris memoriaeque mandauerit.\nin epistula De opere et elemosynis: agno scams itq\nu e, fratres, inquit, carissimi, diuinae indulgentiae\nsalubre munus et emundandis purgandis\nque peccatis nostris, qui sine aliquo conscientiae\nuulnere esse non possumus, medellis spiritalibus\nuulnera nostra curemus. nec quisquam\nsic sibi de puro atque inmaculato pectore blandiatur,\nut innocentia sua fretus medicinam\nnon putet adhibendam esse uulneribus, cum\nscriptum sit: \\'quis gloriabitur castum sehabere\ncor aut quis gloria bitur mundum se esse a peccatis?\\'\net iterum in epistula sua Iohannes ponat\net dicat: \\'si dixerimus quia peccatum non habemus,\nnosipsos decipimus et ueritas in nobis non\nest\\'. si autem nemo esse sine peccato potest et\nquisque se inculpatum dixerit aut superbus\naut stultus est, quam necessaria, quam benigna\nest diuina clementia, quae cum sciat non deesse\nsanatis quaedam postmodum uulnera, dedit\n\n\n\n\n\n\ncurandis denuo sanandispue uulneribus remedia salutaria\n! rursus in eadem : c t quoniam cotidie,\ninquit, deesse non potest quod peccetur in conspectu\ndei, sacrificia cotidiana non deerant,\nquibus possent peccata tergi. item in epistula\nDe mortalitate: cum auaritia, inquit, nobis, cum inpudicitia,\ncum i ra, cum ambitione congressio est,\ncum carnalibus uitiis, cum inlecebris saecularibus\nassidua et molesta luctatio est ; obsessa\nmens hominis et undique diaboli infestatione\nuallata uix accurrit singulis, uix resistit.\nsi auaritia prostrata est, exsurgit libido ;\nsi libido conpressa est, succedit ambitio; si\nambitio contempta est, ira exasperat, inflat\nsuperbia, uinolentia inuitat, inuidia concordiam\nrumpit, amicitiam zelus abscidit ; cogeris\nmaledicere, quod diuina lex prohibet, conpelleris\niurare. quod non licet. tot persecutiones\ncotidie animus patitur, tot periculis pectus\nurgetur : et delectat hic inter diaboli gladios\ndiu stare, cum magis concupiscendum sit et\noptandum ad Christum subueniente uelocius\nmorte properare? item in ipsa: beatus, inquit, apostolus\nPaulus in epistula sua ponit et dicit : mihi\nuiuere Christus est et mori lucrum, lucrum\n\n\n\n\n\n\nmaximum conputaus iam saecularibus laqueis\n11011 teneri, iam nullis peccatis et uitiis carnis\nobnoxium fieri. item De oratione dominica exponens quod\npetimus dicentes: sanctificetur nomen tuum, ait inter\ncetera: opus est enim nobis cotidiana sanctificatione,\nut qui cotidie delinquimus, delicta\nnostra sanctificatione adsidua repurgemus.\nrursus in eadem, cum exponeret quod dicimus: dimitte nobis\ndebita nostra: quam necessarie autem, inquit,\nquam prouidenter et salubriter ammonemur,\nquod peccatores sumus, qui pro peccatis rogare\nconpellimur r, ut, dumindulgentiade de opetitur,\nconscientiae suae animus recordetur! ne quis\nsibi quasi innocens placeat et se extollendo\nplus pereat, instruitur et docetur peccare se\ncotidie, dum cotidie pro peccatis iubetur orare.\nsic denique et Iohannes in epistula sua monet\ndicens: \\'si dixerimus quia peccatum non habemus,\nnos ipsos decipimus et ueritas in nobis non\nest; si autem confessi fuerimus peccata nostra,\nfidelis et iustus est qui nobis peccata dimittat\\'.\nmerito et ad Quirinum de hac re absolutissimam sententiam suam\nproposuit, cui testimonia diuina subiungeret \\'neminem sine sorde\net sine peccato esse\\'. ubi etiam illa testimonia posuit, quibus confirmatur\noriginale peccatum, quae conantur isti in nescio quos alios\nnouos sensus prauosque conuertere, siue quod ait sanctus Iob\n\n\n\n\n\n\nneminem esse sine sorde nec cuius sit uita diei unius\nsuper terram, siue quod in psalmo legitur: in facinore\nconceptus sum et in peccatis me mater mea in\nutero aluit. quibus testimoniis propter eos etiam qui iam in\naetate maiore sunt sancti, quia nec ipsi sunt sine sorde atque peccato,\nadiunxit etiam illud beatissimi Iohannis, quod multis et aliis locis\nsaepe commemorat: sidixerimus quia peccatum non\nhabemus et cetera eiusdem sententiae, quae ab omnibus\ncatholicis non tacentur aduersus istos, qui se ipsos decipiunt\net in eis ueritas non est.\nDicant, si audent, Pelagiani hunc hominem dei Manicheorum\nerrore peruersum, quia ita laudat sanctos, ut tamen fateatur\nneminem hac uita ad tantam perfectionem peruenire iustitiae,\nut nullum habeat omnino peccatum, sententiam suam testimoniorum\ncanonicorum perspicua ueritate et diuina auctoritate confirmans.\nnumquid enim negat \\'in baptismo uniuersa peccata dimitti\\',\nquia fatetur manere fragilitatem atque infirmitatem, unde nos dicit\npeccare post baptismum et usque in huius uitae finem cum carnalibus\nuitiis indesinentem habere conflictum ? aut ideo non meminerat,\nquid \\'de inmaculata ecclesia\\' dixisset apostolus, quia praecepit neminem\nsic sibi de puro atque inmaculato pectore debere blandiri, ut\ninnocentia sua fretus medicinam non putet adhibendam esse uulneribus?\nputo quod concedant noui heretici huic homini catholico\nscire \\'spiritum sanctum mentes bonas etiam antiquis temporibus\nadiuuisse\\', immo etiam quod ipsi nolunt nec mentes bonas eos nisi\nper spiritum sanctum habere potuisse. puto quod \\'omnes prophetas\net apostolos uel quoslibet sanctos, qui domino quocumque tempore\nplacuerunt, non in conparatione sceleratorum\\', sicut nos isti dicere\ncalumniantur, \\'sed regula uirtutum\\', sicut se dicere gloriantur, \\'iustos\nfuisse\\' nouerat Cyprianus, qui tamen dicit: nemo esse sine\n\n\n\n\n\n\npeccato potest et quisque se inculpatum\ndixerit, aut superbus aut stultus est. nec\npropter aliud intellegit scriptum: quis gloriabitur\ncastum se haberecor aut quis gloriabitur mundum\nse esse a peccatis? puto quod non ab istis docendus\nfuerat Cyprianus, quod optime sciebat, \\'in futuro tempore mercedem\nesse bonorum operum, malorum autem supplicium; ceterum\nneminem posse, quae hic contempserit, illic mandata perficere\\' et\ntamen etiam ipsum apostolum Paulum, mandatorum diuinorum\nnon utique contemptorem, non ob aliud intellegit asseritque dixisse:\nmihi uiuere Christus est et mori lucrum, nisi quia\nlucrum maximum conputabat iam post hanc uitam saecularibus\nlaqueis non teneri, iam nullis peccatis et uitiis carnis obnoxium fieri.\nsensit ergo beatissimus Cyprianus atque in diuinarum scripturarum\nueritate perspexit etiam ipsorum apostolorum quamuis bonam,\nsanctam iustamque uitam nonnullos nexus saecularium laqueorum\nfuisse perpessam, nonnullis peccatis et uitiis carnis obnoxiam\net ideo eos mortem desiderasse, ut his malis carerent et ut ad illam,\nquae ista non pateretur nec iam in mandato facienda, sed in praemio\npercipienda esset, perfectam iustitiam peruenirent. neque enim cum\nuenerit quod oramus dicentes: adueniat regnum tuum,\nnon erit in illo dei regno ulla iustitia, cum dicat apostolus: n on\nest enim regnum dei esca et potus, sed iustitia\net paxetgaudium in spiritu sancto. nempe ista tria\ninter cetera praecepta diuina praecipiuntur. hic nobis praecipitur\niustitia cum dicitur: facite iustitiam, praecipitur pax cum\ndicitur: pacem habete inter uos, praecipitur gaudium\n\n\n\n\n\n\ncum dicitur: gaudete in domino semper. negent ergo\nPelagiani haec futura in regno dei, ubi sine fine uiuemus, aut usque\nadeo, si uidetur, insaniant, ut iustitiam. pecem, gaudium, qualia\nhic sunt iustis, talia et illic futura esse contendant. quodsi et erunt\net non talia erunt, profecto eorum hic in praecepto curanda est actio,\nillic in praemio speranda perfectio, ubi saecularibus ullis laqueis\nnon retenti nullisque peccatis et uitiis carnis obnoxii — propter\nquod apostolus, sicut hoc testimonium accepit Cyprianus, mori lucrum\nsibi esse dicebat — perfecte diligamus deum, cuius erit facie\nad faciem contemplatio. perfecte diligamus et proximum, cum manifestatis\ncogitationibus cordis nulla ullum de ullo mali ullius possit\nsollicitare suspicio.\nSed iam gloriosissimo martyri Cypriano ad istos cumulatius\nredarguendos beatissimum addamus Ambrosium. quoniam\net ipsum Pelagius; ita laudauit, ut ne ab inimicis quidem in eius\nlibris quod reprehenderetur diceret inueniri. quoniam ergo Pelagiani\ndicunt non esse originale peccatum, cum quo nascantur infantes, et\ncatholicis, qui eis pro antiquissima et firmissima ecclesiae fide resistunt,\nheresis Manicheae crimen obiciunt, respondeat eis de hac re homo\ndei catholicus et ab ipsoPel.ogio in ueritate fidei laudatus Ambrosius.\nqui cum Esaiam prophetam exponeret ait: idcirco Christus\nin maculatus, quia nec ipsa quidem nascendi\nsolita condicione maculatus est. et alio loco in\neodem opere loquens de apostolo Petro: ipse sc, inquit, obtulit.\n\n\n\n\n\n\nquod ante putabat esse peccatum, lauari sibi\nnon solum pedes, sed et caputposcens, quod ilico\nintellexisset lauacro pedum, qui in primo lapsi\nsunt homine, sordem obnoxiae successionis\naboleri. item in eodem opere: seruatum est igitur,\ninquit, ut ex uiro et muliere, id est per illam corporum\ncommixtionem, nemo uideatur expers\nesse delicti; qui autem expers delicti, expers\netiam huiusmodi conceptionis. item contra Nouatianos\nscribens: omnes homines, inquit, sub peccato nascimur.\nquorum ipseortusin uitio est, sicut habes\nlectum dicente Dauid: \\'ecce in iniquitatibus\nconceptus sum et in delictis peperit me mater\nm e a\\'. item in Apologia prophetae Dauid: antequam nascam\nu r, inquit, maculamur contagio et ante usuram\nlucis originis ipsius excipimus iniuriam, in\niniquitate concipimur. item de domino loquens: dignum\net et enim fuit, inquit, ut qui non erat habiturus\ncorporeae peccatum prolapsionis nullum sentiret\ngenerationis naturale contagium. merito\nergo Dauid flebiliter in se deplorauit ipsa inquinamenta naturae et quod prius\ninciperetin\nhomine macula quam uita. item De arcaNoe: per unum,\ninquit, dominum Iesum salus uentura\n\n\n\n\n\n\nnationibus declaratur, qui solus potuit iustus esse,\ncum generatio omnis erraret, nisi natus ex uirgine,\nqui generationis obnoxiae priuilegio minime\nteneretur. \\'ecce\\', inquit, \\'in iniquitatibus\nconceptus sum et in delictis peperit me mater\nmea\\', dicit is qui iustus prae ceteris putabatur.\nquem igitur iam iustum dixerim nisi horum\nliberum uinculorum, quem naturae communis\nuincul anon teneant? ecce uir sanctus, Pelagii quoque testimonio\nin fide catholica probatissimus, Pelagianos negantes originale\npeccatum tanta manifestatione redarguit nec tamen cum Manicheis\nuel deum nascentium conditorem negat uel nuptias, quas deus instituit\net benedixit, accusat.\nPelagiani dicunt ab homine incipere meritum per liberum\narbitrium, cui deus subsequens gratiae retribuat adiumentum. etiam\nhic cos refellat uenerandus Ambrosius dicens in Expositione Esaiae\nprophetae: quia humana cura sine diuina ope inbecilla\nest ad medendum, deum auxiliatorem requirit.\nitem in libro qui inscribitur De fuga saeculi: frequens\nnobis, inquit, de effugiendo saeculo isto sermo\natque utinam quam facilis sermo tam cautus\net sollicitus affectus! sed quod peius est, frequenter\ninrepit terrenarum inlecebra cupiditatum\net uanitatum offusio mentem occupat,\n\n\n\n\n\n\n\n\n\n\nut quod studeas uitare hoc cogites animoque\nuoluas. quod cauere difficile est homini, exuere\nautem inpossibile. deniqueuoti magis eam esse\nrem quam effectus testatur propheta dicendo:\n\\'declina cor meum in testimonia tua et non in\nauaritiam\\'. non enim potestate nostra cor nostrum\net nostrae cogitationes, quae inprouiso\noffusae mentem animumqueconfunduntatque\nalio trahunt quam tu proposueris, ad saecularia\nreuocant, mundana inserunt, uoluptaria\ningerunt, inlecebrosa intexunt ipsoque in tempore,\nquo eleuare mentem paramus, insertis inanibus\ncogitationibus ad terrena plerumque\ndeicimur. quis autem tam beatus, qui in corde suo\nsemper ascendat? sed hoc sine auxilio diuino\nqui fieri potest? nullo profecto modo. denique\nsupra eadem scriptura dicit: \\'beatus uir cuius\nest auxilium eius abs te, domine, ascensus in corde\neius\\'. quid apertius et sufficientius dici potest? sed ne Pelagiani\nforte respondeant eo ipso quod diuinum auxilium poscitur praecedere\nhominis meritum, id ipsum meritum esse dicentes, quia orando fit\ndignus, cui gratia diuina subueniat, adtendant quid idem iste uir\nsanctus dicat in Expositione Esaiae: et orare deum, inquit,\ngratia spiritalis est. nemo enim dicit dominum\nIesum nisi in spiritu sancto. unde et exponens\n\n\n\n\n\n\neuangelium secundum Lucam: uidesutique, inquit, quiaubique\ndomini uirtus studiis cooperatur humanis, ut\nnemo possit aedificare sine domino, nemo custodire\nsine domino, nemo quicquam incipere\nsine domino. numquid quoniam ista dicit uir tantus Ambrosius\net gratiam dei, sicut filio promissionis congruit, grata pietate commendat,\nideo destruit liberum arbitrium? aut eam uult intellegi\ngratiam, quam diuersis locutionibus Pelagiani nolunt nisi legem\nuideri, ut uidelicet non ad faciendum quod cognouerimus, sed ad\ncognoscendum quid faciamus nos deus adiuuare credatur? si hoc\nistum hominem dei sapere existimant, quid de ipsa lege dixerit audiant.\nin libro De fuga saeculi: lex, inquit, os omnium potuit\nobstruere, non potuit mentem conuertere. item\nalio loco in eodem libro: 1 e x, inquit, factum damnat, non\naufert malitiam. uideant fidelem et catholicum uirum apostolo\nconsentire dicenti: scimus autem quoniam quaecumque\nlex dicit his qui in lege sunt loquitur,\nut omne os obstruatur et reus fiat omnis mundus\ndeo, quia non iustificabitur ex lege omnis\ncaro coram illo. ex hoc enim apostolico sensu illa sumpsit et\nscripsit Ambrosius.\nIam uero quoniam Pelagiani dicunt iustos in hac uita uel\nesse uel fuisse, qui sine ullo peccato uixerint, in tantum ut uita futura,\nquae in praemio speranda est, prouectior et perfectior esse non\npossit, etiam hinc eis respondeat eosque refutet Ambrosius. nam\nexponens Esaiam prophetam propter id quod ibi scriptum est:\n\n\n\n\n\n\n\n\nfilios genui et cxaltaui, ipsi autem me spreuerunt,\nsuscepit dc generationibus quae ex deo sunt disputare atque\nin ipsa disputatione commemorauit testimonium Iohannis, ubi ait:\nquinatus est ex deo, non peccat. et eandem quaestionem\ndifficillimam tractans: cum hoc in mundo, inquit, nullus\nsit qui inmunis sit a peccato, cum ipse Iohannes\ndicat: \\'s i dicimus quia non peccauimus, mendacem\nfacimus illum\\', si autem ex deo nati non peccant\net de his intellegimus qui in hocmundo sunt\ninnumeros, necesse est aestimemus, qui per lauacri\nregenerationem dei gratiam consecuti\nsunt. sed tamen cum dicat propheta: \\'omnia a te\nexpectant, ut des illis cibum in tempore: dante\ntehis colligent sibi, aperiente te manum tuam\nuniuersa inplebuntur bonitate, auertente autem\nte faciem tuam turbabuntur. auferes spiritum\neorum, et deficient et in puluerem suum\nconuertentur. emittes spiritum tuum et creabuntur\net innouabisfaciemterrae\\', possuntnon\nde quocumque tempore uideri dicta, sed de futuro,\nquo erit noua terra et nouum caelum. turbabuntur\nergo, ut principium sumant, atque\n\\'aperiente te manum tuam inplebuntur uniuersa\nbonitate\\', quae non facile huius saeculi est.\nnam de hoc saeculo scriptura quid dicit? \\'non\nest quifaciat bonitatem, non est usque adunum\\'.\nsi igitur diuersae generationes sunt et hic introitus\nin hanc uitam receptor est delictorum\nin tantum ut spernatur etiam ipse qui genuit,\n\n\n\n\n\n\nalia autem generatio peccata non recipit, uideamus,\nne quasit post huius uitac curriculum\nnostra regeneratio, de qua dictum est: \\'in regeneratione,\ncum sederit filius hominisin throno\ngloriae suae. sicut enim regeneratio lauacri\ndicitur, per quam detersa peccatorum conluuione\nrenouainur, ita regeneratio dici uidetur,\nper quam ab omni corporeaeconcretionis purificati\nlabe mundo animae sensu inuitam regeneramur aeternam\neoquodpuriorquaedam qualitas\nsit regenerationis quam lauacri istius, ut\nnon solum in actus eius, sed nc in ipsas quidem\ncogitationes nostras aliqua cadat suspicio\npeccatorum. item alio loco in eodem opere: uidemus. inquit,\ninpossibile esse ut perfecte quis inmaculatus\nesse possit in corpore constitutus, cum\netiam Paulus inperfectum se dicat. sicenim habet:\n\\'non quod iam acceperim aut iam perfectus\nsim\\'. et tamen post paululum ait: \\'quicumque\nergo perfecti sumus', nisi forte quia est perfectio\nalia in hoc mundo, alia post illud perfectum\nde quo dicit ad Corinthios: \\'cum uenerit\nquod perfectum e s t\\', et alibi: \\'donee occurramus\nomnes in unitatem fidei et agnitionem filii\ndei, in uirum perfectum, i n mensuram aetatis\nplenitudinis Christi\\'. ut ergo perfectos secum\n\n\n\n\n\n\nmultos ait apostolus in hoc mundo sitos, qui,\nsi ad perfectionem ueram respicias, perfecti\nesse non poterant, quia ipse dixit: \\'uidemusnunc\nper speculum in aenigmate, tunc autem facie\nad faciem; nunc cognosco ex parte, tunc autem\ncognoscam sicut et cognitus sum\\', ita et in maculati sunt in hoc mundo et in maculati\nerunt in regno\ndei, cum utique, si minutius excutias, inmaculatus\nesse nemo possit, quia nemo sine peccato.\nitem in ipso: uides, inquit, quia dum hanc uiuimus\nuitam, nos mundare debemus et quaerere deum\net incipere ab emundatione animae nostrae et\nquasi fundamenta constituere uirtutis, ut\nperfectionem purificationis post hanc mereamur\nadipisci. itemque in ipso: grauatus autem,\ninquit, et ingemescens quis non loquatur:\n\\'infelix ego homo! quis me liberabit de corpore\nmortis huius?\\' ita eodem magistro omnes\nuarietates interpretationis absoluimus. nam\nsi omnis infelix qui se corporis inplicatum\nmolestiis recognoscit, utique omne corpus\ninfelix; neque enim felicem illum dixerim,\nqui confusus quibusdam mentis suae tenebris\ncondicionem suam nescit. illud quoque\nnon absurdum ad intellectum accessit.\nsi enim homo, qui se cognoscit, infelix est,\n\n\n\n\n\n\ninfelices profecto omnes, quia unusquisque suam\ninfirmitatem aut per sapientiam recognoscit\naut per insipientiam nescit. item in libro De bono\nmortis: operetur igitur, inquit, mors in nobis, ut\noperetur et uita, bonauita postmortem, hoc est\nbona uita post uictoriam, bona uita absoluto\ncertamine, ut iam lex carnis legi mentis repugnare\nnonnouerit, ut iam nobis nulla sit cum corpore\nmortis contentio. rursus in eodem: ergo, inquit,\nquia iusti hanc remunerationem habent, ut uideantfaciem\ndei et lumen illud quodinluminat\nomnem hominem, abhinc induamus huius modi\nstudium, ut adpropinquet anima nostra deo,\nadpropinquet oratio, adhaereat illi nostrum\ndesiderium, non se paremurab eo. et hic qui dem\npositi meditando, legendo, quaerendo copulemur\ndeo, cognoscamus eum, ut possumus. ex\nparte enim hic cognoscimus, quia hic inperfecta,\nillicperfecta omnia, hicparuuli, illic robusti.\n\\'uidemus\\', inquit, \\'nunc per speculum in\naenigmate, tune autem facie ad faciem\\'. tune reuelata\nfacie gloriam dei speculari licebit, quem\nnunc animae corporis huius concretis uisceribus\ninuolutae et quibusdam carnis huius maculis\net conluuionibus obumbratae sincere\nuidere non possunt. \\'quis enim\\', inquit, \\'uidebit\nuultum meum et uiuet?\\' et recte; nam si solis\n\n\n\n\n\n\nradios oculi nostri ferre non possunt et, si quis\ndiutius e regione solis intenderit, caecari\nsolere perhibetur, si creatura creaturam sine\nfraude at que offensione sui non potest intueri.\nquomodo potest sine periculo sui uibrantem\ncernere uultum creatoris aeterni corporis\nhuius opertus exuuiis? quis enim iustificatur\nin conspectu dei, cum unius quoque diei infans\nmundus a peccato esse non possit et nemo possit\nde sui cordis integritate et castimonia\ngloriari?\nNimis longum erit, si omnia uelim commemorare, quae\nsanctus Ambrosius aduersus hanc heresim Pelagianorum tanto post\nexorturam non eis quidem respondens, sed praedicans catholicam\nfidem atque in ea homines aedificans dixit et scripsit. sed nec illa\nomnia commemorare potui uel debui, quae gloriosissimus in domino\nCyprianus posuit in epistulis suis, quibus demonstretur, quam\nsit haec, quam tenemus, fides uera uereque christiana atque catholica,\nsicut per scripturas sanctas antiquitus tradita sic a patribus\nnostris et usque ad hoc tempus, quo isti eam conuellere temptauerunt,\nretenta atque seruata et deinceps propitio deo retinenda atque seruanda.\nnam sic Cypriano et a Cypriano traditam haec atque huiusmodi\nex eius litteris testimonia prolata testantur, sic autem usque\nad tempora nostra seruatam ea, quae de his rebus, antequam isti\nebullire coepissent, Ambrosius conscripsit, ostendunt et quod\neorum profanas nouitates catholicae aures, quae ubique sunt, horruerunt;\nsic porro deinceps esse seruandam satis salubriter istorum\n\n\n\n\n\n\npartim damnatio, partim correctio dcclarauit. quodlibet enim muttire\naudeant aduersus sanam fidem Cypriani et Ambrosii, non cos\nputo in tam magnum prorupturos furorem, ut memoratos et memorabiles\nhomines dei audeant dicere Manicheos.\nQuid est ergo, quod rabiosa mentis caecitate nunc iactant\n\\'toto penitus occidente non minus stultum quam inpium dogma\nsusceptum\\', quando quidem domino miserante suamque ecclesiam\nmisericorditer gubernante sic uigilauit catholica fides, ut non minus\nstultum quam inpium dogma quemadmodum Manicheorum ita\netiam non susciperetur istorum? ecce sancti et docti uiri fama totius\necclesiae contestante catholici et creaturam dei et nuptias ab\nillo institutas et legem ab eo per sanctum Moysen datam et liberum\narbitrium naturae hominis insitum et sanctos patriarchas et prophetas\ndebitis et congruis praedicationibus laudant, quae omnia\nquinque Manichei partim negando, partim etiam detestando condemnant.\nunde apparet istos doctores catholicos longe a Manicheorum\nsensibus alienos. et tamen asserunt originale peccatum, asserunt gratiam\ndei super liberum arbitrium omne antecedere meritum,\nut uere gratuitum diuinum praebeat adiutorium, asserunt sanctos\nita iuste in hac carne uixisse, ut eis esset necessarium, quo dimittantur cotidiana peccata,\norationis auxilium. perfectamque iustitiam,\nquae non possit habere peccatum, in alia uita futuram eis, qui iuste\nhic uixerint, praemium.\nQuid est ergo quod dicunt: simplicibus episcopis sine congregatione\nsynodi in locis suis sedentibus extorta subscriptio est ? numquid\nbeatissimis et in fide catholica excellentissimis uiris Cypriano\net Ambrosio ante istos aduersus istos extorta conscriptio est,\n\n\n\n\n\n\nqui eorum inpia dogmata tanta manifestatione subuertunt, ut quae\ncontra eos manifestiora dicamus uix nos inuenire possimus? aut\nuero congregatione synodi opus erat, ut aperta pernicies damnaretur?\nquasi nulla heresis aliquando nisi synodi congregatione damnata\nsit, cum potius rarissime inueniantur, propter quas damnandas\nnecessitas talis extiterit, multoque sint atque incomparabiliter\nplures, quae ubi extiterunt illic inprobari damnarique meruerunt\natque inde per ceteras terras deuitandae innotescere potuerunt.\nuerum istorum superbia, quae tantum se extollit aduersus deum,\nut non in illo uelit, sed potius in libero arbitrio gloriari, hanc etiam\ngloriam captare intellegitur, ut propter illos orientis et occidentis\nsynodus congregetur. orbem quippe catholicum quoniam domino\neis resistente peruertere nequeunt, saltem commouere conantur,\ncum potius uigilantia et diligentia pastorali post factum de illis conpetens\nsufficiensque iudicium, ubicumque isti lupi apparuerint, conterendi\nsunt, siue ut sanentur atque mutentur siue ut ab aliorum\nsalute atque integritate uitentur, adiuuante pastore pastorum, qui\nouem perditam et in paruulis quaerit, qui oues sanctas et iustas\ngratis facit, qui eas quamuis sanctificatas et iustificatas, tamen in\nista fragilitate atque infirmitate pro cotidianis peccatis, sine quibus\nhic non uiuitur, etiam cum bene uiuitur, cotidianam remissionem\net ut petant prouidenter instruit et petentes clementer exaudit.\nSecuntur libri quattuor, quos contra duas epistulas\nPelagianorum ad episcopum Romanae ecclesiae Bonifatium\nscripsi, quia, cum in manus eius uenissent, ipse mihi eas miserat\ninueniens in illis calumniose interpositum nomen meum.\nHoc opus sic incipit: Noueram te quidem fama celeberrima\npraedicante.\n"};

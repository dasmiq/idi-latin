var sequence = {"name":"Augustine. Libellus Adversus Fulgentium Donatistam","data":"Libellum, quem mihi religio tua, frater Fulgenti, direxit, non\naspernatus accepi; quem utrum ipse dictaueris an aliunde quaesieris,\nnon satis iam moror. est enim et hoc nostrae religionis\nofficium, non personas intendere, sed ueritatem in omnibus quaerere,\ninuentam cognoscere et agnitam custodire. sic enim Paulus\napostolus dicit: omnia probate, quod bonum est tenete;\nab omni specie mala abstinete uos. breuiter igitur dicam\nquod ingeniosius litteris dilatasti. dixisti unum esse baptisma,\nquod Samaritanus, id est haereticus, habere non meruit; unum\nhortum conclusum, quod est ecclesia, fontem habere signatum, de\nquo nullus alienus attingit; unum oleum, quod est chrisma sanctissimum,\nquod moriturae muscae corrumpunt et peccatores omnino\nnon dabunt. contra haec mihi in adiutorio domini paranda\nresponsio est nec aliunde sumenda nisi ex lectione diuina. uerbi\nergo principium iam sumamus, immo ipsum uerbum principium\nlegum dominum ducem ac principem caelestis militiae teneamus,\nbella geramus et eius manu sacrata tuba petamus muros ualidissimos\nciuitatis nefariae Hiericho, id est altitudinem mundanae\nsapientiae testamentis dominicis circumdemus, ueritatis\net libertatis uocibus concrepemus, aduersarios in domo Raab, id\nest ecclesiae, quae nuntios eius suscipit, propter mundi excidium\nconfugere conpellamus, pertinaces anathema condemnemus, ut\nhactenus uictores esse possimus. haec ergo ex lege aduersus legem,\nex dei testamento aduersus dei testamentum, ex ueritatis fonte\naduersus ueritatis fontem tam obice forte prima fronte sumpsisti,\n\n\n\n\n\n\n\n\n\n\nquasi possit ueritas a semet ipsa deuinci aut gloria luminis sua\nluce fuscari.\nDonatista dixit: Dominus et saluator noster Iesus Christus,\nunici baptismi doctor et custos, ne sitientes animae per aridos lacus\nmentis error adduceret, perennes haustus sibi esse proclamans\nin euangelio suo ita testatus est, dicens: qui sitit ueniat\net bibat, qui credit in me, sicut Esaias dicit.\n\nCatholicus respondit: Non habet: sicut dicit Esaias, sed:\nsicut dicit scriptura. sed ista uelut impedimenta despiciam,\nnon longo sermone utilitatem legentis excludam.\n\n\nDonatista dixit: Qui credit in me, sicut dixit Esaias,\nflumina de uentre eius fluent aquae uiuae. et ne passim\net ubique bibi posse diceretur, merita aquarum ipse discreuit,\ndum Samariae apostasiae originem in proprio fonte damnauit:\nqui biberit, inquit, ex hac aqua sitiet iterum; qui biberit\nex aqua quam ego dedero, non sitiet in aeternum,\nsed fiet in eo fons aquae salientis in uitam\naeternam.-.\n\nCatholicus respondit: Haec utique ideo posuisti, ut nos catholicos\nquasi Samaritanos et sine baptismo demonstrares. iam ergo\nDonatistas in Samaritanos incipe speculari. Samaritanorum dogma\nRegnorum libro docente tale fuit: deum timebant et simul figmenta\ncolebant; diuinam legem seruabant et patrum errores minime\ndeserebant; circumcisionis signum habebant et Israhelitarum collegium\nnon tenebant. hoc et uos facitis. deum metuitis et figmentum\nluteum Donatum pariter colitis — et hic enim ex terra figuratus\nest —; diuinam legem seruatis et parentum errorem non\nrelinquitis; baptismi habetis sacramentum et catholicorum non\nuultis habere consortium. ecce uos eis per omnia similatis. sicut\nergo tunc Samaritanorum circumcisio secundo dari non poterat,\nita nunc Donatistarum baptisma iterari non debet, domino Christo\n\n\n\n\n\n\ndocente: qui semel lotus est non habet necessitatem\niterum lauandi. circumcisio enim Samaritanorum baptisma\nsignificat Donatistarum, dicente apostolo: circumcisi estis\ncircumcisione non manu facta in expoliatione corporis\ncarnis, sed in circumcisione Christi, consepulti\nei in baptismo. quod autem ait dominus: qui biberit ex\nhac aqua sitiet iterum, non de baptismate, sed de terreno\nlocutus est elemento. nam si baptisma hic uellet ostendere, nullo\nmodo a Samaritana muliere posceret bibere. denique puteus ille\nnon Samariae dictus est, sed Iacob, et utique Iacob non fuit haereticus,\nsed deo dilectus, semper carus, et ipse ex eo bibit et\nfilii eius et pecora eius.\nDonatista dixit: Numquam ergo ecclesiae spiritus patitur\niungi quod ore diuino meruit diffamari, legis praeconio praemonente:\nduo duo, unum contra unum, et dominus in euangelio:\ntunc, inquit, duo erunt in agro; unus assumetur,\net unus relinquetur. duo molentes in molendino;\nuna assumetur, et una relinquetur. uides ergo duo esse\ngenera baptismatum et duo praemia meritorum, dum unum letalis\ningenii ardor exurit et bibula sitis perennes haustus excoquit,\nalterum, quod semel potandorum meatibus sitim uitae perennitate\nsatiat. utique in effossis gurgitibus perpetuas ariditates ostendit,\net cum eis uitae meritum clausit, mortis aditum patefecit, dicente\n\n\n\n\n\n\n\n\nHieremia: duo mala faciunt populus iste. me dereliquerunt\nfontem aquae uiuae et effoderunt sibi lacus\ndetritos qui aquam non possunt portare, et iterum:\nomnes qui derelinquunt te confundantur, recedentes\na te scribantur in libro mortis; quoniam dereliquerunt\nte, confundantur recedentes a te fonte uitae.\n\nCatholicus respondit: Tu unum contra unum, ego multa baptisma\nassero contra unum. etenim paganus baptizat et Iudaeus baptizat\net Sadducaeus baptizat et multi extra regulam datae legis baptizare\nnon cessant. sed illud est unum quod uerum, illud uerum\nquod Christi, illud Christi quod patris et filii et spiritus sancti.\nhoc est uerum, hoc salubre; huic nullum est comparandum. hoc\nqui non accipit, ipse sibi et uitae meritum clausit et mortis aditum\npatefecit.\nDonatista dixit: Quodsi, ut asseris, una fides in utroque\nconsistit, cur inter fidelem aquam et perfidam iusta separatione\ndiscreuit, testante domino per Esaiam: quis nuntiauit uobis\nquia ignis ardet? quis nuntiauit uobis locum illum\naeternum? ambulans in iustitia, praedicans uiam\nrectam, odio habens facinus et iniustitiam et manus\nabstinens a muneribus et grauans aurem ut non audiat\niudicium sanguinis et comprimens oculos suos\nne uideant iniquitatem, hic inhabitabit in alta spe;\nfortis panis illi dabitur et aqua eius fidelis. a cuius\nfide perfidam separans Hieremia testante sic posuit: ut quid\niniuriantes me praeualent? plaga mea solida facta\nest: unde sanabo? facta est mihi sicut aqua mendax\nnon habens fidem.\n\n\n\n\n\n\n\nCatholicus respondit: Haeretici omnes licet in sua sibi disputatione\ndiscordent, in baptismi tamen traditione sollemni uerbo\nconcordant, sicut circumcisio una, sed fide uaria, in Iudaeis et\nSamaritanis ueteribus consistebat. necesse est ergo, sicut tunc, ita\net nunc fieri oportere conuersis, ut quod disputatione sola plectatur\nsola iterum disputatione soluatur, ut audire de domino possint:\niam mundi estis propter sermonem quod locutus sum\nuobis; manete in me, et ego in nobis. omnia enim in\nfigura contingebant illis, scripta sunt autem ad correptionem\nnostram, in quos fines saeculorum deuenerunt.\nDonatista dixit: Ezechiel quoque sic dicit: et uidebant\nquia plures sunt qui auerterunt aquam antiquae\npiscinae, et non aspexerunt ad eum qui fecit eam ab\ninitio, et eum qui illam condidit non uiderunt. inaudita\ndementia perfidorum, nec diuinis uelle uocibus credere nec\napostoli simplicem doctrinam erroris sui faucibus uelle seruare!\n\nCatholicus respondit: Absit, absit ut aquam antiquae piscinae,\nsicut uos, in partem ducamus aut diuinis eloquiis non credamus.\nquod legimus credimus et quod credimus praedicamus. audi\nquae sit origo nostra et ubi eius aqua diffusa. in Zacharia sic\nhabes: exibunt aquae uiuae de Hierusalem; medium\nearum ad mare (orientale et medium earum ad\nmare) nouissimum — hoc est ab Hierusalem usque ad fines\nterrae —; aestate et hieme erunt — id est omni tempore\nerunt - ; et erit dominus rex super omnem terram,\nhoc est omni terrae Christus dominabitur, non Donatus. haec est\npossessio, haec hereditas Christi quae a sanctis colitur et perenni\nfonte rigatur, de qua ei dictum est: dabo tibi gentes hereditatem\ntuam et possessionem tuam terminos terrae.\n\n\n\n\n\n\nqui in ipsa est, heres ascriptus est, qui in ipsa non est, iam damnatus\nest et morti destinatus est, scriptura dicente: qui egressus\nfuerit domus tuae fores, ipse sibi reus erit.\nDonatista dixit: Hinc sibi deus unicum baptismum esse\nproclamat, hinc apostolus unum cunctis dixisse confirmat, deo per\nSalomonem probante: hortus conclusus, soror mea sponsa\nmea, fons signatus, puteus aquae uiuae, paradisus\ncum fructu pomorum.\n\nCatholicus respondit: Recordare legem et aduerte diligenter\net uide quod ex hoc paradiso, ex hoc horto concluso, ex hoc\nfonte signato etiam foris salutis unda decurrat, quae uadit contra\nAssyrios, contra uos uidelicet Donatistas. ex Assyriis enim Samaritani\nilli nascuntur qui uobis sunt comparati. ipse est, inquit\nscriptura, fluuius qui uadit contra Assyrios, contra inimicam\ndei populo gentem. non pro illis uadit, sed contra. quibusdam\nenim-est odor mortis in morte, quibusdam uero\nodor uitae in uita. sicut enim, qui manducat et bibit\nsanguinem domini indigne, iudicium sibi manducat et\nbibit, sic et qui accipit indigne baptisma iudicium sibi accipit, non\nsalutem. nam et ludas proditor bonum corpus et Simon magus\nbonum baptisma Christi percepit, sed quia bono bene non usi\nsunt, mali male utendo deleti sunt. bonum est baptisma, bonum\nest Christi sanguis et corpus, bona est et lex, sed si quis\nea legitime utatur. neque quia et foris est diuina non est,\naut quia ab alienis habetur aliena putabitur, aut quia a malis\niniuste tractatur a nobis iuste damnabitur. aqua paradisi aqua trinitatis\nest. hanc ubi agnoscimus, paradisi non negamus, hanc ubi non\nperspicimus, paradisi omnino non dicimus. quaecumque foris nata\n\n\n\n\n\n\nest, paradisi nullo modo dicenda est: ut puta Manicheus, quia\nnumquam fuit in paradiso nec sicut uos de ecclesia foras egressus\nest, aqua paradisi putandus (non) est, quia foris exortus est. hic\nopus habet ut uiuat, (ne) in aeternum moriatur, sed ut legitime\nuiuat in -ipsa uiuat, ne iudicium manducet et bibat.\nDonatista dixit: E contra apostolus dixisse testatur: unus\ndeus, una fides, unum baptisma. nulla in diuina doctrina\nuarietas, per omnia dominum sequitur seruus, in nullo differt a\nmagistro discipulus.\n\nCatholicus respondit: Quem sequeris, quem imitaris, quem huius\nflagitii arbitraris auctorem? da mihi aliquem sanctorum post trinitatem\nrebaptizare, quod facis. lege mihi non illas scripturas,\nquarum auctoritate non teneor, sed noui et ueteris testamenti,\nquibus utrique subicimur. si unum est baptisma, cur duplicas\nunum? non enim aliud iteras quam quod inuenis uerum. quoniam\nergo quae destruxistis ea, sicut dixit, reaedificatis, praeuaricatores\nuos esse monstratis.\nDonatista dixit: Aut si unum putas cum reis aliqua permixtione\nconiunctum sacramentum baptismi, audi prophetas quibus\nsit recte dispensum, dicente Salomone: fons uitae in manibus\niusti.\n\nCatholicus respondit: Bene de uobis dominus dixit; qui errorem\nuestrum ante praeuidit: uos qui iustificatis uos coram\nhominibus, deus autem nouit corda uestra, quia quod\naltum est hominibus abominabile est apud deum. si\niustus es et fons uitae in manu tua est, non homo, sed deus es.\nad te confugiatur, tibi credatur, in te spes omnis uitae ponatur,\nipsum baptisma in nomine tuo detur et de domino taceatur, uis\nscire ubi hunc fontem uitae requiras? in psalmo habes: apud\nte est fons uitae et in lumine tuo uidebimus lumen.\n\n\n\n\n\n\nnon legisti: filius malus superbos oculos habet, filius\nmalus ipse se iustum dicit, exitus autem suos non\nabluet? nisi (te) ut hominem reum esse cognoueris, nisi te\npeccatorem ueraci corde clamaueris, iustificari omnino non poteris,\ndicente propheta: dic tu iniquitates tuas, ut iustificeris.\net Iohannes apostolus: si dixerimus quia peccatum non\nhabemus, nos ipsos decipimus et ueritas in nobis non\nest.\nDonatista dixit: Et Dauid dicit: oleum autem peccatoris\nnon inpinguet caput meum.\n\n\nCatholicus respondit: Da ergo mihi aliquem tuorum quem probes\nnon esse peccatorem, ut oleum uestrum non possit esse peccatoris,\ncum scriptum sit: nullus est hominum qui non\npeccet. interpres male, desuper lege, ut sensum possis accipere.\nsic ait: corripiet me iustus in misericordia et increpabit\nme; oleum autem peccatoris non unguat caput\nmeum, hoc est: melior est misericors increpatio quam lenis adulatio,\nsicut et illud: meliora sunt uulnera amici quam\nuoluntaria oscula inimici. oleum peccatoris blandimentum est\nadulatoris, de quo alibi dicit: molliti sunt sermones eius super\noleum et ipsi sunt iacula. oleum iusti spiritus est dei, dicente\nPetro: Iesum a Nazareth, quem unxit deus spiritu\nsancto. desine itaque spiritum sanctum oleum dicere peccatoris,\nne deum incipias asserere peccatorem.\nDonatista dixit: Aperta confectio perfidorum isto loco monstratur,\nquae inimica praesumptione a facinoroso sacerdote contacta polluitur,\ncuius sacrificium uelut oleum uoce diuina respuitur. facineros\nu s, inquit, qui sacrificatmihi (uitulum) uelut quicanem\n\n\n\n\n\n\noccidat, et qui offert similaginem quasi sanguinem\nporcinum, et qui offert thus in memoria quasi blasphemus.\n\nCatholicus respondit: Certum est quod sacerdotis et plebis\nexecretur deus ac despiciat holocausta, si bona non affuerit conscientia.\naut si de sacerdotibus solum dictum cupis intellegi,\nquomodo apud uos facinorosorum non polluitur confectio sacerdotum?\ndicis: \\'quamdiu mali latent inquinare non possunt, propter\nquod scriptum est: quae occulta, mihi, quae manifesta\nsunt, uobis\\'. si ergo quamdiu mali latent inquinare non\npossunt, cur longe positas nationes, quibus nomen Donati et Caeciliani\nhabetur incognitum, rebaptizare non times? quis uestrum\naliquorum mala in eorum pertulit aliquando notitia? et si pertulisset\net non probasset, in nullo prorsus obesset iuxta illud:\nquae occulta sunt, mihi, quae manifesta sunt, uobis.\nDonatista dixit: Adhuc eius aquas Ambacum propheta\nspiritu manifestat: inposuisti, inquit, in mari equos tuos\nturbantes aquas multas. me contempsit Galaat ciuitas,\nquae operatur stulta turbans aquas. et fortitudo\ntua sicut hominis piratae.\n\n\nCatholicus respondit: Agnosce in te tua tela, sicut scriptum est:\ngladius eorum intret in corda ipsorum et arcus eorum\nconfringatur. fortitudo tua, Donatista, sicut hominis\npiratae, qui uiribus rebaptizas, uiribus in aqua pugnas, uiribus\nin aqua necas. ista gerens pirata captus occideris, nisi conuersus\npaenitueris et regi Christo in catholica militaris.\nDonatista dixit: Si ergo unico fonti ecclesia gloriatur, utique\ntraditorum spelunca est, quae in aquarum multitudine extollitur\net baptismi sui ebrietate confusa cum regibus fornicatur,\ndicente Iohanne: ueni, ostendam tibi damnationem\n\n\n\n\n\n\nmeretricis magnae sedentis super aquas multas, et inebriati\nsunt omnes inhabitantes terram a uino fornicationis\neius. rogo quae sunt aquae multae nisi plura baptisma?\nquae mulier fornicaria nisi traditorum spelunca, quae regum\nuoluptatibus seruit obnoxia,.a quibus persecutionis poculum bibens\nebria caecitate populis miscet et in amentia quos rigauerit ducit?\ncuius accessu sapientissimus Salomon interdixit: ab aqua, inquit,\naliena abstine te et de fonte alieno ne biberis, ut\nlongum uiuas tempus, et adicientur tibi anni uitae\ntuae. fons aquae tuae priuatus sit tibi: ne quisquam\nextraneus communicet tibi. solus ergo priuatum non habet\nfontem, qui ui meretricis aquarum possidet multitudinem. Iohannes\nquoque apostolus aquarum multitudinem inprobat dicens: et dixit\nmihi angelus: aquas quas uidisti, super quas sedet\nfornicaria illa, populi, turbae et nationes sunt.\n\n\nCatholicus respondit: Ut uideo, ubicumque aqua nominata est\nmale bene, baptisma credidisti. si in bono, tibi, si in malo, mihi\nillam tribuere uoluisti, ut de uobis impleretur quod Paulus apostolus\ndixit: nescientes neque quae locuntur neque de\nquibus affirmant. quemadmodum enim Iamnes et\nMambres restiterunt Moysi, ita hi resistunt ueritati.\nangelus dicit: aquas quas uidisti, populi, turbae et nationes\nsunt. et tu angelo exponenti resistis et dicis: \\'rogo\nquae sunt aquae multae nisi plura baptisma? quae mulier fornicaria\nnisi traditorum spelunca?\\' si et traditorum uocabula cupis\naddiscere, habes uestros, Siluanum Cirtensem Felici curatori sacramenta\ntradentem, habes Marianum ab Aquis Tibilitanis Romano\ncuratori tres codices offerentem, habes Uictorem Rusiccaziensem\n\n\n\n\n\n\nquattuor euangelia ueluti deleticia conburentem, qui Caecilianum\nabsentem damnare ausi sunt innocentem. haec est spelunca latronum,\nhaec progenies traditorum, haec mulier fornicaria, quae\nrelicto Christo Donato prostituit lupanaria, cuius domus iuxta\nSalomonem secessus est mortis, cuius uiae sunt inferorum, quae\nse mundam uocat cum sit sordibus plena, quae se innocentem\nclamat cum sit sceleribus inretita, quae pudenda committit et facta\nsua in alteram dicit, ne prior audiat quae commisit. de factis enim\nuestris catholicos infamatis, ut populos a domino separetis. proinde\nquod quasi tuos, ut ab aqua nostra se abstineant, hortaris et dicis:\nab aqua aliena abstine te et de fonte alieno ne biberis.\nfons aquae tuae priuatus sit tibi: ne quisquam extraneus\ncommunicet tibi, quis non uideat prophetam coniugibus\npudicitiam commendasse et te a ueritate procul errasse?\naut si fonti tuo communicare nullus debeat extraneus, cur extraneos\nquaeris, cur catholicos rebaptizas?\nDonatista dixit: Claret ergo apud traditores esse multitudinem\naquarum, ubi diuersa schismatum semina, ubi haereticorum\nmultimodas pestes, ubi Manicheorum detestanda sordium feculenta\nuel in abruptum cenosi gurgitis lacum in aeterna morte abreptos\nCharybdis uidit et exterminii oleum flammis edacibus animauit.\nCatholicus respondit:s o probare, o errare, o delirare! claret\nergo apud traditores esse multitudinem aquarum, ubi diuersa\nschismatum semina, ubi haereticorum multimodas pestes, ubi\nManicheorum detestanda sordium feculenta? quomodo probas nobiscum\nesse schismaticorum multimodas pestes? si nobiscum essent,\nnon haeretici, sed catholici essent.\nDonatista dixit: Audi dicente Salomone: muscae moriturae\nexterminant confectionem suauitatis. olei est\nergo genuina suauitas, quae si tactu inprobo fuerit uiolata fit\n\n\n\n\n\n\ningrata confectione polluta. et recte spiritus sanctus inmundis\nalitibus traditores aequauit, quod in aliena mensa inprobi corruant\net olei suauitatem inmundis tactibus foedent.\n\nCatholicus respondit: Quis tactu inprobo uiolat? qui quod inuenit\nseruat, aut qui confectum inpudenter exterminat? quando oleum\nuestrum tetigimus, quando spiritum sanctum iniuciando fugauimus?\ndocete aliquem nostrum in diuinitatis oleum inprobe cecidisse aut\ntrinitatis baptisma sicut uos inlicite uiolasse. muscae moriturae\nDonatistae circumuolant per totius corporis membra; sicubi repperiant\nuulnerata, sana pungunt, aegra lambunt et eorum ulceribus\npeccatorum uermes fundunt, quae conscientiam mordeant,\nquae animam finiant, quae putredinem nutriant, quae nec ipsis\nmortuis cadaueribus parcant. muscae moriturae cum oleum exterminant\noleo perimuntur; neque enim uiuitis, qui spiritum sanctum\nexflatis.\nDonatista dixit: Hoc proprie Dauid sanctissimus nostrae\nfidei regulam subministrans edocet, eundem peccatoris oleum nec\nsalutem afferre nec cuiusquam caput debere contingere. oleum,\ninquit, peccatoris non unguat caput meum. ergo diligenti\nexamine peccatoris requirenda persona est, si non de sacerdote\nsacrilego, ut profani asserunt, dominus dixit.\n\nCatholicus respondit: Cum sis peccati conscius, audes dicere:\npeccatoris requirenda persona est\\'? audi quae sit peccatoris ista\npersona. apostolus dixit: omnes pebcauerunt et egent\ngloria dei, et Salomon: nullus est hominum qui non\npeccet, et Iob: si in angelis suis repperit prauitatem,\nquanto magis in filiis hominum qui terrenum habent\ndomicilium! haec est persona peccatoris, id est, omnis homo\npeccator. si sacerdos es, homo es, et si homo es, peccator es.\nquem te ipsum facis? dixisti te solum esse sanctum, solum iustum,\nsolum sine peccato, solum sine macula. dixisti tuum esse baptisma,\n\n\n\n\n\n\ntuum oleum sanctum, tuam mensam dominicam, tua illa omnia\nquae fidelibus diuinitus tribuuntur. quid restat, nisi ut scelerate\net impie deum te esse pronunties? sed audi quid caput superbiae\naudire meruit: quomodo cecidisti de caelo, lucifer,\nqui mane oriebaris, qui uulnerabas gentes, qui dicebas in\ncorde tuo:super caelum ascendam, super astra\ndei exaltabo sedem meam. sedebo in monte testamenti\nin lateribus aquilonis, et ero similis altissimo?\nuerumtamen in infernum descendes et in profundum\nlaci. nisi ergo paenitueris, nisi conuersus fueris, nisi deposita\nsuperbia peccatorum ueniam postulaueris, audies quod et ille,\nquia, cum sis homo, facis te ipsum deum.\nDonatista dixit: Similiter dominus per Aggaeum prophetam\ninmundos tactus inquinamenta conferre nec pollutum quemquam\nposse sancire, si inlicita praesumptione conetur attingere\nquod sanctum uideat contineri, salubri expositione monstrauit,\ndum pro nobis prophetam cautum exhibuit: interroga, inquit\ndominus, sacerdotes dicens: si alligauerit homo carnem\nsanctam in summo uestimento et tetigerit summitas\nuestimenti aliquam creaturam panis aut uini\naut olei, si sanctificatur? et responderunt sacerdotes\net dixerunt: non. et dixit dominus: si tetigerit\ninquinatus in animam horum aliquid, si inquinabitur?\net dixerunt sacerdotes: inquinabitur. et dixit\ndominus: sic et populus hic et sic gens ista: omnis\nqui illuc accesserit inquinabitur.\n\nCatholicus respondit: Hoc aduersum te usus es testimonio,\nqui donum dei in tuo ponis arbitrio. si enim tactus sancti inmundi\ninquinamenta non tollit, uanum est quod geritis, quod\nconficitis, quod lauatis. si tetigerit, inquit, quod sanctum\nest creaturam panisaut uiniuelolei, sanctificabitur?\n\n\n\n\n\n\net responderunt sacerdotes et dixerunt: non. ubi est\nquod uos extollitis, quod sanctitatem uestram munditiam conferre\niactatis? aut si illud mouet quod ait: sic populus hic et sic\ngens ista: omnis qui illuc accesserit inquinabitur,\ndocete Aggaeum qui ista docebat de medio eiusdem plebis exisse,\nne inter eos esset et ipse pollutus. tactus ille opera significat.\nsi sanctus, inquit, tetigerit inmundum, non sanctificabitur; si inmundus\ntetigerit sanctum, inquinabitur, id est:. facilius sanctus\nqui iunctus fuerit genti huic pessimae pessimatur quam gens ista\nin melius commutetur, quia procliuius ad imitationem malorum\ncurritur quam ad uirtutes bonorum animus excitatur, sicut melli\nplurimo parum absentii iniectum uelocem amaritudinem trahit,\nmellis uero etiamsi duplum iniciatur, non poterit eius obtinere\ndulcedo. exeundum nobis est e medio malorum mente, non carne,\noperibus, non corporibus. nolite, inquit apostolus, communicare\noperibus infructuosis tenebrarum. <operibus> ait,\nnon \\'altaribus\\'. scriptum est enim in Esaia: qui dicunt: recede\na me, non adpropinques mihi quia inmundus es, isti\nfumus erunt in ira mea, ignis ardens tota die. si te\nhominum dicta non terrent, saltim dei minantis ira conuertat.\nDonatista dixit: Numquam latro in lucem protulit praedam,\nsemper operarii noctis gratam bonis omnibus lucem saeuius\nhorruerunt; solus traditor nec dei minis frangitur et in aliena\nueste inprobus gloriatur. contra quem per Sophoniam dominus\nproclamat nec auditur: erit in die, inquit, sacrificii domini\net uindicabo in principibus et in omnes uestitos\nueste aliena.\n\nCatholicus respondit: Tua non timeo crimina, quia mea munita\nest conscientia. quem dicis tradidisse, nomen locumque traditoris\nostende. numquam id ualebis ostendere, sicut nec antea ualuisti.\nsed etsi aliquem protuleris, mihi obesse non poterit, dicente\n\n\n\n\n\n\ndomino: anima patris mea est, anima filii mea est. anima\nquae peccauerit sola morietur. ego tamen non in\naliena ueste congaudeo, qui in catholica fide semper exulto. illa\nest quam habeo, qua me in die redemptionis misericors et benignus\npater in decore ucstiuit: afferte, inquit, stolam illam primam\net induite illum, quia hic filius meus mortuus\nerat et reuixit, perierat et inuentus est, illam nimirum\nde qua Paulus apostolus dixit: quotquot in Christo baptizati\nestis, Christum induistis. hanc habeo, in hac gaudeo,\nin hac semper gloriosior apparebo. haec est quam uos aut ut\nlatrones abstulistis aut miseri sordidatis.\nDonatista dixit: In quantum enim inprobitas deuios\nerrores alienis bonis cupit astruere et falsa catholica mendacii\nnebulas conatur obtegere, per colles tortuosos incedit, cui per\nHieremiam dominus contradictor obuiauit: nolite, inquit, fidere\nuobis in uerbis falsis, quia per omnia non proderunt\nuobis, dicentes: templum domini templum dei est. et\ndominus in Deuteronomio: attende tibi, ne offeras holocaustomata\nin omni loco quemcumque uideris, sed in\nloco quem elegerit dominus deus tuus in tribu tua,\nin hac offeres holocaustomata et ibi facies omnia\nquaecumque praecipio tibi hodie.\n\nCatholicus respondit: Optime et saluti tuae multum conueniens\ntestimonium posuisti: attende tibi, ne offeras holocaustomata\nin omni loco quemcumque uideris, sed in\nloco quem elegerit dominus deus tuus in tribu tua,\nin hac offeres holocaustomata et ibi facies omnia\nquaecumque praecipiet tibi. audi ergo qui sit locus electus\net quae tribus domini praedicata. in psalmo centesimo tricesimo\nprimo habes: quoniam elegit dominus Sion,\nelegit eam in habitationem sibi; haec requies mea\nin saeculum saeculi, hic habitabo, quoniam elegi\neam. item in psalmo centensimo uicesimo primo: stantes\n\n\n\n\n\n\nerant pedes nostri in atriis tuis, Hierusalem Hierusalem,\nquae aedificatur ut ciuitas. illuc enim\nascenderunt tribus, tribus domini testimonium Israhel.\nhic est locus electus, hic mons sanctificatus, haec ciuitas\nsuper montem posita ita ut abscondi -non possit, haec radix\ncatholica, haec uitis fructifera longe lateque diffusa, quae in.\nEcclesiastico clamat et dicit: in Sion fundata sum et in\nHierusalem potestas mea. sic enim oportuit pati Christum\net resurgere a mortuis tertia die, et praedicari\nin nomine eius paenitentiam et remissionem\npeccatorum per omnes gentes, incipientibus ab Hierusalem.\nrecte me argueres, si in hac hereditate maneres. at\ncum in hac dei patris hereditate non maneas, in hac Christi\nregis tribu non milites, cur desertor corripis militem, cur reus\nincrepas innocentem? et ego tibi dico: attende tibi, ne offeras\nin omniloco — hoc est in omni haeresi — et dicas: \\'et hic\nest deus et ibi est deus\\', sed in loco quem elegerit dominus deustuus in\ntributua — hoc est in tribu eius —, ibi\nofferes holocaustomata tua et ibi facies omnia quaecumque\npraecepta sunt tibi. hoc fac, et uiues.\nDonatista dixit: Baptisma itaque dici non potest quod\naquarum turba dispersit, quod ab ecclesiae fonte malitia separauit,\nquod sterilis unda siccauit, quod nec angelum uidit nec prophetam\nqui se mederi posset inuenit, sicut in libro Regnorum quarto\nletales aquas Helisaeus sanctissimus discussa morte sanauit et\nmaritante sermone in fetus uberes meare permisit: et dixerunt\nuiri ciuitatis ad Helisaeum: ecce commoratio ciuitatisbona,\nsicutet tu, domine, uides, sed aquae malae\net steriles sunt hic. et dixit Helisaeus: accipite\nmihi unum uas fictile et mittite in eum sale. et acceperunt\nillud, et uenit ad exitus aquarum et proiecit\n\n\n\n\n\n\nsal et dixit: haec dicit dominus: sanaui aquas istas\net non erit mors in eis neque sterilitas. et sanatae\nsunt aquae usque in hanc diem.\n\nCatholicus respondit: Gratias deo patri, qui quod futurum\nostendit in nobis fidelis impleuit. gratias, inquam, deo patri, qui\nnobis non angelos solum, non prophetas, sicut prius, in Hiericho\nnostram, id est in hunc mundum, sed proprium filium destinauit,\ndominum uidelicet angelorum et principem prophetarum, qui\naquarum sterilitatem, hoc est gentium infecunditatem, discussa\nmorte sanaret. accepit uas fictile, hoc est corpus fragilitatis humanae,\nsal misit, id est sapientia diuina repleuit, in aquam proiecit,\nhoc est in Iordane descendit, aquas suo descensu sanauit, id\nest gentes suo aduentu redemit, et maritante sermone ecclesiam\nex gentibus congregauit et in fetus uberes longe lateque diffudit.\nhoc in nobis impletum qui non uidet caecus, qui non credit\ninsanus est. attende uberes fetus, dic ubi haec non sit ecclesia,\ndic ubi tua praeter in angulo Africae inueniatur male collecta\ntamquam sarmentum inutile. ex hac ubi praecisa est ibi remansit;\nultra extendi non potuit, quia de radice praecisa statim exaruit.\nDonatista dixit: Accepit una ciuitas saluatoris aquae substantiam,\naccepit et olei dona una cum liberis uidua nec beneficium\ndiuinum passim propheta commisit nisi ei, quam unum\nuas olei habere cognouit, Regnorum ueritate probante: et mulier\nuna ex mulieribus prophetarum clamabat post Helisaeum\ndicens: seruus tuus uir meus mortuus est, et\ntu scis quoniam seruus tuus erat timens deum. et\necce quibus debeo uenerunt accipere duos filios\nmeos in seruos. et dixit Helisaeus: quid faciam?\nindica mihi quid est tibi in domo tua. at illa dixit:\nnon est mihi ancillae tuae aliquid in domo nisi uas\nunum olei. et dixit Helisaeus: uade, pete tibi uasa\n\n\n\n\n\n\n\n\n\n\nde foris ab omnibus commorantibus tecum, uasa copiosa,\net introibis et claudes ostium ad te et ad filios\ntuos, et implebis uasa oleo et reddes debitum. Helisaeus\nenim per ueri baptismi liniamenta operatus est. nam quia\ntuum non conprobo, ideo tuos fideles exsufflo.\n\n\nCatholicus respondit: Omnes enim hoc faciunt quod et tu.\nomnes fideles exsufflant, dum unicum baptismi sibi uindicant\nsacramentum. talem cum inueneris, non capies, non tenebis, non\nisto uinculo colligabis, sed agnito signo piratico, ut tecum artem\nperagat, securum abire permittes?\nFulgentius dixit: Absit ut abire permittam, quoniam\ndeus dixit: compelle omnes introire, ut impleatur domus\nmea. qui \\'omnes\\' dixit, nullum exceptauit.\n\nAugustinus respondit: Quid ergo facies?\n\nFulgentius dixit: Docebo illum ecclesiam meam esse certissimam.\n\nAugustinus respondit: In quo? numquid Christum, qui a patre\nomnes gentes accepit, ad Africanam particulam tantum remansisse\nmonstrabis?\n\nFulgentius dixit: Dicam quod in paucis constet.\n\n\nAugustinus respondit: Quid, si et eius paucos habebit? omnes\nenim in comparatione catholicae paucos habent.\n\nFulgentius dixit: Ostendam quoniam haec est uera, quae persecutionem\npatitur, non quae facit.\n\nAugustinus respondit: Quid, si et eius persecutionem omnino\nnon fecit?\n\nFulgentius dixit: Insinuabo secundum apostolum, quod ecclesia\nmea rugas et maculas sola non habeat.\n\nAugustinus respondit: Continuo probabitur habere. scriptum\nest enim: nemo mundus a sorde, nec si unius diei fuerit\nuita eius super terram. sed quid pluribus? quolibet\n\n\n\n\n\n\ningenio capies et tenebis, quomodo suscipis qui fideles tuos forte\nretinxit, qui spiritum sanctum in corde credentis extinxit?\nFulgentius dixit: Distringo illum, exsufflo et in remissione\npeccatorum uera aqua baptizo.\n\nAugustinus respondit: Quomodo eius peccata dimittis, cum\nscriptum sit blasphemiam spiritus sancti in saeculum dimitti non\nposse? sed hoc omittamus, alterum uideamus. dic et Maximianistae,\naemulo tuo, quod et mihi dixisti: \\'quomodo alter habere potest,\nsi mihi soli concessum est? aut si iuri tuo asseris traditum,\nquare comprobas alienum?\\' respondebit et iste Maximianista:\n\\'quomodo alter habere non potest, cum et mihi sicut tibi tu probaueris\nesse concessum? christianos enim meos et clericos extra\necclesiam tuam baptizatos uel ordinatos absque ulla demutatione\nbaptismi uel honoris in integro recepisti! quod tibi Marcellini\ngestis obiectum refellere nullatenus ualuisti.\n\n\nItem Augustinus respondit: Si iustus es, cur sententia tua\ndiuersa est? cur Maximianistam suscipis et meos fideles exsufflas?\n\nFulgentius dixit: Quia ille meus erat.\n\nAugustinus respondit: Et tu mens eras. cur in schismatico tuo\npius, in catholico impius et inplacabilis perseueras?\nFulgentius dixit: Plus peccasti, et ideo in te aliter\nuindicatur.\n\nAugustinus respondit: Quid ergo? baptisma pro uindicta ponis\net quod ad salutem promittitur a te pro poena tribuitur? si in\nbaptismo non delicta donas, sed peccata castigas, si in aqua non\nliberas, sed flagellas, piratam esse te aperte demonstras. sed tamen\nquid plus peccaui, quid feci?\n\nFulgentius dixit: Codices tradidisti et idolis immolasti.\n\nAugustinus respondit: Doce. non feci; facta tua mihi subponis.\n\nFulgentius dixit: Pater tuus fecit.\n\n\nAugustinus respondit: Ego patrem nescio nisi deum. scriptum\nest enim: nolite uobis uocare patrem super terram;\nunus est enim pater uester caelestis.\n\n\n\n\n\n\n\n\n\nFulgentius dixit: Patrem tuum dico Caecilianum. ipse tradidit,\nipse turificauit, ipse omnia mala commisit.\n\nAugustinus respondit: Lege - quis illum accusauit, quis conuicit,\nquis coram positum condemnauit. esto, fecit quod non fecit: numquid\nfilius pro patre damnabor, cum scriptum sit: anima patris\nmea est et anima filii mea est. anima quae peccauerit\nsola morietur?\n\nFulgentius dixit: Tu filius eius non quidem tradidisti, sed\nnobis persecutionem fecisti.--\n\nAugustinus respondit: Equidem non feci, credo tamen quod\nmei facere potuerunt. quaero causam quare. quid, si merebamini?\nnon enim malos persequi peccatum est. nam et sanctos et sanctum\nsanctorum dominum malos legimus persecutos. daemones namque\npersecutionem domini non ferentes clamabant: quid nobis et\ntibi, Iesu fili dei? uenisti perdere nos? et Paulus\nElimam magum ultus est caecitate et blasphemum hominem tradidit\nsatanae, et Petrus Ananiam et Sapphiram eius uxorem\nmendaces occidit et Simonem magum tamdiu persecutus est, donec\nmorte perimeret. sed et Dauid in persona Christi clamat et\ndicit: persequar inimicos meos et conprehendam illos,\net non conuertar donec deficiant. affligam illos nec\npoterunt stare. non igitur omnis qui persecutionem passus\nest iustus continuo putandus est, sed qui propter iustitiam passus\nest, ille profecto beatus est dicente Petro: quae enim\ngloria est, si peccantes colaphizantes suffertis? sed\nsi bene facientes patimini et patienter sustinetis,\nhaec est gratia apud deum.\nFulgentius dixit: Sancti quos memoras edicta iudicum\nsaecularium non meruerunt, quod uestri fecerunt.\n\nAugustinus respondit: Licet aut non licet. si licet, de licito\nmurmurare non decet; si non licet, tuum crimen emenda, dum\nlicet. Maximianistas enim schismaticos tuos, sicut gesta declarant,\net auctoritatibus iudicum saecularium et amminiculis ordinum\n\n\n\n\n\n\nuariorum et exsecutione militum diuersorum institutis defensoribus\necclesiae persecutus es, ut eos a suis basilicis pepulisses. qui me\nincrepas, cur non te ipsum primum emendas?.\nFulgentius dixit: Ideo schismaticis nostris basilicas tulimus,\nut uerae ecclesiae redderemus.\n\n\nAugustinus respondit: Hoc et nostri fecerunt uobis; suis schismaticis\ntulerunt et matri catholicae tradiderunt. quod uestri\nfecerunt pro pace Donati, hoc nostri fecerunt pro pace corporis\nChristi.\nFulgentius dixit: Uos estis schismatici, qui et turificastis\net codices tradidistis.\n\nAugustinus respondit: Efficiamur infirmis infirmi, ut infirmos\nlucri faciamus. uideo quod fieri non potest. pars Donati totum\nChristi deuicit, angularis Africanus orbem terrarum exclusit, gens\nuna. uniuersas gentes addixit, sarmentum de uite praecidit - et\nramusculos arborum amputauit. saltem priorum tuorum circa. nos\nconstituta seruares: non rebaptizares, sed per paenitentiam errantium\nut aestimas animas liberares. relege decreta patrum tuorum\net uide, quid de traditoribus, turificatis et schismaticis, cum\naduersus Caecilianum Carthaginem conspirati uenissent, fieri opor- .\ntere decreuerunt. Marcianus uester inter ceteros talem sententiam\nprotulit dicens, quam utique septuaginta qui aderant cum non\ninprobant probant. (in euangelio/ inquit, \\'suo dominus ait: ego\nsum uitis uera, et pater meus agricola. omnem palmitem\nin me non afferentem fructum excidet et proiciet,\net omnem manentem in me et fructum ferentem\npurgat illud. sicut ergo palmites infructuosi amputati proiciuntur,\nita turificati, traditores, abhorrentes deo manere in ecclesia\n\n\n\n\n\n\ndei non possunt, nisi cognito ululatu suo per paenitentiam reconcilientur.\nunde Caeciliano in schismate a traditoribus ordinato\nnon communicare oportet\\'.\n\nHaec est patrum tuorum fixa sententia. ecce, quod absit, nos\ntradidimus, nos turificauimus, nos schisma commisimus: cur transgredimini\nmandatum seniorum, ut uestras traditiones statuatis?\nsicut palmites, inquit, infructuosi amputati proiciuntur, ita turificati,\ntraditores et qui in schismate a traditoribus ordinantur\nmanere in ecclesia dei non possunt, nisi cognito ululatu suo\nper paenitentiam reconcilientur: per paenitentiam, non per tinctionem.\nsi dignaris, uel tui te principes uincant. aut illorum confirma\ndecreta et tua depone figmenta, aut si tua uis ualere\nstatuta, illos errare pronuntia. si apud uos ueritas regnat, cur\ntraditio uestra discordat? saluator in euangelio suo sic ait:\nomne regnum in se ipsum diuisum desolabitur. et\nideo quoniam regnum uestrum religione diuisum est, diuisionem\nnecesse est interitus subsequatur. amen.\n"};

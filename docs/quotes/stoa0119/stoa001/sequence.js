var sequence = {"name":"Eugippius. Vita Sancti Severini","data":"DOMINO SANCTO AC MERITO VENERABILI PASCASIO DIACONO EVGIPPIVS IN DOMINO SALVTEM. Ante hoc ferme biennium, consulatu scilicet Inportuni,\nepistola cuiusdam laici nobilis ad quondam directa presbyterum\nnobis oblata est ad legendum, continens uitam Bassi\nmonachi, qui quondam in monasterio montis, cui uocabulum\nest Titas, super Ariminum commoratus, post in Lucaniae\nregione defunctus est, uir et multis et mihi notissimus. quam\nepistolam cum a quibusdam describi cognoscerem, coepi mecum\nipse tractare nec non et uiris religiosis edicere, tanta per\nbeatum Seuerinum diuinis effectibus celebrata non oportere\ncelari miracula.\nQuae cum auctor epistolae praefatae rescisset, animo prompto\nremandauit, ut aliqua sibi per me eiusdem sancti Seuerini\nmitterentur indicia, quibus instructus libellum uitae eius scriberet\nposterorum memoriae profuturum. hac ego protinus\noblatione compulsus commemoratorium nonnullis refertum\nindiciis ex notissima nobis et cotidiana maiorum relatione\ncomposui, non sine magno maerore animi, iniustum scilicet\nreputans, ut te superstite laicus la nobis hoc opus efficere\nrogaretur, cui et modus et color operis non sine praesumptione\nquadam possit iniungi, ne forsitan saeculari tantum litteratura\npolitus tali uitam sermone conscriberet, in quo multorum\nplurimum laboraret inscitia et res mirabiles, quae diu quadam\nsilentii nocte latuerant, quantum ad nos attinet ignaros liberalium\nlitterarum, obscura disertitudine non lucerent.\nsed non\nultra lucernae illius igniculum te uelut sole splendente perquiram:\ntantum ne mihi peritiae tuae radios nube quadam\nexcusationis obducas, imperitiam propriam uidelicet accusando.\nnoli, obsecro, tam duris me uerberare sermonibus, dum dicis:\nquid tibi aquas expectare de silice? iam utique non expecto\nde silice plateae saecularis, sed a te, qui spiritalibus spiritalia\n\n\n\n\ncomparans nos de firmissima petra illo quo profluis orationis\nmelle recreabis: de quo iam nectareum suauissimae promissionis\ngustum dirigens praecipis, ut commemoratorium uel indicia\nuitae saepe dicti sancti Seuerini transmitterem: quae donec in\ntuae constructionis libellum transire mereantur, nequaquam\nanimum recensentis offendant.\nquisquis enim ad construendam\ndomum architectum requirit, necessariam sollicitus materiem\npraeparat: quod si moles instar parietum impolitis componatur\nartifice tardante lapidibus, numquid aedificasse dicendus est, ubi\nnulla magistri structura prorsus interuenit, nulla rite subicitur\nfundamenti munitio? sic ego quoque pretiosam materiem ingenio\nuestro uilissima compositione uix praeparans num putari\ndebeo conscripsisse quod cupio, ubi disciplinae liberalis nulla\nconstructio, nullus grammatici culminis decor extitit?\nhabet\nplane certum fundamentum solius fidei, quo sanctum uirum\nmirandis constat claruisse uirtutibus, quod per manus linguae\ntuae nunc offero collocandum, de tui operis fastigio laudes\nChristo debitas redditurus.\nIIIa. quoque, precor, uirtutum beneficia sanitatumque remedia,\nquae uel in itinere uel hic apud eiusdem beatissimi patris\nmemoriam diuina sunt peracta uirtute, digneris adnectere:\nquae quoniam fidelis portitor, filius uester Deogratias, optime\nnouit, uerbo commendauimus intimanda, sperantes nos baiuli\nnomen etiam de tui operis perfectione iugiter esse ducturos,\n\n\n\n\n\n\nut dei fidelissimus famulus tantis uirtutibus opulentus, sicut\nad sanctorum gloriam suis per Christi gratiam meritis uehitur,\nsic ad humanam memoriam tuis litteris consecretur.\nSane patria, de qua fuerit oriundus, fortasse necessario a\nnobis inquiritur, ut inde, sicut moris est, texendae cuiuspiam\nuitae sumatur exordium, de qua licet me fatear nullum euidens\nhabere documentum, tamen quid hinc ab ineunte aetate cognouerim\nnon tacebo.\ncum multi igitur sacerdotes et spiritales\nuiri nec non et laici nobiles atque religiosi, uel indigenae uel\nde longinquis ad eum regionibus confluentes, saepius haesitarent\ninter se quaerentes, cuius nationis esset uir, quem tantis cernerent\nfulgere uirtutibus, nec ullus ab eo penitus auderet\ninquirere, tandem Primenius quidam, presbyter Italiae, nobilis\net totius auctoritatis uir, qui ad eum confugerat tempore, quo\npatricius Orestes inique peremptus est, interfectores eius metuens,\neo quod interfecti uelut pater fuisse diceretur, â€” post\nmultos itaque familiaritatis adeptae dies erupit quasi pro omnibus\net ita sciscitatus est dicens: \\'domine sancte, de qua prouincia\ndeus his regionibus tale lumen donare dignatus est?\\'\ncui uir dei faceta primum hilaritate respondit:\ncsi fugitiuum\nputas, para tibi pretium, quod pro me possis, cum fuero\nrequisitus, offerre\\\\ his talia serio mox subiciens: \\'quid prodest\\'\n\n\n\n\ninquit \\'seruo dei significatio loci uel generis sui, cam possit\nid tacendo facilius uitare iactantiam, utpote sinistram, qua\nnesciente cupit omne opus bonum Christo donante perficere,\nquo mereatur dextris socius fieri et supernae patriae cinis\nadscribi? quam si me indignum ueraciter desiderare cognoscis,\nquid te necesse est terrenam cognoscere, quam requiris? uerum\ntamen scito, quia deus, qui te sacerdotem fieri praestitit, ipse\nme quoque periclitantibus his hominibus interesse praecepit\\'.\ntali memoratus presbyter responsione conticuit nee quisquam\nante uel postea beatum uirum super hac parte percontari praesumpsit.\nloquela tamen ipsius manifestabat hominem omnino\nlatinum, quem constat ad quandam orientis solitudinem feruore\nperfectioris uitae fuisse profectum atque inde post ad Norici\nRipensis oppida, Pannoniae superiori uicina, quae barbarorum\ncrebris premebantur incursibus, diuina compulsum reuelatione\nuenisse, sicut ipse clauso sermone tamquam de alio aliquo referre\nsolitus erat, nonnullas orientis urbes nominans et itineris inmensi\npericula se mirabiliter transisse significans. haec igitur\nsola quae retuli, quotiens de beati Seuerini patria sermo ortus\nest, etiam ipso superstite semper audiui.\nindicia uero mirabilis\nuitae eius huic epistolae coniuncto praelatis capitulis\n\n\n\n\n\n\n\n\ncommemoratorio recensita fient, ut rogaui, libro uestri magisterii\nclariora. superest, ut eius orationibus tuas sociare non desinas\net indulgentiam mihi poscere non desistas.\nTempore, quo Attila, rex Hunnorum, defunctus est, utraque\nPannonia ceteraque confinia Danuuii rebus turbabantur\nambiguis ac primum inter filios eius de optinendo regno\nmagna sunt exorta certamina, qui morbo dominationis inflati\nmateriam sui sceleris aestimarunt patris interitum. tunc itaque\nsanctissimus dei famulus Seuerinus de partibus orientis\nadueniens in uicina Norici Ripensis et Pannoniorum paruo,\nquod Asturis dicitur, oppido morabatur, ubi uiuens iuxta euangelicam\napostolicamque doctrinam, omni pietate et castitate\npraeditus, in confessione catholicae fidei uenerabile propositum\nsanctis operibus adimplebat.\ndum ergo talibus exercitiis roboratus\npalmam supernae uocationis innocue sequeretur, quodam\ndie ad ecclesiam processit ex more. tunc presbyteris, clero\nuel ciuibus requisitis coepit tota mentis humilitate praedicere,\nut hostium insidias imminentes orationibus et ieiuniis ac\nmisericordiae fructibus inhiberent. sed animi contumaces ac\ndesideriis carnalibus inclinati praedicentis oracula infidelitatis\n\n\n\n\n\n\nsuae discrimine probauerunt.\nfamulus autem dei reuersus ad\nhospitium, quo ab ecclesiae fuerat custode susceptus, diem et\nhoram imminentis excidii prodens: de contumaci\\' ait oppido\net citius perituro festinus abscedo\\'. inde ad proximum, quod\nComagenis appellabatur, oppidum declinauit hoc barbarorum\nintrinsecus consistentium, qui cum Romanis foedus inierant,\ncustodia seruabatur artissima nullique ingrediendi aut egrediendi\nfacilis licentia praestabatur. a quibus tamen famulus dei,\ncum esset ignotus, nec interrogatus est nec repulsus. itaque\nmox ingressus ecclesiam cunctos de salute propria desperantes\nieiunio et orationibus atque elemosynis hortabatur armari,\nproponens antiquae salutis exempla, quibus diuina protectio\npopulum suum contra opinionem omnium mirabiliter liberasset.\ncumque salutem omnium in ipso discriminis articulo promittenti\ncredere dubitarent, senex, qui dudum in Asturis tanti hospitis\nsusceptor exstiterat, uenit atque a portarum custodibus sollicita\ninterrogatione discussus interitum sui oppidi habitu uerboque\nmonstrauit, adiciens eadem die, qua quidam homo dei\npraedixerat, barbarorum uastatione deletum. quo audito solliciti\nresponderunt: putas non ipse est, qui desperatis rebus dei\nnobis subsidia pollicetur?\\' mox igitur in ecclesia recognito dei\nfamulo senex pedibus eius prostratus aiebat ipsius se meritis\nliberatum, ne cum ceteris oppidaneis subiret excidium.\nHis auditis habitatores oppidi memorati incredulitati\nueniam postulantes monitis uiri dei sanctis operibus paruerunt\nieiuniisque dediti et in ecclesia per triduum congregati errata\npraeterita castigabant gemitibus et lamentis. die autem tertio,\ncum sacrificii uespertini sollemnitas impleretur, facto subito\nterrae motu ita sunt barbari intrinsecus habitantes exterriti,\nut portas sibi Romanos cogerent aperire uelociter.\nexeuntes\nigitur conciti diffugerunt, aestimantes se uicinorum hostium\nobsidione uallatos, auctoque terrore diuinitus, noctis errore\nconfusi, mutuis se gladiis conciderunt. tali ergo aduersariis\ninternecione consumptis diuino plebs seruata praesidio per\nsanctum uirum armis didicit pugnare caelestibus.\nEodem tempore ciuitatem nomine FauianiB saeua fames\noppresserat, cuius habitatores unicum sibi remedium affore\ncrediderunt, si ex supra dicto oppido Comagenis hominem dei\nreligiosis precibus inuitarent. quos ille ad se uenire praenoscens\na domino ut cum eis pergeret commonetur. quo cum uenisset,\ncoepit ciuibus suadere dicens:\n\\'paenitentiae fructibus poteritis\na tanta famis pernicie liberari. qui cum talibus proficerent\ninstitutis, beatissimus Seuerinus diuina reuelatione cognouit\nquandam uiduam nomine Proculam fruges plurimas occultasse.\nquam productam in medium arguit uehementer. \\'cur\\' inquit\n\\'nobilissimis orta natalibus cupiditatis te praebes ancillam et\n\n\n\n\nextas auaritiae mancipium, quae est docente apostolo seruitus\nidolorum? ecce domino famulis suis misericordia consulente\ntu quid de male paratis facias non habebis, nisi forte frumenta\ndure negata in Danuuii fluenta proiciens humanitatem piscibus\nexhibeas, quam hominibus denegasti. quam ob rem subueni\ntibi potius quam pauperibus ex his quae adhuc te aestimas\nChristo esuriente reseruare. quibus auditis magno mulier\npauore perterrita coepit seruata libenter erogare pauperibus.\nigitur non multo post rates plurimae de partibus Raetiarum\nmercibus onustae quam plurimis insperatae uidentur in litore\nDanuuii, quae multis diebus crassa Heni fluminis glacie fuerant\ncolligatae: qua dei imperio mox soluta ciborum copias fame\nlaborantibus detulerunt. tunc coeperunt omnes deum insperati\nremedii largitorem continuata deuotione laudare, qui se tabe\ndiuturnae famis interire crediderant, fatentes euidentius rates\nextra tempus glaciali solutas frigore serui dei precibus aduenisse.\nPer id tempus inopinata subreptione praedones barbari,\nquaecumque extra muros hominum pecudumque reppererant,\nduxere captiua. tunc plures e ciuibus ad uirum dei cum\nlacrimis confluentes inlatae calamitatis exitium retulerunt,\nsimul ostendentes indicia recentium rapinarum.\nille uero\n\n\n\n\n\n\n\nMamertinum percontatus est, tunc tribunum, qui post episcopus\nordinatus est, utrum aliquos secum haberet armatos, cum\nquibus latrunculos sequeretur instantius. qui respondit: milites\nquidem habeo paucissimos, sed non audeo cum tanta hostium\nturba confligere. quod si tua ueneratio praecipit, quamuis\nauxilium nobis desit armorum, credimus tamen tua nos fieri\noratione uictores\\'.\ndei famulus ait: \\'etiam si inermes sunt tlli,\nmilites, nunc ex hostibus armabuntur: nec enim numerus aut\nfortitudo humana requiritur, ubi propugnator deus per omnia\ncomprobatur. tantum in nomine domini perge uelociter, perge\nfidenter: nam deo misericorditer praeeunte debilis quisque fortissimus\napparebit: dominus pro uobis pugnabit et uos tacebitis.\nuade ergo festinus, hoc unum ante omnia seruaturus, ut ad me,\nquos ex barbaris ceperis, perducas incolumes\\'.\nexeuntes igitur\nin secundo miliario super riuum, qui uocatur Ticuntia, praedictos\nlatrones inueniunt: quibus in fugam repente conuersis\narma omnium sustulerunt, ceteros uinctos ad dei famulum, ut\npraeceperat, adduxerunt captiuos. quos absolutos uinculis,\ncibo potuque refectos paucis alloquitur: ite et uestris renuntiate\ncomplicibus, ne auiditate praedandi ultra huc audeant propinquare:\nnam et statim caelestis uindictae iudicio punientur,\ndeo pro suis famulis dimicante, quos ita consueuit superna\nuirtute protegere, ut tela hostium non eis inferant uulnera,\nsed arma potius subministrent*.\ndimissis itaque barbaris ipse\nde Christi miraculis gratulatur, de cuius et miseratione\n\n\n\n\n\n\n\n\npromittit numquam illud oppidum hostium praedas ulterius experturum:\nciues tantum ab opere dei nec prospera nec aduersa\nretraherent.\nDeinde beatus Seuerinus in locum remotiorem secedens, qui\nad Vineas uocabatur, cellula parua contentus, ad praedictum\noppidum remeare diuina reuelatione compellitur, ita ut, quamuis\neum quies cellulae delectaret, dei tamen iussis obtemperans\nmonasterium haud procul a ciuitate construeret, ubi plurimos\nsancto coepit informare proposito, factis magis quam uerbis\ninstituens animas auditorum.\nipse uero ad secretum habifcaculum,\nquod Burcum appellabatur ab accolis, uno a Fauianis\ndistans miliario, saepius secedebat, ut hominum declinata\nfrequentia, quae ad eum uenire consueuerat, oratione continua\ndeo proprius inhaereret. sed quanto solitudinem abditam incolere\ncupiebat, tanto crebris reuelationibus monebatur, ne\npraesentiam suam populis negaret afflictis.\nproficiebat itaque\nper singulos dies eius meritum crescebatque fama uirtutum,\nquae longe lateque discurrens caelestis in eo gratiae signa\npandebat. nesciunt enim latere quae bona sunt, cum iuxta\nsententiam saluatoris nec lucerna sub modio contegi nec in\nmonte posita ciuitas possit abscondi.\ninter cetera enim\n\n\n\n\n\n\nmagnalia, quae illi saluator indulserat, praecipuum abstinentiae\nmunus accipiens carnem suam plurimis subiugabat inediis,\ndocens corpus cibis abundantioribus enutritum animae interitum\nprotinus allaturum.\ncalciamento nullo penitus utebatur:\nita media hieme, quae in illis regionibus saeuiore gelu torpescit,\nnudis pedibus ambulare contentus singulare patientiae\ndabat indicium, ad cuius immanitatem frigoris comprobandam\ntestem constat esse Danuuium, ita saepe glaciali nimietate\nconcretum, ut etiam plaustris solidum transitum subministret.\nqui tamen talibus per dei gratiam uirtutibus sublimatus intima\nhumilitate fatebatur dicens: ne putetis mei meriti esse quod\ncernitis: uestrae est potius salutis exemplum. cesset humana\ntemeritas, elationis supercilium comprimatur. ut aliquid boni\npossimus, eligimur, dicente apostolo: qui elegit nos ante\nmundi constitutionem, ut essemus sancti etimmaculati\nin conspectu eius. orate immo pro me, ut non\nad condemnationis cumulum, sed ad iustificationis augmentum\nsaluatoris dona proficiant.\nhaec et his similia solebat proferre\neum fletibus, miro erudiens homines humilitatis exemplo, cuius\nuirtutis fundamento munitus tanta diuini muneris claritate\nfulgebat, ut ipsi quoque ecclesiae hostes haeretici reuerentissimis\neum officiis honorarent.\nRugorum siquidem rex, nomine Flaccitheus, in ipsis\nregni sui coepit nutare primordiis, habens Gothos ex inferiori\nPannonia uehementer infensos, quorum innumera multitudine\nterrebatur. is ergo beatissimum Seuerinum in suis periculis\ntamquam caeleste consulebat oraculum. ad quem, dum uehementius\nturbaretur, adueniens deflebat se a Gothorum principibus\nad Italiam transitum postulasse, a quibus se non dubitabat,\nquia hoc ei denegatum fuerat, occidendum.\ntunc ergo a uiro\ndei hoc responsum praedictus accepit: si nos una catholica\nfides annecteret, magis me de uitae perpetuitate debuisti\nconsulere: sed quia de praesenti tantum salute sollicitus, quae\nnobis est communis, interrogas, instruendus ausculta. Gothorum\nnec copia. nec aduersitate turbaberis, quia cito securus eis\ndiscedentibus tu desiderata prosperitate regnabis: tantum ne\nhumilitatis meae monita praetermittas. non te itaque pigeat\npacem appetere etiam minimorum, numquam propriis uirtutibus\ninnitaris. maledictus, inquit scriptura, qui confidit\nin homine et ponit carnem brachium suum et a\ndomino recedit cor eius. disce igitur insidias cauere,\nnon ponere: in lectulo quippe tuo pacifico fine transibis\\'.\nqui\ndum tali animatus oraculo laetus abscederet, perlato sibi,\nquod turba latronum aliquos captiuasset ex Rugis, uirum dei\nmisit protinus consulendum. qui sanctis eum mandatis, ne\n\n\n\n\n\n\npraedones sequeretur, domino reuelante praemonuit dicens: si\neos secutus fueris, occideris. caue, ne amnem transeas et insidiis,\nquae tibi in tribus locis paratae sunt, improuida mente\nsuccumbas: nam cito nuntius fidelis adueniet, qui te de his\nomnibus efficiat certiorem).\ntunc duo captiuorum ab ipsis\nhostium sedibus fugientes ea per ordinem retulerunt, quae\nbeatissimus uir Christo sibi reuelante praedixerat. igitur frustratis\ninsidiis aduersantum Flaccitheus incrementis auctus\nprosperioribus uitam rebus tranquillissimis terminauit.\nPost haec autem quidam Rugus genere per annos duodecim\nincredibili ossuum dolore contritus omni caruerat\nincolumitate membrorum, cuius cruciatus intolerabilis circumquaque\nuicinis factus erat ipsa diuturnitate notissimus. itaque\nnihil proficiente diuersitate remedii tandem uidua mater ad\nsanctum uirum uehiculo filium deduxit impositum et ante\nianuam monasterii proiciens desperatum continuatis fletibus\nreddi sibi unicum filium precabatur incolumem.\nsed uir dei\nsentiens a se magna deposci fletu commotus aiebat: \\'quid\nopprimor opinione fallaci? cur aestimor posse quod nequeo?\nnon est uirtutis meae praestare tam grandia: consilium tamen\ndo tamquam misericordiam consecutus a deo. tunc mandat\nmulieri, ut pauperibus aliquid pro suis uiribus largiretur. illa\nnihil morata uestem, quam induta fuerat, se uelociter exuens\negentibus diuidere properabat.\nquo audito uir dei feruorem\neius admirans iterum mandat, ut suis operiretur amictibus,\n\n\n\n\ndicens: \\'cum filius tuus tec am domino sanante perrexerit,\nopere uota supplebis\\'. indicto igitur paucorum dierum de more\nieiunio, fusis ad deum precibus ilico sanauit infirmum atque\nincolumem suis gressibus ambulantem remisit ad propria.\nqui cum postea nundinis frequentibus interesset, stupendum\nmiraculum cunctis uidentibus exhibebat. nonnulli enim dicebant:\n\\'ecce ille, qui fuerat totius corporis putredine tabefactus\\': aliis\nautem, quod ipse esset, omnino negantibus grata contentio\nnascebatur.\nex illo igitur tempore, quo est reddita sanitas\ndesperato, uniuersa Rugorum gens ad dei famulum frequentans\ncoepit gratulationis obsequium reddere et opem suis postulare\nlangoribus. de aliis etiam gentibus, ad quas tanti miraculi\nfama peruenerat, multi Christi militem uidere cupiebant.\nqua\ndeuotione etiam ante hoc factum quidam barbari, cum ad\nItaliam pergerent, promerendae benedictionis ad eum intuitu\ndeuerterunt.\nInter quos et Odoacar, qui postea regnauit Italiae,\nuilissimo tunc habitu iuuenis statura procerus aduenerat. qui\ndum se, ne humillimae tectum cellulae suo uertice contingeret,\ninclinasset, a uiro dei gloriosum se fore cognouit. cui\n\n\n\n\n\n\netiam ualedicenti: cuade) inquit cad Italiam, uade, uilissimis\nnunc pellibus coopertus, sed multis cito plurima largiturus\\'.\nFeletheus quoque rex, qui et Feba, memorati filius\nFlaccithei, paternam secutus industriam sanctum uirum coepit\npro regni sui frequentare primordiis. hunc coniux feralis et\nnoxia, nomine Giso, semper a clementiae remediis reuocabat.\nhaec ergo inter cetera iniquitatis suae contagia etiam rebaptizare\nquondam est conata catholicos, sed, ob sancti reuerentiam\nSeuerini non consentiente uiro, a sacrilega quantocius intentione\ndefecit.\nRomanos tamen duris condicionibus aggrauans quosdam\netiam Danuuio iubebat abduci. nam cum quadam die in\nproximo a Fauianis uico ueniens aliquos ad se transferri\nDanuuio praecepisset, uilissimi scilicet ministerii seruitute\ndamnandos, dirigens ad eam uir dei ut eos dimitteret postulab\nat. uerum illa facibus feminei furoris exaestuans mandata\nreportari iussit asperrima. \\'ora\\' inquit \\'tibi, serue dei, in tua\ncellula delitescens: liceat nobis de seruis nostris ordinare\nquod uolumus\\'.\nhaec igitur audiens homo dei: \\'conifdo* inquit,\nin domino meo Iesu Christo, quia necessitate compelletur explere\nquod praua uoluntate despexit*. uelox itaque secuta\ncorreptio prostrauit animos arrogantis. quosdam enim aurifices\nbarbaros pro fabricandis regalibus ornamentis clauserat arta\ncustodia. ad hos filius memorati regis admodum paruulus,\n\n\n\n\nnomine Fredericus, eodem die, quo regina senium dei contempserat,\npuerili motu concitus introiuit. tunc aurifices infantis\npectori gladium imposuere dicentes, quod, si quis ad eos absque\niuramenti praesidio ingredi conaretur, paruulum regium\nprimitus transfigentes semet ipsos postea trucidarent, quippe\ncum sibi nullam spem uitae promitterent, macerati diuturnis\nergastulis.\nhis auditis regina crudelis et impia, uestibus dolore\nconscissis, talia clamitabat: \\'o serue domini, Seuerine, sic,\nsic a deo tuo inlatae uindicantur iniuriae! hanc mei contemptus\nultionem effusis precibus postulasti, ut in mea uiscera\nuindicares\\'! itaque multiplici contritione ac miserabili lamentatione\ndiscurrens fatebatur se pro scelere contemptus, quod\nin seruum dei commiserat, plagae praesentis ultione percelli\nconfestimque directis equitibus ueniam poscens et Romanos,\nquos eodem die tulerat, pro quibus et rogantem contempserat,\nretransmisit et aurifices accipientes protinus sacramentum ac\ndimittentes infantulum pariter et ipsi dimissi sunt.\nhis auditis\nreuerentissimus Christi seruus gratias creatori referebat inmensas,\nqui ob hoc interdum differt uota poscentium, ut fide,\nspe et caritate crescente, dum minora petitur, maiora concedat.\nid namque egit omnipotentia saluatoris, ut, dum liberos saeua\nmulier subicit seruituti, seruientes cogeretur reddere libertati.\nquibus mirabiliter impetratis regina statim ad seruum dei\nproperans cum marito monstrat filium, quem fatebatur illius\n\n\n\n\n\n\norationibus de mortis confinio liberatum, promittentes se nequaquam\nultra eius iussionibus obuiare.\nMagna quoque famulo dei prophetiae gratia praedito\nin redimendis erat captiuis industria. studiosus etenim insistebat\nbarbarorum dicione uexatos genuinae restituere libertati.\ninterea cuidam cam coniuge liberisque redempto praecepit\ntransuadare Danuuium, ut hominem ignotum in nundinis\nquaereret barbarorum, quem in tantum diuina reuelatione\ndidicerat, ut etiam signa staturae capillorumque colorem,\nuultus eius ac uestis habitum indicaret et in qua parte nundinarum\nreperturus eum foret ostenderet, addens, ut, quicquid\nei reperta diceret persona, reuersus sibi maturius intimaret.\nprofectus itaque cuncta, sicut uir dei praedixerat, miratus\ninuenit. is igitur ab eodem homine, quem repperisse se\nmirabatur, interrogatus audiuit dicentem: \\'putasne possum\ninuenire hominem, qui me ad uirum dei, cuius ubique fama\ndiffunditur, qua uoluerit mercede perducat? diu est enim,\nquod ipsos sanctos martyres, quorum reliquias fero, suppliciter\ninterpello, ut a tali ministerio tandem aliquando soluar indignus,\nquod huc usque non temeraria praesumptione, sed religiosa\nnecessitate sustinui\\'.\ntunc nuntius hominis dei eius se aspectibus\npraesentauit reliquiasque sanctorum ab eo suscipiens uiro\ndei detulit. qui debito sanctorum Geruasii et Protasii martyrum\nreliquias honore suscipiens in basilica, quam in monasterio\n\n\n\n\nconstruxerat, collocauit officio sacerdotum. quo loco martyrum\ncongregauit sanctuaria plurimorum, quae tamen praeeunte\nsemper reuelatione promeruit, sciens aduersarium saepe subripere\nsub nomine sanctitatis.\nEpiscopatus quoque honorem ut susciperet postulatus praefinita\nresponsione conclusit, sufficere sibi dicens, quod solitudine\ndesiderata priuatus ad illam diuinitus uenisset prouinciam, ut\nturbis tribulantium frequentibus interesset. daturus nihilominus\nmonachis formam sollicitius admonebat beatorum patrum\nuestigiis inhaerere, quibus sanctae conuersationis adquireretur\ninstructio, adhibendamque operam, ne is, qui parentes reliquit\net saeculum, pompae saecularis inleoebras retrorsum\naspiciendo cuperet, quas uitauerat, et ad hoc uxoris Loth\nexemplum terribile proponebat.\nmemorabat etiam timore\ndomini mortificanda esse incentiua libidinum nec aliter superanda\ncorporeae delectationis asserebat incendia, nisi fuissent\nper dei gratiam lacrimarum fonte restincta.\nQuidam uero, nomine Maurus, basilicae monasterii fuit\naedituus, quem beatus Seuerinus redemerat de manibus\nbarbarorum. huic quadam die praecepit dicens: caue, ne\nhodie digrediaris alicubi: alioquin ab imminenti periculo non\ncauebis. hic ergo contra praeceptum tanti patris saecularis\n\n\n\n\ncuiusdam hominis persuasu meridie ad colligenda poma in\nsecundo a Fauianis miliario egressus mox a barbaris Danuuio\ntransuectus est cum suo persuasore captiuus.\nin illa hora uir\ndei, dum in cellula legeret, clauso repente codice: *Maurum*\nait \\'cito requirite\\'. quo nusquam reperto ipse quantocius Histri\nfluenta praetermeans latrones properanter insequitur, quos\nuulgus scamaras appellabat. cuius uenerandam praesentiam non\nferentes supplices quos ceperant reddidere captiuos.\nDum adhuc Norici Ripensis oppida superiora constarent\net paene nullum castellum barbarorum uitaret incursus, tam\nceleberrima sancti Seuerini flagrabat opinio, ut certatim eum\nad se castella singula pro suis munitionibus inuitarent, credentes\nquod eius praesentia nihil eis eueniret aduersi. quod\nnon sine nutu diuini muneris agebatur, ut omnes eius monitis\nquasi caelestibus terrerentur oraculis exemploque illius bonis\noperibus armarentur.\nin castellum quoque, cui erat Cucullis\nuocabulum, deuotionibus accolarum uir sanctus aduenerat\neuocatus, ubi factum grande miraculum nequeo reticere: quod\ntamen Marciani, post presbyteri nostri, cinis eiusdem loci,\nstupenda relatione cognouimus. pars plebis in quodam loco\nnefandis sacrificiis inhaerebat. quo sacrilegio comperto uir dei\nmultis plebem sermonibus adlocutus ieiunium triduanum per\npresbyteros loci persuasit indici ac per singulas domos cereos\nafferre praecepit, quos propria manu unusquisque parietibus\n\n\n\n\n\naffixit ecclesiae.\ntunc psalterio ex more decurso ad horam\nsacrificii presbyteros et diaconos uir dei hortatus est tota\ncordis alacritate secum communem dominum deprecari, quatenus\nad sacrilegos discernendos lumen suae cognitionis ostenderet.\nitaque cum multa largissimis fletibus cum eis fixis genibus\nprecaretur, pars maxima cereorum, quos fideles attulerant,\nsubito est accensa diuinitus, reliqua uero eorum, qui praedictis\nsacrilegiis infecti fuerant uolentesque latere negauerant,\ninaccensa permansit.\ntunc ergo qui eos posuerant diuino\ndeclarati examine, protinus exclamantes secreta pectoris satactionibus\nprodiderunt et suorum testimonio cereorum manifesta\nconfessione conuicti propria sacrilegia testabantur.\no\nclemens potentia creatoris cereos animosque flammantis! accensus\nest ignis in cereis et refulsit in sensibus: uisibilis lux\nnaturam cerae liquauit in flammas, at inuisibilis corda\nfatentum soluebat in lacrimas. quis credat amplius eos quos\nsacrilegus error inuoluerat postea claruisse bonis operibus,\nquam eos, quorum cerei fuerant accensi diuinitus?\nAlio rursus tempore in finibus eiusdem castelli locustae,\nfrugum consumptrices, insederant copiosae, noxiis morsibus\ncuncta uastantes. tali ergo peste perculsi mox presbyteri ceterique\nmansores sanctum Seuerinum summis precibus adierunt\ndicentes: ut tantae plagae auferatur atrocitas, orationum\ntuarum experta suffragia postulamus, quae magno dudum\n\n\n\n\nmiraculo in accensis caelitus cereis multum apud dominum\nualere conspeximus\\'.\nquos ipse religiosius allocutus: cnon\nlegistis\\' ait \\'quid auctoritas diuina peccanti populo praeceperit\nper prophetam: conuertimini ad me in toto corde\nuestro, in ieiunio et in fletu, et post pauca: sanctificate,\ninquit, ieiunium, uocate coetum, congregate\necclesiam et cetera, quae secuntur? explete itaque dignis\noperibus quae docetis, ut malitiam facile praesentis temporis\neuadatis: nullus sane ad agrum exeat, quasi humana locustas\nsollicitudine uetiturus, ne diuina amplius indignatio prouocetur\\'.\nnee mora, omnibus in ecclesia congregatis unusquisque in\nordine suo psallebat ex more. omnis aetas et sexus, qui etiam\nuoce non poterat, precem deo fletibus offerebat, elemosynae\nfieri non cessabant, quicquid bonorum operum praesens necessitas\nexigebat, sicut famulus dei praeceperat, implebatur.\nomnibus\nigitur huiusce modi studiis occupatis quidam pauperrimus opus\ndei coeptum deserens ad agrum propriae segetis inuisendae\ncausa, quae perparua inter aliorum sata iacebat, egressus est\ntotoque anxius die locustarum nubem impendentem qua potuit\nexturbauit industria moxque ecclesiam communicaturus intrauit,\nsed segetem eius exiguam, multis uicinorum circumdatam\n\n\n\n\n\n\nfrugibus, locustarum densitas deuorauit. quibus ex ea nocte ab\nillis finibus exterminatis imperio diuino probatum est, quanti\nualeat fidelis oratio.\nmane quippe sancti operis temerator atque\ncontemptor rursus ad agrum suum male securus egrediens eum\nlocustarum pernicie funditus inuenit abrosum et omnium circumquaque\nsationes integras: uehementer admirans ad castellum\nluctuosa uociferatione reuertitur, cumque id quod acciderat indicasset,\nad huiusce modi uidendum cuncti exiere miraculum: ubi\nquasi ad lineam regularem contumacis hominis segetem locustarum\nmorsus ostenderant.\ntunc omnium uestigiis prouolutus intercessionibus\neorum delicti sui ueniam fusa lamentatione poscebat.\nob quam rem monendi occasionem homo dei reperiens\ndocebat uniuersos, ut omnipotenti domino discerent oboedire,\ncuius imperiis obtemperant et locustae. pauper uero praedictus\nflebiliter allegabat posse se mandatis oboedire de cetero, si\nulla spes sibi, qua uiueret, remansisset.\ntunc ergo uir dei\nceteros allocutus: \\'iustum est\\' inquit ut qui proprio supplicio\nhumilitatis uobis et oboedientiae dedit exemplum liberalitate\nuestra anni praesentis alimenta percipiat\\'. collatione itaque\nfidelium et correptus homo pauperrimus et ditatus didicit,\nquantum dispendii incredulitas inferat, quantum beneficii suis\ncultoribus conferat diuina largitio.\nItem iuxta oppidum, quod Iuuao appellatur, cum\nquadam die intrantes basilicam aestatis tempore sollemnitatem\nuespere reddituri ad accendenda luminaria ignem minime\nrepperissent, flammam concussis ex more lapidibus elicere nequiuerunt,\nin tantum alterutra hac petrae. conlisione tardantes,\nut tempus uespertinae sollemnitatis efflueret. at uir dei genibus\nhumi fixis orabat attentius.\nmox igitur in conspectu trium\nspiritalium qui aderant tunc uirorum cereus, quem manu\nidem sanctus Seuerinus tenebat, accensus est. quo lucente\nsacrificio uespertini temporis ex more suppleto gratiae deo\nreferuntur in omnibus, quod factum licet memoratos, qui\nhuic interfuere miraculo, celare uoluerit sicut et multa magnalia,\nquae per illum diuinis sunt effectibus celebrata, claritas tamen\ntantae uirtutis occultari non potuit, sed ad magnam fidem\nceteros excellenter accendit.\nAccidit etiam eiusdem loci quandam mulierem\ndiutino langore uexatam iacere seminecem, exequiis iam paratis,\ncuius proximi maesto silentio uoces funereas quodam fidei\nclamore presserunt et ante ostium cellulae sancti uiri corpus\niam paene exanime deposuere languentis.\nuidens itaque homo\ndei clausum aditum oppositione lectuli ait ad eos: \\'quidnam\n\n\n\n\nest, quod facere uoluistis\\'? responderunt: ut oratione tua uitae\nreddatur exanimis. tunc ipse lacrimabundus: \\'quid* inquit la\nparuo magna deposcitis? agnosco me prorsus indignum. utinam\nmerear ueniam pro meis inuenire peccatis!\\' et illi: \\'credimus\ninquiunt \\'quod, si oraueris, reuiuescet.\ntunc sanctus\nSeuerinus fusis ilico lacrimis in oratione prostratus est et\nmuliere protinus assurgente allocutus est eos: nolite quicquam\nhorum meis operibus applicare: hanc enim gratiam fidei uestrae\nferuor emeruit, et hoc fit in multis locis et gentibus, ut\ncognoscatur, quod unus sit deus, faciens in caelo et in terra\nprodigia, excitans perditos in salutem et mortuos uitae restituens.\nmulier uero sanitate recepta opus agrale die tertio\niuxta morem prouinciae propriis coepit manibus exercere.\nQuintanis appellabatur secundarum municipium Raetiarum,\nsuper ripam Danuuii situm: huic ex alia parte paruus\nfluuius, cui Businca nomen est, propinquabat. is crebra inundatione\nDanuuii superfluentis excrescens nonnulla castelli\nspatia, quia in planum fundatum fuerat, occupabat. ecclesiam\netiam loci eius mansores extra muros ex lignis habuere constructam,\nquae pendula extensione porrecta defixis in altum\nstipitibus sustentabatur et furculis, cui ad uicem soli tabularum\n\n\n\n\nerat leuigata coniunctio, quam, quotiens ripas excessisset,\naqua superfluens occupabat.\nQuintanensium itaque fide sanctus\nSeuerinus illuc fuerat inuitatus. ubi, cam tempore siccitatis\nuenisset, interrogat, cur tabulata nudatis obstaculorum tegminibus\napparerent. accolae responderunt, quod frequenti\nfluminis alluuione quicquid fuisset , superstratum continue\nlaberetur. at ipse:. \\'sternatur\\' inquit super. tabulata nunc in\nChristi nomine pauimentum: iam uidebitis amodo inuium.\ncaelesti iussione prohibitum\\'.\npauimento itaque perfecto ipqe\nsubter naui descendens accepta securi postes facta oratione\npercussit atque ad aquam fluminis uenerandae. crucis expresso\nsignaculo dixit: (non te sinit dominus meus Iesus Christus\nhoc signum crucis excedere\\'.\nex illo itaque tempore, cum ex\nmore fluuius creuisset in cumulos ambissetque uiciniam, quam\nsolebat, ita spatiis ecclesiae erat inferius, ut numquam saneti\npatibuli signaculum, quod impresserat homo dei, prorsus\nexcederet.\nAccidit autem, ut castelli presbyter memorati admodum\nuenerabilis, Siluinus nomine, moreretur, et cum in ecclesia\nferetro posito noctem psallentes duxissent ex more peruigilem,\niam claresceute diluculo regauit uir dei fessos presbyteros et\ndiacones uniuersos parumper abscedere, ut post laborem uigiliarum\nsomno se aliquantulum recrearent.\nquibus egressis homo\ndei ostiarium, Maternum nomine, interrogat, utrum omnes, ut\n\n\n\n\n\n\n\n\n\ndixerat, abscessissent. at illo respondente cunctos abisse:\n\\'nequaquam\\' ait sed latet hic quaedam\\'. tunc ianitor ecclesiae\nsaepta secundo perlustrans nullum intra ea remansisse testator.\nuerum Christi miles domino sibi reuelante: \\'nescio quis\\' ait\nhic delitescit*. tertio itaque diligentius perscrutans quandam\ninuenit uirginem consecratam locis se occultioribus abdidisse.\nhanc ergo memoratus sic increpauit aedituus: cur istic famulo\ndei posito tuam credideras posse latere praesentiam\\'? at illa:\n\\'pietatis\\' inquit \\'amor talia me facere persuasit: uidens enim\ncunctos foras expelli cogitaui mecum, quod senilis Christi\ninuocata diuina maiestate praesentem . mortuum suscitaret*.\nexeunte igitur memorata uirgine homo dei cum presbytero et\ndiacono ianitoribusque duobus in oratione curuatus orauit fletu\nlargissimo, ut opus solitae maiestatis superna uirtus ostenderet.\ntuno orationem complente presbytero ita cadauer uir beatus\nalloquitur: \\'in nomine domini nostri Iesu Christi, sancte\npresbyter Siluine, loquere cum fratribus tuis\\'.\nat ubi oculos\ndefunctus aperuit, uix praesentibus homo dei tacere prae gaudio\npersuasit. et denuo ad eum: uis) inquit (rogemus dominum,\nut te adhuc seruis suis in hac uita condonare dignetur\\'? at\nille ait: \\'per dominum te coniure., ne hic diutius tenear et\nfrauder quiete perpetua, in qua me esse cernebam\\'.\nstatimque\nreddita oratione quieuit exanimis. hoc autem factum ita\nsancti Seuerini adiuratione celatum est, ut ante mortem eius\nnon potuisset agnosci: ego tamen haec quae retuli Marci\n\n\n\n\nsubdiaconi et Materni ianitoris relatione cognoui. nam presbyter\net diaconus, tanti testes miraculi, ante uirum sanctum, cui\niurauerant nulli se quod uiderant prodituros, obisse noscuntur.\nTalibus igitur beatus Seuerinus per Christi gratiam\nmuneribus opulentus captiuorum etiam egenorumque tantam\ncuram ingenita sibi pietate susceperat, ut paene omnes per\nuniuersa oppida uel castella pauperes ipsius industria pascerentur:\nquibus tam laeta sollicitudine ministrabat, ut tunc se\ncrederet tantummodo saturari uel abundare bonis omnibus,\nquando uidebat egentum corpora sustentari.\net cum hebdomadarum\ncontinuatis ieiuniis minime frangeretur, tamen\nesurie miserorum se credebat afflictum. cuius largitionem \\'tam\npiam in pauperes plurimi contemplantes, quamuis ex duro\nbarbarorum imperio famis angustias sustinerent, deuotissime\nfrugum suarum decimas pauperibus impendebant. quod mandatum\nlicet cunctis ex lege notissimum, tamen quasi ex ore\nangeli praesentis audirent, grata deuotione seruabant\nFrigus quoque uir dei tantam in nuditate pauperum sentiebat,\nsiquidem specialiter a deo perceperat, ut in frigidissima regione,\nmirabili abstinentia castigatus, fortis et alacer maneret.\npro\ndecimis autem, ut diximus, dandis, quibus pauperes alerentur,\nNorici quoque populos missis exhortabatur epistolis. ex qua\nconsuetudine cum ad eum nonnullam erogandarum uestium\ncopiam direxissent, interrogauit eos qui uenerant, si ex oppido\n\n\n\n\n\n\nquoque Tigurniae similis collatio mitteretur. respondentibus\netiam inde protinus affuturos uir dei nequaquam eos uenire\nsignauit, sed dilatam eorum oblationem praedixit barbaris\nofferendam. itaque non multum post ciues Tigurniae uario cum\nobsidentibus Gothis certamine dimicantes uix initi foederis\npactione inter cetera etiam largitionem iam in unum collatam,\nquam mittere famulo dei distulerant, hostibus obtulerunt.\nQiues quoque ex oppido Lauriaco crebra quondam\nsancti Seuerini exhortatione commoniti frugum decimas pauperibus\nofferre distulerant. quibus fame constrictis iam maturitate\nmessium flanescente uicina subsidia monstrabantur. at ubi\nfrugibus inprouisae corruptio frugibus nocitura comparuit,\nmox ad ipsum conuenere prostrati, poenas suae contumaciae\nconfitentes.\nmiles uero Christi fesads uerbis spiritalibus alleabat\ndicens: \\'si decimas obtulissetis pauperibus, non solum\naeterna mercede frueremini, uerum etiam commodis possetis\nabundare praesentibus. sed quia culpam confessione propria\ncastigatis, de domini pietate polliceor, quod rubigo praesens\ntam ualida penitus non nocebit: tantum fides uestra ulterius\nDQV uacillet, uerum ciues ad persoluendas ex illo decimas\n\n\n\n\nhaec promissio reddidit promptiores. tunc, ut solebat, hortatus\nest indici ieiunium: quo expleto placidus imber desperata»\nmessis amputauit incommoda.\nBatauis appellatur oppidum inter utraque flumiJia,\nHenum uidelicet atque Danuuium, constitutum, ubi beatus\nSeuerinus cellulam paucis monachis solito more fundauerat,\neo quod ipse illuc saepius rogatus a ciuibus adueniret, maxime\npropter Alamannorum incursus assiduos, quorum rex Gibuldus\nsumma eum reuerentia diligebat.\nqui etiam quodam tempore\nad eum uidendum desideranter occurrit. cui sanctus obuiam,\nne aduentu suo eandem ciuitatem praegrauaret, egressus est,\ntantaque constantia regem est allocutus, ut tremere coram eo\nuehementius coeperit, secedensque suis exercitibus indicauit\nnumquam se nee in re bellica nec aliqua formidine tanto\nfuisse tremore concussum.\ncumque dei famulo daret optionem\nimperandi quae uellet, rogauit doctor piissimus, ut sibi potius\npraestaturus gentem suam a Romana uastatione cohiberet et\ncaptiuos, quos sui tenuerant, gratanter absolueret. tunc rex\nconstituit, ut ex suis aliquem dirigeret ad id opus maturius\nexsequendum, statimque missus Amantius diaconus e uestigio\nregem subsequitur eiusque prae foribus excubans multis diebus\nnon potuit nuntiari.\ncui re, pro qua directus fuerat, non\n\n\n\n\nperacta tristissimo reuertenti apparuit quidam, effigiem sancti\npraeferens Seuerini, qui eum minaci compellatione perterritum\nsequi se iussit. cum que pauens et concitus sequeretur, peruenit\nad ianuam regis statimque dux ille praeuius ex oculis\nmirantis euanuit. uerum regis internuntius diaconum unde\nesset uel quid speraret interrogat. ille rem breuiter insinuans\noblatis regi receptisque remeauit epistolis.\ndimissus igitur\nreuexit fere septuaginta captiuos, insuper promissionem regis\ngratam deferens, qua se spopondit, cum diligenter prouinciam\nperagrauerit, remissurum quantos in eadem reperturus fuisset\nnumeros captiuorum. pro qua re sanctus Lucillus presbyter\npostmodum destinatus magnam miserorum copiam ex captiuitate\nreuocauit.\nPer id temporis, quo Romanum constabat imperium,\nmultorum milites oppidorum pro custodia limitis publicis\nstipendiis alebantur. qua consuetudine desinente simul militares\nturmae sunt deletae, cum limite Batauino utcumque\nnumero perdurante: ex quo perrexerant quidam ad Italiam\nextremum stipendium commilitonibus allaturi, quos in itinere\nperemptos a barbaris nullus agnouerat.\nquadam ergo die, dum\nin sua cellula sanctus Seuerinus legeret, subito clauso codice\ncum magno coepit lacrimare suspirio, astantes iubens ad fluuium\n\n\n\n\nproperanter excurrere, quem in illa hora humano firmabat\noruore respergi, statimque nuntiatum est corpora praefatorum\nmilitum \\'fluminis impetu ad terram fuisse delata..\nPaulinus quidam presbyter ad. sanctum Seuerinum\nfama eius latius excurrente peruenerat. hic in consortio beati\nuiri diebus aliquot remoratus, cum redire uellet, audiuit ab\neo: \\'festina, uenerabilis presbyter, quia cito dilectionem tuam,\npopulorum desideriis, ut credimus, obluctantem, dignitas episcopatus\nornabit.\nmoxque, remqante ad patriae, sermo in eo\npraedicentis impletus est. nam ciues Tigurniae, quae est metropolis\nNorici, elegerunt praedictum uirum summi sacerdotii\nsuscipere principatum.\nBasilicae extra muros oppidi Batauini in loco nomine\nBoiotro trans Henum fluuium constitutae, ubi cellulam paucis\nmonachis ipse construxerat, martyrum reliquiae quaerebantur.\ningerentibus ergo se presbyteris, ut mitterentur ad sanctuaria\ndeferenda, haec beatus Seuerinus monita proferebat: \\'quamuis\ncuncta mortalium opere constructa praetereant, (haec tamen\naedificia prae ceteris celerrime relinquenda sunt\\': et ideo pro\nreliquiis sanctorum nullum laborem debere suscipere, quia et\nultro eis sancti Iohannis benedictio deferretur.\ninterea beatum\n\n\n\n\nuirum - ciues oppidi memorati suppliciter adierunt, at pergens\nad Febanem, Rugerum principem, mercandi eis licentiam postularet\nquibus ipse: tempus\\' inquit huius oppidi propinquauit,\nut desertum, sicut cetera superiora castella cultore\ndestituta, remaneat. quid ergo necesse est locis mercimonia\nprouidere, ubi ultra non poterit apparere mreator p) respondentibus\nillis non se debere contemni, -sed. consueto subleuari\nregimine quidam presbyter haec : diabolico spiritu - repletus\nadiecit: \\'perge, quaeso, sancte, perge uelociter, ut tuo discessu\nparumper a ieiuniis et uigiliis I quiescamus)., quo dicto uir dei\nlacrimis urguebatur\\' ingentibus, quod in ridiculam uanitatem\ncunctis audientibus sacerdos eruperit. aperta namque scurrilitas\nlatentium est testificatio delictorum. sanctus itaque uir cur\nita fleret interrogatus a fratribus: uideo inquit plagam\ngrauissimam nobis absentibus huic loco protinus euenturam,\net Christi sacraria, quod non sine gemitu cogor exprimere,\nhumano sanguine redundabunt in tantum, at etiam locus iste\nuiolandus sit\\'.\nnam in baptisterio loquebatar. ad antiquum\nitaque , et omnibus maius monasterium suum iuxta muros\noppidi Fauianis, quod centum et ultra milibus aberat, Danuuii\nnauigatione descendit. mox igitur eo descendente Hunumundus\npaucis barbaris comitatus oppidum, ut sanctus praedixerat,\n1 »\n\n\n\n\nBatauis inuasit ac paene cunctis mansoribus in messe detentis\nquadraginta uiros oppidi, qui ad custodiam remanserant, interemit.\npresbyterum quoque illum, qui tam sacrilega; contra\nfamulum Christi in baptisterio fuerat elocutus, ad eundem\nlocum confugientem insequentes barbari peremerunt frustra\nenim illuc offenso deo ueritatis inimicus accessit, ubi tam\nimprudenter excesserat.\nIgitur sanctissimtis Seuerinus, dam in moiiasterio\nFauianis euangelium legeret, oratione suppleta consurgens\nscafam sibi iubet ilico praeparari et mirantibus ait: \\'sit nomen:\ndomini benedictum : \\'sanctuariis beatorum martyrum BOS oportet\noccurrere\\'. nec mora : transmeato Danuuio inueniunt hominem\nconsidentem in ripa ulteriore fluminis ac multis eos precibus\npostulantem, ut ad seruum dei, ad quem fama uulgante olim\nuenire cuperet, duceretur.\nmox itaque ei Christi famulo demonstrato\nsuppliciter sancti Iohannis Baptistae reliquias optulit\nmultis apud se seruatas temporibus. quas dei seruus debita\nueneratione suscipiens in basilicam sancti Iohannis, sicut praedixerat,\nultronea benedictione collatas sacrauit officio sacerdotum.\nAd habitatores praeterea oppidi, quod Iobiaco\nuocabatur, uiginti et amplius a Batauis milibus disparatum,\n\n\n\n\nsolita uir dei reuelatione commonitus Moderatum nomine,\ncantorem ecclesiae, destinauit praecipiens, ut habitationem\nloci illius omnes sine cunctatione relinquerent: mox enim\nperituros fore, si contemnerent imperata.\naliis ergo de tanto\nnuntio dubitantibus, aliis prorsus non credentibus iterum misit\nQuintasium quendam, cui et inlacrimans ait: perge uelocius,\ndenuntians eis, si hac ibidem nocte manserint, sine dubitatione\ncapientur\\'. sanctum quoque Maximinum, spiritalis uitae presbyterum,\ninstantius imperat admonere, ut saltem ipse contemptoribus\nderelictis properaret caelesti misericordia liberari: de quo\nsibi dei famulus magnam dicebat inesse maestitiam, ne forte\nsalutiferam differendo mandatum imminenti. subiaceret exitio.\npraedictus itaque pergens imperata suppleuit, sed presbytero\net reliquis incredulitate nutantibus nuntius uiri dei presbytero\nretinenti se atque hospitalitatis gratiam praebere cupienti\nnullatenus adquieuit. qua nocte Heruli insperate protinus\nirruentes oppidumque uexantes plurimos duxere captiuos, presbyterum\nmemoratum patibulo suspendentes. quo audito seruus\ndei grauiter doluit praemonitos non curasse.\nDeinde quidam de Norico, Maximus nomine, ad senium\ndei frequentare solitus cum uenisset et pro familiaritate, quam\n\n\n\n\nmeruerat, in monasterio sancti uiri diebus aliquot moraretur,\neius informatur oraculis patriam suam graue repente exitium\nsubituram. qui acceptis litteris ad sanctum Paulinum episcopum\ndestinatis remeauit instantius.\nigitur memoratua antistes\nlitterarum tenore perstructus uniuersa diocesis suae castella\nscriptis propriis uehementer admonuit, ut triduano ieiunio,\nquod litterae uiri dei signauerant, exitio uenturae cladis occurrerent.\nquibus iussa complentibus -terminato ieiunio ecce\nAlamannorum copiosissima multitudo feraliter cuncta uastauit.\ncastella uero nullum sensere periculum, quae lorica fidelis\nieiunii et laudanda cordis humilitas per uirum propheticum\naduersus hostium ferociam fidenter armauerat.\nPost haec leprosus quidam Mediolanensis territorii\nad sanctum Seuerinum fama eius inuitante perrexerat: hunc\nsanitatis remedia suppliciter implorantem monachis suis indicto\nieiunio commendauit: qui continuo dei gratia operante\nmundatus est. cumque recepta sanitate redire suaderetur ad\npatriam, prostrauit se pedibus sancti uiri, petens, ne ulterius\nad sua redire cogeretur, cupiens scilicet, ut lepram quoque\npeccatorum sicut carnis effugeret uitamque in eodem loco fine\nlaudabili, terminaret.\ncuius animum religiosum uir dei uehementer\nadmirans paucis monachis paterna iussione praecepit,\nut frequentatis cum eo ieiuniis in oratione continua permanerent,\n\n\n\n\nut dominus ei quae essent opportuna concederet. tantis. itaque\nremediis praemunitus intra duorum mensuum spatium\nuitae mortalis est compedibus absolutus.\nEodem tempore mansores oppidi Quintanensia, creberrimid\nAlamannorum incursionibus iam defessi, sedes proprias\nrelinquentes in Batauis oppidum migrauerant. sed non latuit\neosdem barbaros confugium praedictorum: qua causa plus\ninflammati sunt credentes, quod duorum populos oppidorum\nuno impetu praedarentur. sed beatus Seuerinus orationi fortius\nincubans Romanos exemplis salutaribus multipliciter hortabatur,\npraenuntians hostes quidem praesentis dei auxilio superandos,\nsed post uictoriam eos qui contemnerent eius monita\nperituros.\nigitur Romani sancti uiri pfaedictione firmati spe\npromissae uictoriae aduersus Alamannos instruxerunt aciem,\nnon tam materialibus armis, quam sancti uiri orationibus\npraemuniti. qua congressione uictis ac fugientibus Alamannis\nuir dei ita uictores alloquitur: \\'filii, ne uestris uiribus palmam\npraesentis certaminis imputetis, scientes idcirco uos dei nunc\npraesidio liberatos, ut hinc paruo interuallo temporis, quasi\nquibusdam concessis indutiis, discedatis. mecum itaque ad\noppidum Lauriacum congregati descendite. haec homo dei\nplenus pietate commonuit.\nsed Batauinis genitale solum\nrelinquere dubitantibus sic adiecit: \\'quamuis et illud oppidum,\nquo pergimus, ingruente barbarie sit quantocius relinquendum,\n\n\n\n\nhine tamen nunc pariter descendamus\\'. talia commonentem\nsecuti sunt plurimi, quidam nero reperti sunt contumaces, nec\ndefuit contemptoribus gladius inimici. quicumque enim ibidem\ncontra hominis dei interdicta manserant, Thoringis irruentibus\nin eadem . hebdomade alii quidem trucidati, alii in captiuitatem\ndeducti poenas dedere contemptui.,.,..\nIgitur post excidium oppidorumin superiore parte\nDanuuii omnem populum in Lauriacum oppidum transmigrantem,\nqui sancti Seuerini monitis paruerat, assiduis hortatibus\npraestruebat, ne in sua uirtute confiderent, sed orationibus\net ieiuniis atque elemosynis insistentes armis potius spiritalibus\nmunirentur.\npraeterea quadam die uir dei cunctos pauperes\nin una basilica statuit congregari, oleum prout poscebat ratio\nlargiturus: quam speciem in illis locis difficillimam negotiatorum\ntantum deferebat euectio. igitur tamquam benedictionis\naccipiendae gratia maior egenorum turba confluxit: pretiosius\nquippe ibidem huius liquoris alimentum auxit turbam numerum.\nque poscentium.\ntunc uir beatus oratione Gompleta, signo\ncrucis expresso solitum sibi scripturae sanctae sermonem\ncunctis audientibus exprimens ait: \\'sit nomen domini benedictum\\'.\ntunc coepit oleum propria manu ministris implere\nportantibus, imitatus fidelis seruus dominum suum, qui non\n\n\n\n\nministrari uenerat, sed potius ministrare, sequensque uestigia\nsaluatoris gaudebat augeri materiem, quam officio dexterae\nsinistra nesciente fundebat. completis quippe uasculis pauperum\nnihil minuebatur in manibus ministrantum.\ntantum igitur dei\nbeneficium dum circumstantes tacite mirarentur, unus eorum,\ncui nomen erat. Pientissimus, nimio timore perterritus exclamauit:\ndomine n* crescit hic caccauus olei et in modum\nfontis exundat*. sic liquor ille gratissimus prodita uirtute\nsubtr actus est.\nstatim Chriati famulus exclamans ait: \\'quid\nfecisti, frater ? obstruxisti commoda plurimorum: ignoscat tibi\ndominus Iesus\\'. sic aliquando mulier uidua debitis onerata\nHelisei prophetae iussis instruitur ex olei stilla, quam habebat,\nuasa replere quam plurima. quod cum fecisset et adhuc a\nfiliis uasa deposceret, ubi audiuit defecisse numerum, mox\nstetit et oleum.\nPer idem tempus Maximus Noricensis, adus\nfecimus in superioribus mentionem, fidei calore succensus\nmedia hieme, qua regionis illius itinera gelu torpente clauduntur,\nad beatum Seuerinum audaci temeritate, uel magis,\nut post claruit, intrepida deuotione uenire contendit, conductis\nplurimis comitibus, qui collo suo uestes captiuis et pauperibus\n\n\n\n\n\n\nprofuturas, quas Noricorum religiosa collatio profligauerat,\nbaiularent. itaque profecti ad summa Alpium cacumina peruenerunt,\nubi per totam noctem nix tanta confluxit, ut eos\nmagnae arboris protectione uallatos uelut ingens fouea demersos\nexcluderet.\net cum de uita sua penitus desperarent, nullo\nscilicet subueniente remedio, uidit ductor comitum per soporem\nquendam in effigie uiri dei stantem ae dicentem sibi: \\'nolite\ntimere, pergite quo coepistis. hac ergo reuelatione protinus\nanimati cum coepissent fide magis quam. gressibus proficisci,\nsubito diuino nutu ingentis formae ursus e latere ueniens uiam\nmonstraturus apparuit, qui se tempore hiemis speluncis abdere\nconsueuit. mox cupitum reserat iter et per t ducenta ferme\nmilia non ad sinistram deuians, non ad dexteram uiam demonstrauit\noptabilem.\ntanta enim eos intercapedine praecedebat,\nquanta recenti uestigio semitam praepararet. itaque progrediens\nbestia per heremi uastitatem uiros, qui egenis deferebant\nsolacia, non reliquit, sed usque ad habitacula hominum qua\npotuit humanitate perduxit et mox in unam partem officio\ndiuertit expleto, ostendens tanto ducatus officio, quid homines\nhominibus praestare debeant, quantum caritatis impendere,\ncum desperantibus iter bestia saeua monstrauerit.\nigitur cum\nseruo dei nuntiarentur qui uenerant, ait: \\'sit nomen domini\n\n\n\n\nbenedictum. ingrediantur quibus uiam, qua uenirent, ursus\naperuit\\' . quo audito illi stupore nimio mirabantur uirum dei\nreferre id quod in absenti prouenerat.\nCiues item oppidi Lauriaci et superioram transfugae\ncastellorum ad suspects loca exploratoribus destinatis hostes\nquantum bumana poterant sollicitudine praecauebant. quos\nseruus dei diuinitatis instinctu commonitus praesaga mente\npraestruxit, ut omnem paupertatis suae sufficientiam intra\nmuros concluderent, quatenus inimicorum feralis excursio nihil\nhumanitatis inueniens statim fame compulsa immania crudelitatis\ncoepta desereret.\nhaec per quadriduum contestatas\naduesperascente iam die Valentem nomine monachum mittens\nad sanctum Constantium, eiusdem loci pontificem, et ad ceteros\ncommanentes: hac inquit \\'nocte dispositis per muros ex more\nuigiliis districtius excubate, superuenientis hostis canentes\ninsidias'. at illi nihil aduersi per exploratores sentire se\npenitus affirmabant.\nsed Christi famulus, praemonere non\ndesinens dubitantibus uoce magna clamabat, eadem nocte eos\nasserens capiendos, nisi imperiis fideliter oboedirent, saepius\nrepetens: me inquit \\'me, si mentitus fuero, lapidate. itaque\ntandem aliquando muris inuigilare compulsi, expleta consueti\n\n\n\n\noperis in noctis principio psalmodia, cum celeberrimo coepissent\nuigilare concursu, aceruus faeni comminus positus et\nfacula baiuli nolentis accensus lumen, non incendium reddidit\nciuitati.\nqua occasione uoeiferantibus cunctis hostes siluarum\noccultati nemoribus, subito splendore clamoreque perterriti,\nputantes se praecognitos quieuerunt ac mane facto circumdantes\nciuitatem et ubique discurrentes, cum nihil uictualium repperis.\nsent, direpto animalium grege cuiusdam hominis, qui seruo dei\npraedicente contumax sua tutare contempserat, recesseruntÂ»\nillis autem abeuntibus ciues portas egressi haud procul a muris:\nscalas iacentes inuenerunt, quas ad urbis excidium praeparantes\nbarbari uigilantium clamore turbati nocte iactauerant.\nquapropter\nmemorati ciues ueniam a Christi famulo precabantur\nhumiliter, confitentes corda sua lapidibus esse duriora, qui\nrebus praesentibus agnouerant in sancto uiro gratiam uiguisse\npropheticam: esset nempe tunc plebs inoboediens uniuersa\ncaptiua, nisi eam liberam uiri dei consueta seruasset oratio,,\nIacobo apostolo protestante: multum, inquit, ualet oratio\niusti assidua\\'.\nFeletheus, Bugorum rex, qui et Feba, audiens cunctorem\nreliquias oppidorum, quae barbaricos euaserant gladios,\nLauriacum se per dei famulum contulisse, assumpto ueniebat\nexercitu, cogitans repente detentos abducere et in oppidis sibi\n\n\n\n\n\n\n\n\ntributariis atque uicinis, ex quibus unum erat Fauianis, quae\na Rugis tantummodo dirimebantur Danuuio, collocare.\nquam\nob rem grauiter uniuersi turbati sanctum Seuerinum adiere\nsuppliciter, ut in occursum regis -egrediens eius animum\nmitigaret. cui tota nocte festinans in uicesimo ab urbe miliario\nmatutinus occurrit. rex ergo aduentum eius protinus\nexpauescens testabatur se illius fatigatione plurimum praegrauatum:\ncausas itaque repentinae occursionis inquirit. cui\nseruus dei: \\'pax\\' inquit \\'tibi, rex optime.\nChristi legatus\naduenio, subditis misericordiam precaturus. recole gratiam,\ndiuina beneficia recordare, quibus pater frequenter se sensit\nadiutum. nam cunctis regni sui temporibus nihil me inconsulto\ngerere praesumebat. qui monitis salutaribus non resistens\ncrebris prosperitatibus recognouit, quanti ualeret oboedientis\nanimus quantumque triumphatoribus prosit suis non tumere\nuictoriis\\'.\net rex: \\'hunc\\' inquit cpopulum, pro quo beniuolus\nprecator accedis, non patiar Alamannorum ac Thoringorum\nsaeua depraedatione uastari uel gladio trucidari aut in seruitutem\nredigi, cum sint nobis uicina ae tributaria oppida, in\nquibus debent ordinari\\'.\ncui seruus Christi constanter ita\nrespondit: \\'numquid arcu tuo uel gladio homines isti a praedonum\nuastatione creberrima sunt erepti et non potius dei\nmunere, ut tibi paulisper obsequi ualeant, reseruati? nunc\nergo, rex optime, consilium meum ne respuas, fidei meae hos\ncommitte subiectos, ne tanti exercitus conpulsione uastentur\n\n\n\n\npotius quam migrentur. confido enim in domino meo, quod\nipse, qui me fecit horum calamitatibus interesse, in perducendis\\'\neis idoneum faciet promissorem.\nhis auditis rex modestis\nallegationibus mitigatus cum suo protinus remeauit exercitu.\nigitur Romani, quos in sua sanctus Seuerinus fide susceperat,\nde Lauriaco discedentes pacificis dispositionibus in oppidis\nordinati beniuola cum Rugis societate uixerunt. ipse uero\nFauianis degens in antiquo suo monasterio nec admonere\npopulos nec praedicere futura cessabat, asserens uniuersos in(de)\nRomanos ad suas prouincias absque ullo libertatis migraturos\nincommodo.\nIsdem temporibus Odoacar rex sancto Seuerino\nfamiliares litteras dirigens, quae speranda duceret, dabat\nsuppliciter optionem, memor illius praesagii, quo eum quondam\nexpresserat regnaturum. tantis itaque sanctus eius alloquiis\ninuitatus Ambrosium quendam exulantem rogat absolui. cuius\nOdoacar gratulabundus paruit imperatis.\nquo etiam tempore,\ndum memoratum regem multi nobiles coram sancto uiro\nhumana, ut fieri solet, adulatione laudarent, interrogat quem\nregem tantis praeconiis praetulissent. respondentibus Odoacarem\\':\n\\'Odoacar\\' inquit \\'integer tredecim et quattuordecim\n\n\n\n\n\n\n\n\nanuos\\', (annos) uidelicet integri eius regni significans et his\ndictis adiecit citius illos quod ipse praedixerat probaturos.\nAb oppidaneis Comagensibus, apud quos prim am\nquondam innotuerat, beatus Seuerinus suppliciter rogatus\naduenit. cuius comperta praesentia unus ex optimatibus\nFelethei regis filium. suum adolescentem diuturno langore\nuexatum, cui iam parabat exequia, traiecto Danuuio pedibus eius\nproiecit et lacrimans: credo\\' inquit homo dei, te filio.\nmeo uelocem impetrare diuinitus sanitatem. tunc data oratione\nqui semiuiuus allatus fuerat statim incolumis patre mirante\nsurrexit et perfecta protinus reuertitur sospitate.\nElefantiosus etiam quidam, Teio nomine, de toagmquis\nregionibus sancti Seuerini inuitatus uirtutibus uenit,\nrogans eius se oratione mundari. accepto itaque ex more\npraecepto iubetur deum, totius gratiae largitorem, sine cessatione\nlacrimabiliter exorare.\nquid pIura? precibus beati uiri\nidem leprosus diuina opitulatione mundatus, dum commutat\nmores in melius, mutare meruit et colorem, regis aeterni\nmagnalia tam suis quam plurimorum uocibus longe lateque\ndenuntians.\nBonosus quoque, monachus beati Seuerini, barbarus\ngenere, qui responsis eius inhaerebat, oculorum imbecillitatem\n\n\n\n\nplurimam patiebatur medelamque sibi praestari eius oratione\nposcebat, aegre ferens aduentitios et externos salutaris gratiae\nsentire praesidia sibique nullam remediorum opem aliquatenus\nexhiberi.\ncui senilis dei: on tibi* inquit \\'expedit, o fili,\ncorporeis luminibus aciem habere perspicuam et exterioris\noculi clarum praeferre conspectum: ora magis, ut optutus\nuegetetur interior\\', talibus igitur monitis informatus dedit\noperam corde magis uidendi quam corpore meruitque absque\nullo fastidio mirabiliter in orationis effici iugitate continuus\net quadraginta fere annis in monasterii excubiis perseuerans\neodem quo conuersus est fidei calore transiuit.\nIn loco Boiotro superius memorato quosdam tres\nmonachos sui monasterii doctor humilis superbiae foeditate\nrespersos dum pro suis singulos excessibus increpatos durare\nin pernicie comprobasset, orauit, ut eos dominus in adoptionem\nrecipiens filiorum paterno dignaretur flagello corripere. prius\nergo quam orationem effusis lacrimis terminaret, uno momento\nidem monachi daemone corripiente uexati contumaciam sui\npectoris uocibus fatebantur.\nabsit, ut cuiquam hoc crudele\nuideatur aut noxium, quia traditi sunt huiusmodi homines satanae\nin interitum carnis, sicut beatus dicit apostolus, ut\n\n\n\n\n\n\nspiritus saluus sit in die domini Iesu, cum beatus Ambrosius,\nMediolanensis episcopus, seruum Stiliconis, auctorem falsarum\nepistolarum deprehensum, dixerit oportere tradi satanae,\nne talia in posterum auderet admittere: quem eodem momento,\ncum adhuc sermo esset in ore sacerdotis, spiritus inmundus\narreptum coepit discerpere. Seuerus quoque Sulpicius refert\nex relatione Postumiani uirum quendam magnis uirtutibus\nsignisque mirabilem ad expellendam de corde suo iactantiae\nuanitatem, quam incurrerat, exorasse, \\'ut permissa in se mensibus\nquinque diabolo potestate similis his fieret, quos ipse\ncurauerat\\'. idemque post pauca: itaque correptus a daemone,\ntentus in uinculis, omnia. illa quae energumeni solent ferre\nperpessus quinto demum mense curatus est, non tantum daemone,\nsed, quod illi erat utilius atque optatius, uanitate*.\npraedictos itaque monachos uir dei delegatos fratribus per\ndies quadraginta arduis abstinentiae remediis mancipauit.\nquibus expletis data super eos oratione a potestate daemonis\neruit nec solum sanitatem corporis, sed et mentis inpertiit.\nquo facto et sancto uiro reuerentiae terror adcreuit et ceteros\nmaior disciplinae metus optinuit.\nMaroianum monachum, qui postea presbyter ante\nnos monasterio praefuit, ad Noricum cum Renato fratre\ndirexerat. et cum dies tertius laberetur, ait fratribus: \\'orate,\ncarissimi, quia grauis hac hora tribulatio Marcianum comprimit\net Renatum, de qua tamen Christi liberabuntur auxilio.\ntunc monachi quae ab eo dicta sunt protinus adnotantes, illis\npost menses plurimos redeuntibus diem horamque periculi,\nqua barbaros euaserant, indicantibus, sicut signauerant,\napprobarunt.\nItem uir beatissimus Seuerinus uni ex fratribus,\nnomine Vrso, repente praecepit quadraginta dierum districtiore\nieiunio uenturae calamitati, abstinentia ciborum et lamentis,\noccurrere, dicens: imminet tibi corporale periculum, quod dei\npraesidio parui panis et aquae remediis expiabis\\'. quadragesimo\nitaque die mortifera papula in brachio ieiunantis apparuit,\nquam mox ad ipsum ingressus suppliciter demonstrauit.\ncui\nsanctus dei famulus: \\'noli\\' inquit \\'metuere praenuntiatum tibi\nante dies quadraginta discrimen\\', statimque propria manu\nsigno crucis obducto mirantibus, qui aderant, papula letalis\neuanuit. hoc unum de domesticis sanitatibus narrasse sufficiat,\nprolixi operis fastidia declinando. nam saepius suorum aegritudines\nmonachorum Christo sibi reuelante praenuntians isdem\nquibus praeuidebat muneribus et sanabat.,\nA discipulorum quoque suorum oellula spiritalis\ndoctor non longius habitabat, in orationibus uel abstinentia\n\n\n\n\niugiter perseuerans: cum quibus tamen matutinas orationes\net propriam noctis principio psalmodiam sollemniter adimplebat,\nreliqua uero orationum tempora in paruo complebat oratorio,\nquo manebat. in quibus saepe caelestibus firmatus oraculis\nmulta futura per dei gratiam praedicebat, multorum etiam\nocculta cognoscens, ut opus erat, proferebat in medium et\nsingulis remedia, prout poscebat modus aegritudinis, prouidebat.\nstratus eius unum erat in oratorii pauimento cilicium, omni\ntempore ipso quo uestiebatur amictu, etiam dum quiesceret,\nutebatur. numquam ante solis occasum nisi certa soluit festiuitate\nieiunium. quadragesimae uero temporibus una per\nhebdomadem refectione contentus aequali uultus hilaritate\nfulgebat. aliena quasi propria errata deflens quibus poterat\npraesidiis temperabat.\nDeinde post multoB agones et diuturna certamina, cum\nse idem beatus Seuerinus de hoc saeculo transiturum deo\nreuelante sensisset, memoratum Rugorum regem Febam cum\nuxore eius crudelissima, nomine Giso, ad se uenire commonuit.\nquem cum salutaribus exhortatus esset affatibus, ut ita cum\nsibi subiectis ageret, quo se iugiter cogitaret pro statu regni\nsui rationem domino redditurum, aliisque uerbis intrepide\nmonuisset, protenta manu regis pectus ostendens reginam his\ninterrogationibus arguebat: hanc) inquit animam, Giso, an\nanrum argentumque plus diligis?) cumque illa maritum se\ndiceret cunctis opibus anteferre, uir dei sapienter adiecit:\n\n\n\n\nergo\\' inquit desine innocentes opprimere, ne illorum afflictio\nuestram magis dissipet potestatem: etenim mansuetudinem\nregiam tu saepe conuellis\\'.\nat illa: \\'cur\\' inquit \\'nos sic accipis,\nserue dei?\\' cui ipse: contestor ait tuos ego humillimus iam\nprofecturas ad deum, ut ab iniquis actibus temperantes piis\ninsistatis operibus. huc usque regnum uestrum auctore domino\nprosperatum est: iam ex hoc uos uideritis\\'. his monitis rex\ncum coniuge sufficienter instructi ualedicentes ei profecti sunt.\nTunc sanctus non desinebat de suae migrationis uicinia suos\nalloqui dulcedine caritatis, quod quidem facere nec ante cessauerat.\n\\'scitote\\' inquit \\'fratres, sicut filios Israel constat ereptos\nesse de terra Aegypti, ita cunctos populos terrae huius oportet\nab iniusta barbarorum dominatione liberari. etenim omnes\ncum suis facultatibus de his oppidis emigrantes ad Romanam\nprouiaciam absque ulla sui captiuitate peruenient.\nsed mementote\npraecepti sancti Ioseph patriarchae, cuius ego indignus\net infimus uos attestatione conuenio: uisitatione uisitabit\nuos deus: tollite ossa mea hinc uobiscum. quod non\nmihi, sed uobis est profuturum. haec quippe loca nunc\nfrequentata cultoribus in tam nastissimam solitudinem redigentur,\nut hostes aestimantes auri se quippiam reperturos\netiam mortuorum sepulturas effodiant'.\ncuius uaticinii ueritafcem\neuentus rerum praesentium comprobauit. leuari uero\nsuum corpusculum pater sanctissimus, pietatis prouidus,\n\n\n\n\n\n\nargumento praecepit, ut, dum generalis populi transmigratio\nprouenisset, indiuisa fratrum, quos adquisierat, congregatio\nproficiscens optentu memoriae eius in uno societatis sanctae\nuinculo permaneret.\nDiem etiam, quo transiturus esset idem beatissimus\nSeuerinus e corpore, ante duos seu amplius annos hac significatione\nmonstrauit. Epiphaniorum die, cum sanctus se Lucillus\npresbyter abbatis sui sancti Valentini, Raetiarum quondam\nepiscopi, diem depositionis annua sollemnitate in crastinum\ncelebraturum sollicitus intimasset, idem famulus dei ita\nrespondit: si beatus Valentinus haec tibi celebranda sollemnia\ndelegauit, ego quoque tibi in eodem die uigiliarum mearum\nstudia obseruanda migraturus e corpore derelinquo.\nille his\nsermonibus tremefactus cum se magis, utpote homo decrepitus,\nenixius commendaret quasi primitus transiturus, adiecit: (hoc\nerit, sancte presbyter, quod audisti, nec domini constitutum\nhumana uoluntate praeteriet).\nPraeterea Fredericus a fratre suo, Rugorum rege\nFeba, ex paucis, quae super ripam Danuuii remanserant,\noppidis unum acceperat, Fauianis, iuxta quod sanctus Seuerinus,\nut retuli, commanebat. ad quem cum idem Fredericus\nex more salutaturus accederet, coepit ei Christi miles iter\nsuum enixius indicare, sub contestatione haec proloquens:\n\n\n\n\nnoueris me\\' inquit \\'quantocius ad dominum profecturum et\nidcirco monitus praecaueto, ne me discedente aliquid horum,\nquae mihi commissa sunt, attaminare pertemptes et substantiam\npauperum captiuorumque contingas, indignationem dei, quod\nabsit, tali temeritate sensurus\\'.\nsed Fredericus insperata\ncommonitione perculsus: \\'cur\\' inquit hac contestatione confundimur,\ncum non optemus tantis orbari praesidiis et sanctae\nlargitioni tuae, quae omnibus nota est, conferre aliquid deceat,\nnon auferre, quatenus solita, sicut et pater noster Flaccitheus,\ntua merear oratione muniri, qui experimento didicit sanctitatis\ntuae meritis se fuisse semper adiutum?\\' et ille: qualibet\ninquit \\'occasione cellulam meam uolueris laedere, et hie\nstatim probabis et in futuro solues quam non opto uindictam).\ntunc Fredericus promittens se Christi famuli monita seruaturum\nremeauit ad propria. doctor uero dulcissimus non cessabat\nsuos alloqui per monita discipulos dicens: \\'confido de gratia\ndomini mei Iesu Christi, quia uobis in opere suo durantibus\net meae memoriae pacata societate coniunctis, aeternae uitae\nbona tribuet nec praesentium solacia denegabit\\'.\nNonis itaque ianuariis coepit tenuiter lateris dolore\npulsari. quo durante per triduum medio noctis tempore fratres\nadesse praecepit, quos de corpore suo commonens et paterna\n\n\n\n\ninformatione corroborans, instanter ac mirabiliter talia prosecutus\naiebat:\n\\'filii in Christo carissimi, scitis, quod beatus\nIacob de saeculo recessurus condicione mortis instante fitios\nsuos adesse praecipiens et prepheticae benedictionis affatibus\nsingulos quosque rem unerans mysteriorum arcana prodidit\nfuturorum. nos uero infirmi ac tepidi tantaeque impares pietati\nhanc praerogatiuam nostris usurpare uiribus non audemus,\nunum tamen, quod humilitati congruit, non tacebo, mittens\nues ad exempla maiorum, quorum intuentes exitum conuersationis\nimitamini fidem. Abraham namque uocatus a domino\nfide oboediuit, at exiret in locum, quem accepturus erat in\npossessionem, et exiit nesciens, quo Â«enturos esset.\nhuiua\nigitur beati patriarchae imitamini fidem, imitamini sanctitatem,\nterrena despicite, patriam caelestem semper inquirite. confido\nautem in domino, quod mihi de uobis aeterna lucra prouenient.\nuideo enim 1109 gaudium meum feruore spiritus ampliasse,\namare iustitiam, fraternae caritatis uincula diligere, castitati\noperam dare, humilitatis regulam custodire: haec, quantum\nad hominis spectat intuitum, laudo confidenter et approbo.\nsed orate, at quae humanis aspectibus digna sunt aeternae\ndiscretionis examine firmentur, quia non, sisut homo uidet,\nuidet deus. ille siquidem, sicut diuinus sermo denuntiat,\nomnium corda scrutatur et omnes mentium cogitationes\nanteuenit. assiduis ergo precibus hoc sperate,\nut oculos cordis uestri deus inluminet eosque, sicut optauit\n\n\n\n\n\n\nbeatus Heliseus, aperiat, quo possitis agnoscare. quanta, nos\ncircumstent adiumenta sanctorum, quanta fidelibus auxilia\npraeparentur. deus enim nester supplicibus appropinquat.\nnon\ndesit militantibus deo iugis oratio: non pigeat agere paenitentiam,\nquem. non puduit facinus perpetrare: non dubitetis,\nluge.e peccantes, si quo modo offensa diuinitas uestrarum\nlacrimarum inundatione placetur, quia spiritum contribulatum\nsuum dignatus eat uocare sacrificium. simus igitur corde,\nhumiles, mente tranquilli, delicta omnia praecauentes ac\ndiuinorum semper memores mandatorum, scientes non prodesse\nnobis humilitatem uestis, nomen monachi, uocabulum religionÂ»,\nspeciem pietatis, si circa obseruantiam mandatorum degeneres\ninueniamur et reprobi.\nmores igitur, fiJLii mm canssimi,,\nproposito suscepto consentiant: grande nefas est peccata\nsectari etiam hominem saecularem, quanto magis monachos,\nqui blandimenta saeculi quasi atrocem bestiam fugientes\nChristum cunctis affectibus praetulerunt, quorum incessus et\nhabitus uirtutis creditur esse documentum? sed quid uos ultra\ndemoror, filii carissimi, longi sermonis affatu?\nsuperest, ut\nbeati apostoli ultima oratione uos prosequar ita dicentis: et\nnunc commendo uos deo et uerbo gratiae eius,\nqui potens est conseruare uos et dare hereditatem\nin omnibus sanctificatis. ipsi gloria in saecula saeculorum.\namen.\\'\nPost huiusmodi igitur aedificationis alloquium cunctos per\nordinem ad osculum suum iussit accedere et sacramento\ncommunionis accepto fieri se penitus prohibet totumque corpus\nsigno crucis extenta manu consignans, ut psallerent imperauit.\nquibus maeroris suffusione cunctantibus ipse psalmum protulit\nad canendum: Laudate dominum in sanctis eius,\nomnis spiritus laudet dominum.\nsexto itaque iduum\nianuariarum die in hoc uersiculo nostris uix respondentibus\nquieuit in domino, quo sepulto credentes omni modo seniores\nnostri, quae de transmigratione praedixerat, sicut et multa\nalia praeteriri non posse locellum ligneum parauerunt, ut, cum\npraenuntiata populi transmigratio prouenisset, praedictoris\nimperata complerent.\nFredericus uero beati Seuerini morte comperta,\npauper et impius, barbara cupiditate semper immanior, uestes\npauperibus deputatas et alia nonnulla credidit auferenda. cui\nsceleri sacrilegium copulans calicem argenteum ceteraque\naltaris ministeria praecepit auferri.\nquae cum imposita essent\nsacris altaribus nec auderet directus uilicus ad tale facinus\nsuas manus extendere, quendam militem, Auitianum nomine,\ncompulit diripere memorata. qui quamuis inuitus praecepta\nperficiens, mox tamen incessabiliter uexatus omnium tremore\nmembrorum daemonio quoque corripitur. is ergo uelociter\nconsilio meliore correxit errata, suscepto namque professionis\nsanctae proposito in insulae solitudine armis caelestibus\n\n\n\n\n\n\nmancipatus militiae commutauit officium.\nFrederious autem\nimmemor contestationis et praesagii sancti uiri abrasis omnibus\nmonasterii rebus parietes tantum, quos Danuuio non potuit\ntransferre, dimisit. sed mox in eum ultio denuntiata peruenit:\nnam intra mensis spatium a Frederico, fratris filio, interfectus\npraedam pariter amisit et uitam.\nquapropter rex Odoacar,\nRngis intulit bellum. quibus etiam deuictis et Frederico\nfugato, patre quoque Feba capto et ad Italiam cum noxia\nconiuge transmigrato, post audiens idem Odoacar Fredericum\nad propria reuertisse statim fratrem suum misit cum multis\nexercitibus Onoulfum, ante quem denuo fugiens Fredericus ad\nTheudericum regem, qui tunc apud Nouas, ciuitatem prouinciae\nMoesiae, morabatur, profectus est.\nOnoulfus uero praecepto\nfratris admonitus uniuersos iussit ad Italiam migrare Romanos.\ntunc omnes incolae tamquam de domo seruitutis Aegyptiae, ita\nde cotidiana barbarie frequentissimae depraedationis educti\nsancti Seuerini oracula cognouerunt. cuius praecepti non\nimmemor uenerabilis noster presbyter tunc Lucillus, dum\nuniuersi per comitem Pierium compellerentur exire, praemissa\ncum monachis uespere psalmodia sepulturae locum imperat\naperiri.\nquo patefacto tantae suauitatis fragrantia omnes nos\ncircumstantes accepit, ut prae nimio gaudio atque admiratione\n\n\n\n\nprosterneremur in tortam. deinde humaniter aestimantes ossa\nfuneris inueniri disiuncta — nam annus sextus depositionis\neius effluxerat — integram corporis compagem repperimus.\nob quod miraculum inmensas gratias retulimus omnium conditori,,\nquia cadauer sancti, in quo nulla aromata fuerant, nulla\nmanna accesserat condientis, cum barba pariter et capillis usque\nad illud tempus mansisset inlaesum.\nlinteaminibus igitur\nimmutatis in loculo multo ante iam tempore praeparato funus\nincluditur, carpente trahentibus equis inpositum mox euehitur\ncunctis nobiscum prouincialibus idem iter agentibus, qui oppidis\nsuper ripam Danuuii derelictis per diuersas Italiae regiones\nuarias suae peregrinationis sortiti sunt sedes. sancti itaque\ncorpusculum ad castellum, nomine Felethem, â€  Mulsemensis\nregionis apportatum est.\nPer idem tempus multi uariis occupati langoribua et\nnonnulli ab spiritibus inmundis oppressi medellam diuinae\ngratiae sine ulla mora senserunt tunc et mutus quidam ad\nid castellum suorum miseratione perductus eat. qui dum in\noratorio, quo sancti uiri corpusculum super carrum adhuc\npositum permanebat, alacer peruenisset ac sub eo clauso oris\nsui ostio in cordis cubiculo supplicaret, ilico lingua eius in\n\n\n\n\noratione soluta laudem dixit altissimo.\neumque renersus ad\nhospitium, quo suscipi consuerat, intarrogatus fuisset; ex more,\nnutu signoque pulsatus, et orasse et laudem se deo obtulisse\nclara uoce respondit. quo loquente pauefacti qui eum nouerant,\nad oratorium cum clamore currentes sancto Lucillo\npresbytero simulque nobis, qui cum illo eramus, ignorantibus\nquod euenerat, indicarunt. tunc omnes exultantes in gaudio\ndiuinae clementiae gratiarum retulimus actionem.\nIgitur illustris femina Barbaria beatum Seuerinum,\nquem fama uel litteris cum suo quondam iugali optime nouerat,\nreligiosa deuotione uenerata est. quae post obitum eius audiens\ncorpusculum sancti in Italiam cum multo labore perductum\net usque ad illud tempus terrae nullatenus commendatum\nuenerabilem presbyterum nostrum Marcianum, sed et cunctam\ncongregationem litteris frequentibus inuitauit.\ntunc sancti\nGelasii, sedis Romanae pontificis, auctoritate et Neapolitano\npopulo exequiis reuerentibus occurrente in castello Lucullano\nper manus sancti Victoris episcopi in mausuleo, quod praedicta\nfemina condidit, collocatum est.\nQua celebritate multi langoribus diuersis afflicti, quos\nrecensere longum est, receperunt protinus sanitatem. inter\n\n\n\n\n\n\n\n\nquos quaedam uenerabilis ancilla dei, Processa nomine, cinis\nNeapolitana, cum grauissimum aegritudinis pateretur incommodum,\nsancti funeris prouocata uirtutibus in itinere properanter\noccurrit et ingressa sub uehiculo, quo corpus uenerabile\nportabatur, statim caruit omnium langore membrorum.\n[Tunc et Laudicius quidam caecus, inopinato psallentis\npopuli clamore perculsus, sollicite suos quid esset interrogat.\nrespondentibus, quod cuiusdam sancti Seuerini corpus transiret,\ncompunctus ad fenestram se duci rogat, de qua poterat a\nsanis eminus multitudo psallentium atque uehiculum sancti\ncorporis contemplari. cumque fenestrae nixus incumberet et\noraret, protinus uidit, singillatim nominatimque demonstrans\nomnes notos atque uicinos. quo facto cuncti, qui audierant,\ngratias deo lacrimantibus gaudiis retulerunt.\nMarinus quoque, primicerius cantorum sanctae ecclesiae\nNeapolitanae, cum sanitatem post immanissimum langorem\nrecipere pro incessabili capitis dolore non posset, caput uehiculo\ncredens apposuit et mox a dolore liberum subleuauit\nmemorque beneficii semper in die depositionis eius occurrens\nuoti sacrificium deo cum gratiarum actione reddebat.\nVerum multis plura scientibus sufficiat tria de innumeris,\nquae in ingressu eius gesta sunt, beneficiorum uirtutumque\nretulisse miracula.] Monasterium igitur eodem loco constructum\nad memoriam beati hactenus perseuerat, cuius meritis multi\n\n\n\n\n\nobsessi a daemonibus sunt curati et diuersis obstricti langoribus\nreceperunt ac recipiunt operante dei gratia sanitatem: cui est\nhonor et gloria in saecula saeculorum. amen.\n\nHabes, egregie Christi minister, commemoratorium, de quo\nopus efficias tuo magisterio fructuosum.\nDOMINO SANCTO SEMPERQVE CARISSIMO EVGIPPIO PBESBVTERO PASCASIVS DIACONVS. Frater in Christo carissime, dum nos peritiae tuae facundia\net otii felicitate perpendens amaritudines occupationesque\nmultiplices peccatorum retractare contemnis, pudoris iacturam\ndilectionis contemplatione sustineo.\ndirexisti commemoratorium,\ncui nihil possit adicere facundia peritorum, et opus, quod\necclesiae possit uniuersitas recensere, breui reserasti compendio,\ndum beati Seuerini finitimas Pannoniorum prouincias incolentis\nuitam moresque uerius explicasti et quae per illum diuina\nuirtus est operata miracula diuturnis mansura temporibus\ntradidisti memoriae posterorum — nesciunt facta piorum\npraeterire cum saeculo — ut omnes praesentem habeant et\nsecum quodam modo sentiant commorari, quibus eum relatio\nperuexerit lectionis. et ideo, quia tu haec quae a me narranda\nposcebus elocutus es simplicius, explicasti facilius, nihil adiciendum\nlabori uestro studio nostro credimus: siquidem aliter\n\n\n\n\naudita narramus, aliter experta depromimus. facilius uirtutes\nmagistrorum a discipulis exponuntur, quae suggeruntur crebrius\nconuersatione docentium.\nDiuinis charismatibus inspiratus scis, bonorum mentibus\nexcolendis quantum gesta sanctorum utilitatis impertiant,\nquantum feruoris attribuant, quantum puritatis infundant.\nde qua re apostolicae uocis auctoritas latius innotescens: forma,\ninquit, estote gregi, et beatus Paulus Timotheo praecipit:\nforma esto fidelibus. unde idem apostolus iustorum\ncatalogum summa breuitate contexens ab Abel incipiens\ninsignium uirorum pergit narrare uirtutes.\nsic et ille fidelissimus\nMatathias morti gloriosissimae iam propinquans filiis\nsuis hereditario iure sanctorum exempla distribuit, quorum\ncertaminibus admirandis celebrius excitati animas suas pro\nlegibus sempiternis Sanctitatis feruore contemnerent. nec\npaterna liberos fefellit instructio: tantum enim profuerunt\nmemoratis facta maiorum, ut aperta fide armatos principes\ndeterrerent, castra sacrilega superarent, cultus arasque daemonicas\nlonge lateque diruerent ciuicamque coronam gestis\ndecorati perennibus splendenti patriae prouiderent.\nunde et\nnos ornamentis sponsae Christi quiddam fraterno ministerio\nprouideri gaudemus, non quo ullis, ut credo, temporibus\ndefuerit clarior uita maiorum, sed quod domum magni regis\nplurimorum uexilla trophaeorum habere conueniat. non enim\n\n\n\n\n\n\nuera uirtus excluditur numerositate uirtutum, sed optatis\nsuccessibus eatenus ampliatur.\n"};

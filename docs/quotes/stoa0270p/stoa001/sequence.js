var sequence = {"name":"Pseudo-Sulpicius Severus. Epistolae Septem","data":"Lectis epistolis tuis multo modo per motum affectum lacrimis tenere\nnon potui: nam et gaudio flebam, quod te secundum Domini Dei\nnostri praecepta uiuere ex sermone ipso litterarum tuarum poteram\nagnoscere, et prae desiderio tui non poteram non dx)lere, quod per\nsummam a te iniuriam alienabar, si litteras non misisses. tali ergo\nsorore non fruerer? testor autem salutem tuam: persaepe ad nos\nuenire uolui, sed usque adhuc impeditus sum, obsistente eo qui consueuit\nobsistere. nam et festinabam desiderio meo in tuo aspectu satisfacere,\net opus Domini nostri inter nos obiter uidebamur acturi,\ncum alter alterum consolando, calcata a nobis mole saeculi, uiueremus.\nsed iam ego ueniendi diem tempusque non statuo, quia quotiescumque\nstatui, implere non potui: Domini opperiar uoluntatem speroque\nquod meis uotis et orationibus tuis de nostra nos fructum faciat\ncapere praesentia.\nCeterum quod a me in omnibus epistolis, quas ad te miseram,\nuitae ac fidei tuae praecepta desiderasti , iam per adsiduitatem scriptorum\nmeorum uerba consumpsi: nihil nouum tibi rescribere modo\npossum, quod ante non scripserim. et sane propitio Deo iam non\nindiges admoneri, quae fidem inter principia consummans deuotam in\nChristo exhibes caritatem. unum tamen moneo, ne transcursa\n\n\n\n\n\n\n\n\n\nrepetas, ne contempta desideres, ne manum aratro inserens retrorsum\nconuersa respicias, quo utique in te redeunte uitio ordinem suum\nnecesse est sulcus amittat, nec sane mercedem suam cultor accipiet.\nalioquin nec partem consequitur, si ex parte cessauerit. nam sicut a\npeccato ad iustitiam fugiendum est, ita ei, qui iustitiam fuerit ingressus,\nne peccato pateat praecauendum. scriptum enim est, iusto,\nin qua die exerrauerit, iustitiam non profuturam. in\nhoc igitur consistendum est, in hoc laborandum, ne qui peccata euasimus,\npraemia parata perdamus. stat enim aduersum nos paratus\ninimicus, ut nudatum fidei umbone mox feriat. non abiciendus est\nitaque clipeus, ne latus pateat: non remittendus est gladius, ne\nhostis incipiat non timere: porro cum \\'armatum uiderit, abibit. nec\nignoramus durum esse atque difficile aduersus carnem et saeculum\ncotidie dimicare. sed si aeternitatem cogites, si caelorum regna con\nsideres, quae utique nobis Dominus licet peccatoribus praestare dignabitur,\nquae tandem condigna passio est, qua tanta mereamur ?\nluctamen autem nobis in hoc mundo parui temporis est; nam etsi\nmors non succedat, senecta succedet. labuntur anni, fluunt tempora,\net, ut spero, Dominus Iesus tanquam desideratos sibi celeriter\nuocabit.\nO quam felix ille noster excessus, cum a labe peccati melioris uitae\nconuersatione purgatos sede sua nos Christus excipiet. occurrent\nmartyres et prophetae, iungentur apostoli, gaudebunt angeli, laetabuntur\narchangeli, uictusque satanas cruento licet ore pallebit,\nquippe qui etiam nostra, quae (Sibi in nobis praeparauerat, peccata\nperdiderit. uidebit gloriam concessam per ueniam, merita honorata\nper gloriam: nos triumphabimus hoste superato. ubi tunc mundi\nistius sapientes uidebuntur? ubi auarus, ubi adulter, ubi impius,\nubi ebriosus, ubi maledicus irecognoscentur? quid miseri pro sua\ndefensione dicturi sunt? \\'nesciuimus te, Domine, te in mundo esse\nnon uidimus: prophetas non misisti, legem saeculo non dedisti:\npatriarchas uon nidimus, sanctorum non legimus exempla. Christus\n\n\n\n\n\n\n\n\n\ntuus in terra non fuit, Petrus tacuit, Paulus noluit praedicare, Euangelista\nnon docuit. martyres non fuerunt quorum exempla sequeremur:\nfuturum iudicium tuum nemo praedixit, uestire pauperem nemo\nmandauit, prohibere libidinem nemo praecepit, repugnari auaritiae\nnemo persuasit: inscientia lapsi sumus, quae fecimus nescientes\\\\\nHis e contrario ex illo sanctorum choro uel primus Noe iustus\nproclamabit: \\'Ego, Domine, et superuenturum propter peccata hominum\ndiluuium praedicaui, et post diluuium exemplum de me praebui\nbonis, cum malis pereuntibus non perirem, ut isti cognoscerent et\nquae esset innocentibus salus et quae poena peccantibus.\\' Post hunc\nAbraham fidelis obsistet. \\'Ego\\' inquit \\'Domine, fidem qua humanum\nin te crederet genus media fere mundi illius aetate fundaui: ego pater\ngentium, cuius exempla sequerentur, electus sum: ego Isaac adhuc\nparuulum non dubitaui, Domine, offerre tibi pro uictima., ut isti\nrecognoscerent nihil non Domino praestari debere, cum me ipsum ne ,\nfilio quidem unico intellegerent pepercisse: ego terram meam et cognationem\nmeam te, Domino, iubente deserui, ut istis quoque esset\nexemplum nequitias mundi et saeculi peccata deserere: ego, Domine,\nte licet corporea sub imagine primus agnoui, nec dubitaui credere\nquem uidebam, licet in alia mihi substantia uidereris, ut isti intellegerent\nnon secundum carnem, sed secundum spiritum iudicare\\'. Huic\nMoyses beatus obsecundabit: *Ego legem, Domine, istis omnibus te\niubente tradidi, ut quos libera fides non tenebat, lex saltim dicta\ncohiberet: ego dixi \\'non adulterabis\\', ut licentiam fornicationis\ninhiberem: ego dixi \\'diliges proximum tuum\\\\ ut caritas\nabundaret: ego dixi \\'Domino soli seruies\\', ne isti idolis immolarent\nuel templa esse paterentur. ego ne falsa testimonia dicerentur\nedixi, ut istis aduersus omne mendacium praecluderem ora. ego facta\ndictaque a mundi exordio, operante in me spiritu tuae uirtutis, exposui,\nut istis cognitio praeteritorum doctrinam tribueret futurorum.\nego te uenturum, Domine Iesu, praedicaui, ut istis non inopinatum\nesset agnoscere quem uenturum ante praedixeram\\\\\nPost hunc adstabit dignus Domini sui Dauid semine: \\'Ego te, Domine,\nper omnia nuntiaui, ego nomini tuo tantum seruiendum esse\nclamaui: ego dixi \\'beatus uir qui timet Dominum\\\\ ego dixi\n\\'exultabunt sancti in gloria\\', ego dixi \\'desiderium peccatorum\nperibit*, ut isti te agnoscerent et peccare desinerent..\nego cum regia praeditus essem potestate, cilicio supertecto, puluere\nsubiecto, depositis insignibus magnificentiae meae procubui uestimentis,\nut istis mansuetudinis atque humilitatis daretur exemplum.\nego inimicis meis, qui interficere me cupierunt, peperci, ut misericordiam\nmeam isti probarent imitandam\\'. Post hunc Isaias dignus Dei\nspiritu non tacebit. \\'Ego, Domine, te per os meum loquente praemonui\n*uae iis qui iungunt domum ad domum*, ut modum\ncupiditati inponerem. ego iram tuam peccantibus uenisse testatus\nsum, ut istos a malefactis suis si non spes praemiorum, saltim suppliciorum\nformido cohiberet*.\nPost hos aliosque conplures, qui doctrinae nobis officia praestiterunt,\nipse Dei filius haec loquetur: \\'Ego certe excelsa sede sublimis,\ncaelum palma, terram pugillo continens, intra extraque diffusus,\ncunctorum quae gignuntur interior atque omnibus quae mouentur\nexterior, inaestimabilis, naturae potestate infinitus, inuisibilis\naspectu, incomprehensibilis adtactu, ut inter uos ad edomandam duritiam\ncordis uestri et perfidiam doctrinis salutaribus molliendam\nuestrum minimus existerem, nasci carne dignatus sum depositaque\nDei gloria habitum formae seruilis adsumpsi, ut communicata uobiscum\ninfirmitate corporea, rursum in consortium gloriae meae per obedientiam\npraecepti salutis adhiberem. aegris infirmisque omnibus\nsanitatem, auditum surdis, uisum caecis, uocem mutis, claudis\npedum officia restitui, ut uos signis caelestibus permouerem, quo facilius\nin me atque in iis, quae praedicaueram, crederetis. ego uobis\ncaelorum regna promisi, ego etiam, ut inpunitatis haberetis exemplum,\nlatronem, qui me sub mortis suae tempore fatebatur, in paradiso\ncollocaui, ut uel illius fidem, qui remitti sibi meruerat peccata.\n\n\n\n\n\n\n\n\n\nsequeremini. atque ut exemplo meo pro uobis et ipsi pati possetis,\npro uobis ego passus sum, ne dubitaret homo pro so pati quod Deus\npro homine pertulisset. ego me post resurrectionem, ne fides uestra\nconfunderetur, ostendi. ego in Petro Iudaeos monui, ego in Paulo\ngentibus praedicaui: nec paenitet: est fructus bonorum. opus meum\nboni intellexerunt, perfecerunt fideles, iusti impleuerunt, consummauerunt\nmisericordes: et magna pars martyrum, magna sanctorum\nest. in eodem certe et isti corpore, in eodem fuerunt mundo. cur nullum\nin uobis bonum opus, gens uipereae stirpis, inuenio ? paenitentiam\nmalorum uestrorum nec sub ultima die uestri finis egistis. quid\nautem attinet quod me labiis adoratis, si factis et operibus denegetis?\nubi nunc uestrae diuitiae, ubi honores, ubi potentia, ubi uestrae\nsunt uoluptates? nullam nouam In uos mando sententiam: habetis\niudicium quod ante praedixi\\'.\nTunc illud miseris Euangelista recitabit: cite in tenebras exteriores,\nubi erit fletus et stridor dentium. o miseri,\nquos ista non permouent: uidebunt suam poenam et aliorum gloriam.\nutantur saeculo, dum aeternitate illa, quae sanctis praeparata est,\nnon fruantur: affluant diuitiis, auro incubent, dum ibi egentes, ibi\ninopes deprehendantur: sint in saeculo diuites, dum in aeternitate\nsint pauperes, de quibus scriptum est: \\'diuites eguerunt et\nesurierunt\\'. consequentia autem de bonis scriptura subiecit: \\'inquirentes\nautem Dominum non deficientur omni bono\\'.\nItaque, soror, licet nos isti irrideant, licet nos stultos infelicesque\ncommem orent, felicius gaudeamus opprobriis, quibus nobis gloria,\nillis poena cumulatur. nec rideamus illorum stultitiam, sed potius\ninfelicitatem doleamus, quia inter illos pars magna nostrorum est,\nquos si lucri facere possimus, augetur in nobis gloria. sed agant se\nut uolunt, sint nobis tanquam gentiles et publicani: nos uero saluos\nincolumesque tueamur. si illi nunc nobis dolentibus gaudent, nos\npostea in illorum dolore gaudebimus. uale, soror carissima et in\nChristo dilectissima.\nn. Epistula S. Seueri ad Claudiam sororem de uirginitate. Quantam in caelestibus beatitudinem uirginitas sancta possideat,\npraeter scripturarum testimonia ecclesiae etiam consuetudine edocemur,\nqua discimus peculiare illis subsistere meritum, quarum specialis est\nconsecratio. nam cum uniuersa turba credentium paria gratiae dona.\npercipiat et isdem omnes sacramentorum benedictionibus glorientur,\nistae proprium aliquid prae ceteris habent, cum de illo sancto et inmaculato\necclesiae grege quasi sanctiores purioresque hostiae pro uoluntatis\nsuae meritis a sancto spiritu eliguntur et per summum sacerdotem\nDei offeruntur altario. digna. reuera Domino hostia tam pretiosi\nanimalis oblatio, et nulla magis ei quam imaginis suae hostia\nplacitura. de huiusmodi enim Apostolum praecipue dixisse reor:\nObsecro autem uos, fratres, per misericordiam Dei ut\nexhibeatis corpora uestra hostiam uiuentem, sanctam,\nDeo placentem. possidet ergo uirginitas et quod alii habent et\nquod alii non habent, dum et communem et peculiarem obtinet gratiam,\net proprio, ut ita dixerim, consecrationis priuilegio gaudet.\nnam et Christi sponsas uirgines dicere ecclesiastica nobis permittit\n\n\n\n\n\n\n\n\n\n\n\n\nauctoritas, dum in sponsarum modum quas consecrat Domino uelat,\nostendens eas uel maxime habituras spirituale conubium quae subterfugerint\ncarnale consortium. et digne Deo per matrimonii comparationem\nspiritualiter copulantur quae eius dilectionis causa humana\nconubia spreuerunt.\nin his quam maxime illud impletur Apostoli:\nqui autem adhaeret Domino, unus spiritus est. grande\nest enim et inmortale, paene ultra naturam corpoream, sopire luxuriam\net concupiscentiae flammam adolescentiae facibus accensam\nanimi uirtute restinguere, spirituali conatu uim genuinae oblectationis\nexcludere, uiuere contra humani generis morem, despicere solacia\nconiugii, dulcedinem contemnere liberorum, et quaecumque\npraesentis uitae esse commoda possunt, pro nihilo spe futurae beatitudinis\ncomputare. magna haec, ut dixi, et admirabilis uirtus est et\nnon inmerito pro magnitudine laboris sui ingenti praemio destinata.\nDabo inquit spadonibus, dicit Dominus, in domo mea et\nin muro meo locum nominatum meliorem a filiis et\nfiliabus; nomen aeternum dabo eis et non deficiet. de\nquibus spadonibus Dominus in euangelio repetit dicens: sunt enim\nspadones, qui se ipsos castrauerunt propter regnum\ncaelorum. Magnus quidem est pudicitiae labor, sed maius est praemium,\ntemporalis custodia, sed remuneratio aeterna. de his enim et\nbeatus Iohannes Apostolus loquitur quod sequantur agnum\n\n\n\n\n\n\n\n\n\nquocumque ierit. quod ita intellegendum puto, nullum eis locum in\ncaelesti aula claudendum et cuncta eis diuinarum mansionum habitacula\nreseranda.\nSed ut inlustrius uirginitatis meritum clareat et quam Deo digna\nsit manifestius possit intellegi, illud cogitetur, quod Dominus et saluator\nnoster Deus, cum propter humani generis salutem hominem\ndignaretur adsumere, non alium quam uirginalem elegerit uterum, ut\nuirtutem huiusmodi plurimum sibi complacere monstraret: et ut pudicitiae\nbonum utrique sexui intimaret, uirginem habuit matrem\nuirgo ipse permansurus: in so uiris et in matre feminis praebuit\nuirginitatis exemplum, quo demonstraretur in utroque sexu beatam\net integram diuinitatis habitare plenitudinem meruisse , dum\ntotum in matre fuit quicquid habitabat in filio. sed quid ego satisago\nexcellens ac sublime pudicitiae meritum reuelare et gloriosum\nbonum uirginitatis ostendere, cum de hac re plerosque perorasse\nnon nesciam et eius beatitudinem manifestissimis rationibus conprobasse,\net nulli sapienti uenire in dubium possit eam rem\nmaioris esse meriti, quae sit amplioris laboris? quisquis enim\npudicitiam ant nullius praemii aut parui existimat, certum est illum\naut ignorare aut non uoluntarium eius ferre laborem. unde illi\nsemper castitati derogant qui eam aut non habent aut habere coguntur\ninuiti.\nNunc itaque quoniam, paucis licet, tam laborem quam meritum\nintegritatis ostendimus, ne res quae et grandi uirtute constat et ingenti\npraemio destinatur, carere fructu suo possit, diligentius excubandum\nest. quanto enim quaecumque species pretiosior fuerit, tanto\nmaiore sollicitudine custoditur. et quoniam multa sunt quae bono\nproprio carent, nisi aliarum rerum iuuentur auxilio, ut est mellis\nspecies, quae nisi cerarum custodia et fauorum cellulis conseruetur\net, ut uerius dixerim, nutriatur, naturalem gratiam perdit et subsistere\nper ae ipsa non potest, sicut et uini species, quod nisi in boni\nodoris uasis et reparatis crebrius picibus foueatur, genuinae uim suauitatis\namittit: adtentius prouidendum est, ne forte et uirginitati\naliqua sint necessaria, sine quibus nequaquam fructum adferre sufficiat,\net tantus nihil proderit labor, dum uane prodesse creditur,\nquod absque rebus necessariis possidetur. nisi enim fallor, ob caelestis\nregni praemium pudicitiae seruatur integritas, quod sine\naeternae uitae merito neminem consequi posse satis certum est. aeternam\nuero uitam nonnisi per omnium diuinorum praeceptorum custodiam\npromereri posse scriptura testatur dicens: si uis ad uitam\nuenire, serua mandata. uitam ergo non habet nisi qui cuncta\nlegis mandata seruauerit, et qui uitam non habuerit, caelestis regni\nnon potest esse possessor, in quo non mortui, sed uiui quique\n\n\n\n\n\n\n\n\n\nregnabunt. nihil ergo uirginitas sola proficiet, quae caelestis regni gloriam\nsperat, nisi et illud habuerit cui perpetua uita promittitur, per quam\ncaelestis regni praemium possidetur. ante omnia ergo pudicitiam integritatemque\nseruantibus et eius remunerationem a. Dei aequitate sperantibus\nmandatorum sunt custodienda praecepta, ne gloriosae castitatis\net continentiae labor in irritum deducatur. supra mandatum uel\npraeceptum esse uirginitatem sapiens ex lege nullus ignorat, Apostolo\ndicente: de uirginibus autem praeceptum Domini non\nhabeo, consilium autem do. cum ergo obtinendae uirginitatis\nconsilium dat, non praeceptum statuit, supra mandatum eam esse\nprofessus est. quicumque ergo uii\\'ginitatem seruant, maius quam\npraeceptum est faciunt. tunc enim proderit amplius fecisse quam\niussum est, si quod iussum est feceris. nam quomodo plus fecisse\ngloriaberis, si minus aliquid non facias P cupiens diuinum implere\nconsilium ante omnia serua mandatum: uolens uirginitatis praemium\nconsequi uitae amplectere merita, ut sit cuius remunerari castitas\npossit. nam ut uitam praestat obseruatio mandatorum, ita eorum\ne contrario generat praeuaricatio mortem. et qui per praeuaricationem\nin mortem fuerit deputatus, uirginitatis coronam sperare non poterit,\nneque pudicitiae praemium exspectare constitutus in poena.\nTres enim species sunt uirtutum, per quas caelestis regni possessio\nintroitur: prima pudicitia est, secunda mundi contemptus, tertia uero\niustitia, quae ut conexae plurimum se possidentibus praestant, ita\ndiuisae prodesse difficile possunt, dum unaquaeque earum non\n\n\n\n\n\n\n\n\n\npropter ae tantum, sed propter aliam efflagitatur. in primis ergo quaeritur\npudicitia, ut facilius subsequatur mundi contemptus, quia ab\nillis mundus contemni leuius potest qui matrimonii nexibus non tenentur.\nmundi uero contemptus exposcitur, ut iustitia conseruetur, quam\nimplere difficile possunt qui saecularium bonorum cupiditatibus\nmundanarum uoluptatum negotiis implicantur. quisquis ergo pudicitiae\nprimam speciem possidet et secundam, quae est mundi contemptus,\nnon obtinet, paene sine causa. possidet primam, quando\nsecundam non habet, propter quam prima quaesita est. et si primam\net secundam habeat, cui tertia, quae est iustitia, desit, frustra laborat,\nquoniam superiores duae propter tertiam praecipue requiruntur.\nquid enim prodest propter mundi contemptum pudicitiam habere, et\npropter quod eam habeas non habere? uel cur res mundi contemnas,\nsi iustitiam, propter quam pudicitiam, propter quam Mundi contemptum\nhabere te conuenit, non custodias? quia ut prima. species propter secundam\nest, ita prima et secunda propter tertiam: quae si non\nfuerit, nec prima nec secunda proficiet.\nDicis forsitan : \\'doce me ergo quid sit iustitia, ut eam, si cognouerim,\nfacilius implere sufficiam\\'. Dicam breuiter, ut ualeo, et uerborum\nutar simplicitate communium, quia causa de qua agimus talis\nest, quae disertioribus facundiae sermonibus nequaquam debeat obscurari,\nsed simplicioribus eloquentiae narrationibus pandi. res enim\nomnibus in commune necessaria communi debet sermone monstrari.\nIustitia ergo non aliud est quam non peccare, non peccare autem est\nlegis praecepta seruare. praeceptorum autem obseruatio duplici genere\ncustoditur, ut nihil eorum quae prohibentur facias, et cuncta quae\n\n\n\n\n\n\ninbentur implere contendas. hoc est quod dicit: recede a malo et\nfac bonum. nolo enim putes in hoc constare iustitiam ut malum\nnon facias, cum et bonum non facere malum sit et in utroque legis\npraeuaricatio committatur, quoniam qui dixit \\'recede a malo\\', ipse\ndixit \\'et fac bonum\\'. si a malo recesseris et non feceris bonum, tra-nsgressor\nes legis, quae non tantum in malorum actuum abominatione,\nsed et in bonorum operum perfectione completur. neque enim hoc\nsolum tibi praecipitur ut uestitum suis non spolies indumentis, sed\net ut spoliatum operias tuis, neque ut habenti panem non auferas\nsuum, sed et non habenti tuum libenter impertias, neque solum ut\npauperem suo non pellas hospitio, sed ut pulsum et non habentem\nrecipias tuo. praeceptum enim nobis est flere cum flentibus.\nquomodo cum illis flemus, si in nullo eorum. necessitatibus participamus,\nnec aliquod eis in his propter quas lacrimantur causis praebemus\nauxilium? neque enim fletuum nostrorum Deus infructuosum\nquaerit humorem, sed quia lacrimae doloris indicium sunt, uult te\nita alterius angustias sentire ut tuas. et quomodo tibi, in tali tribulatione\nsi esses, subueniri cuperes, ita alteri ipse subuenias propter\nillud: quaecumque uultis ut faciant nobis homines\nbona, ita et uos facite illis. nam cum flente flere et nolle,\ncum possis, flenti conferre, subsannationis, non pietatis indicium eat.\n\n\n\n\n\n\n\n\n\ndenique Saluator noster cum Maria et Martha Lazari sororibus deDit\net inmensae misericordiae adfectum lacrimarum contestatione monstrauit.\net uerae pietatis indicia mox opera subsecuta sunt, cum suscitatus\nLazarus, cuius causa lacrimae fundebantur, sororibus redditur.\nhoc fuit pie cum flentibus flere, occasionem fletus auferre. sed\nquasi potens, inquies, fecit. uerum nec tibi aliquid inpossibile imperatur:\nimpleuit omnia qui quod potuit fecit.\nSed ut dicere coeperamus, non sufficit Christiano a malis ae abstinere,\nnisi etiam bonorum operum officia perfecerit, quod illo uel maxime\ntestimonio comprobatur , quo comminatur Dominus aeterni ignis\nreos fore, qui quamuis mali nihil gesserint, non fecerint omne quod\nbonum est, dicens: Tunc dicet rex his qui ad sinistram\nsunt: discedite a me, maledicti, in ignem aeternum.\nquem praeparauit pater meus diabolo et angelis eius.\nesuriui enim, et non dedistis mihi manducare; sitiui\net non dedistis mihi potum et cetera. non dixit: discedite a\nme. maledicti, quia homicidium, quia adulterium aut quia furta\nfecistis: non enim quia malum fecissent, sed quia bonum non fecerant,\ncondemnantur et aeternae gehennae suppliciis addicuntur, nec\nquia quae prohibita sunt admisissent, sed quia quae praecepta erant\nimplere noluerunt. unde animaduertendum est quam spem habere\npossint qui adhuc aliquid eorum faciunt quae prohibentur, cum etiam\nilli aeterni ignis rei sint qui non fecerunt quae iubentur. nolo enim\n\n\n\n\n\n\n\n\n\ntibi in hoc blandiaris, si aliqua non feceris, quia aliqua feceris, cum\nscriptum sit: qui uniuersam legem seruauerit, offendat\nautem in uno, factus est omnium reus. Adam enim semel\npeccauit et mortuus est: et tu te uiuere posse existimas illud saepe\ncommittens, quod alium, dum semel perpetrasset, occidit? an grande\nillum commisisse crimen putas, unde merito poena damnatus sit\nacriore? uideamus ergo quid fecerit: contra mandatum de fructu arboris\nedit. quid ergo ? propter arboris fructum Deus hominem morte\nmultauit? non propter arboris fructum, sed propter mandati contemptum.\nergo non agitur de qualitate peccati, sed de transgressione mandati.\net qui dixit Adae ut de arboris fructu non ederet, ipse tibi\npraecipit ut non maledicas, non mentiaris, non detrahas, non detrahentem\nauscultes, ut omnino non iures, ut non concupiscas, non inuideas,\nnon sis tepidus, non sis auarus, ut nulli malum pro malo\nreddas, ut inimicos tuos diligas, ut maledicentibus benedicas,. ut pro\ncalumniantibus et pro persecutoribus tuis ores, ut percutienti maxillam\nalteram praebeas, ut in iudicio saeculari non litiges, ut si qui\ntua auferre uoluerit, gratanter amittas, ut nec iracundiae nec zeli\nnec liuoris malum intra pectus admittas, ut crimen auaritiae fugias,\nut omnis superbiae ac iactantiae malum caueas, et humilis ac mitis\nChristi uiuas exemplo, malorum consortia in tantum uitans, ut cum\nfornicatoribus aut auaris aut maledicentibus aut inuidis aut\n\n\n\n\n\n\n\n\n\ndetractoribus aut ebriosis aut rapacibus nec cibum capias. quem si in aliquo\ncontempseris, si pepercit Adae, parcet et tibi. immo illi magis parcendum\nfaera.t, qui adhuc rudis et nouellus erat, et nullius ante peccantis\net propter peccatum suum morientis retrahebatur exemplo. tibi\nuero post tanta documenta, post legem, post prophetas, post euangelia,\npost Apostolos si delinquere uolueris, quomodo indulgeri possit\nignoro.\nAn tibi de uirginitatis praerogatiua blandiris? memento Adam et\nEuam uirgines deliquisse, nec integritatem corporis profuisse peccantibus.\nuirgo quae peccat Euae, non Mariae comparanda est. non\nnegamus in praesenti tempore paenitentiae remedium, sed hortamur\nmagis praemium sperare debere quam ueniam. turpe eat enim delicti\nindulgentiam postulare quae palmam uirginitatis exspectant, et inlicitum\naliquid incurrere quae se etiam a licitis castrauerunt: licitum\nquippe est matrimonii inire consortium. et ut laudandae sunt quae\npropter Christi amorem et caelestis regni gloriam copulam contempserint\nnuptiarum, ita damnandae sunt quae propter incontinentiae\nuoluptatem, cum Deo se uouerint, remedio apostolico abutantur.\nergo, ut diximus, quae conubia deserunt, non inlicita, sed licita spernunt.\neiusmodi autem si iurent, si maledicant, ei detrahant, si detrahentes\npatiantur audire, si malum pro malo reddant, si cupiditatis\nin alienis aut auaritiae in propriis crimen incurrant, si zeli aut\nliuoris uenena possideant, si contra legalia et apostolica instituta\nindecens aliquid aut loquantur aut cogitent, si in carne placendi\nstudio comptae et ornatae procedant, si alia, ut adsolet, inlicita faciant.\n\n\n\n\n\n\nquid proderit eis spreuisse quod licuit et exercere quod non licet ? uis\nuis prodesse tibi, quod licita contempsisti, uide ne quid eorum quae\nnon licent facias. stultum enim est timuisse quod minus est, et non\ntimere quod maius est [aut ab iis non uitari quae prohibentur, spreuisse\nuero ea quae conceduntur]. dicit enim Apostolus: innupta\ncogitat quae Domini sunt, quomodo placeat Deo, ut sit\nsancta et corpore et spiritu: quae autem nupta est,\ncogitat quae sunt huius mundi, quomodo placeat uiro.\nnuptam uiro placere adserit, cogitando quae mundi sunt, innuptam\nuero Deo, eo quod nulla cura illi sit saeculi. dicat ergo mihi, quae\nuirum non habet et tamen quae mundi sunt cogitat, cui placere desiderat?\nnonne incipiet illi nupta praeponi? quia illa cogitando quae\nmundi sunt complacet uel marito, ista uero nec marito, quem non\nhabet, potest placere nec Deo. sed nec illud silentio praeterire nos\nconuenit, quod dixit: innupta cogitat quae Domini sunt,\nquomodo placeat Deo, ut sit sancta et corpore et spiritu.\n[quae Domini sunt, inquit, cogitat; non quae saeculi, non\nquae hominum, sed quae Dei sunt cogitat.] quae sunt ergo Domini?\ndicat Apostolus: quaecumque sunt sancta, quaecumque\niusta, quaecumque amabilia, quaecumque\nbonae famae, si qua uirtus, si qua laus disciplinae.\n\n\n\n\n\n\n\n\n\n\n\nista sunt Domini, quae sanctae et uere apostolicae uirgines die noctuque\nsine ullo temporis interuallo meditantur et cogitant. Domini\nest etiam regnum caelorum, Domini est resurrectio mortuorum,\nDomini est inmortalitas, Domini est incorruptio, Domini est splendor\nsolis qui sanctis promittitur, sicut in Euangelio scriptum est: tunc\niusti fulgebunt sicut sol in regno Patris eorum: Domini\nsunt plures iustorum in caelestibus mansiones, Domini est fructus\ntricesimus et sexagesimus atque centesimus. haec quae cogitant et\nquibus possint ea operibus promereri, quae Domini sunt cogitant. Domini\nest etiam lex noui et ueteris testamenti, in qua oris eius eloquia\nsancta refulgent: quae si quae uirgines sine intermissione meditantur,\nquae Domini sunt cogitant, et impletur in eis illud propheticum:\nfundamenta aeterna super petram solidam et mandata\nDei in corde mulieris sanctae.\nSequitur, \\'quomodo placeat Deo\\\\ Deo, inquam, non hominibus,\n\\'ut sit sancta et corpore et spiritu\\\\ non dixit, ut\nsit sancta membro aut corpore tantum, sed ut sit sancta corpore et\nspiritu. membrum enim una corporis pars est, corpus uero omnium\nconpago membrorum est. cum ergo dicit ut sit sancta. corpore, omnibus\nmembris eam sanctificari debere testatur, quia non proderit\nceterorum sanctificatio membrorum, si inueniatur uel in uno corruptio.\netiam non erit sancta corpore, quod ex omnibus constat membris,\n\n\n\n\n\n\n\n\n\nquae uel unius fuerit coninquinatione polluta. sed ut quod dico manifestius\net lucidius fiat, esto sit quaecumque omnium membrorum\nsanctificatione purgata et lingua tantummodo peccet, quia aut blasphemet\naut falsum testimonium dicat, numquid liberabunt omnia\nmembra unum, an propter unum iudicabuntur et cetera? ergo si nec\naliorum membrorum sanctificatio proderit, cum in uno sit uitium,\nquanto magis, si diuersorum flagitio peccatorum omnia corrumpantur,\nunius nihil proderit integritas !\nUnde quaeso te, uirgo, ne in sola, tibi pudicitia blandiaris neque\nin unius membri integritate confidas, sed secundum Apostolum solide\nconserua corporis sanctitatem. Munda ab omni inquinamento caput,\nquia crimen est illud post chrismatis sanctificationem aut croci aut\nalterius cuiuslibet pigmenti suco uel puluere sordidari, aut auro uel\ngemmis uel qualibet alia terrena specie comi, quod iam caelestis\nornatus splendore refulget. grandis quippe diuinae gratiae contumelia\nest mundani et saecularis ornamenti praelatio. Munda frontem,\nut humana, non diuina opera erubescat, et illam confusionem recipiat,\nquae non peccatum sed Dei gratiam parit, scriptura dicente:\nest confusio adducens peccatum, et est confusio adducens\ngratiam. Munda collum, ut non aurea reticula capillus\\'\n\n\n\n\n\n\n\n\n\nportet et suspensa monilia, sed illa potius ornamenta circumferat, de\nquibus scriptura dicit: misericordia et fides non deficiant\na te. suspende autem illa in corde uelut in collo tuo. Munda oculos,\ndum eos ab omni concupiscentia retrahis et ab intuitu pauperum numquam\nauertis et ab omnibus fucis liberos ea qua a Deo facti sunt sinceritate\ncustodis. Munda linguam a mendacio, quia os quod mentitur\noccidit animam: munda eam a detractione, a iuramento,\nab adulatione, a periurio. nolo praeposterum ordinem putes, quod\nprius a iuramento quam a periurio linguam dixi debere mundari, quia\ntunc periurium facilius effugies, si in toto non iures, ut impleatur in\nte illa sententia: cohibe linguam tuam a malo, et labia\ntua ne loquantur dolum. et memor esto dicentis Apostoli: benedicite\net nolite maledicere. sed et illud crebrius recordare:\nuidete ne quis malum pro malo alicui reddat neque\nmaledictum pro maledicto, sed e contrario benedicentes,\nquia in hoc uocati estis, ut benedictionem hereditate\npossideatis. et illud: si quia autem in lingua non\noffendit, hic perfectus est. nefas est enim ut labia illa, quibus\nDeum confiteris, rogas, benedicis et laudas, alicuius polluantur sorde\npeccati. nescio qua. conscientia ea. lingua quis Deum rogat, qua aut\nmentitur aut maledicit aut detrahit. labia sancta exaudit Deus et Iabia\nannuit cito precibus, quas lingua inmaculata pronuntiat. Munda aures,\n\n\n\n\n\n\n\n\n\nut nonnisi sermonibus sanctis et ueris auditum praebeant, ut numquam\nobscena aut turpia aut saecularia uerba suscipiant aut aliquem\nde altero audiant derogantem, propter illud quod scriptum est \\'saepi\naures tuas spinis et noli audire linguam nequam\\' , ut\ncum eo habere partem possis, de quo dicitur: quoniam auditu et\nuisu iustus erat, hoc est, nec oculis nec auribus delinquebat.\nMunda manus, ne porrectae ad accipiendum sint, ad dandum\nautem collectae, nec ad feriendum paratae, sed ad omnia\nmisericordiae et pietatis opera satis promptae. Munda pedes, ne latam\net spatiosam pergant uiam, quae ducit ad splendida saeculi et pretiosa\nconuiuia, sed arduum magis et angustum gradiantur iter, quod\ntendit ad caelum , quia scriptum est: iter rectum facite pedibus\nuestris. agnosce tibi a Deo artifice non ad uitia, sed ad uirtutes\nmembra formata: et cum uniuersos artus mundaueris ab omni\nsorde peccati et toto fueris sanctificata corpore, tunc tibi castitatem\nintellegas profuturam, et cum omni fiducia palmam uirginitatis\nexspecta.\nQuid sit sanctam esse corpore breuiter quidem, sed plene exprsuisse me arbitror:\nnunc quod sequtur et spiritu, nosse debemus,\nhoc est, ut quod opere nefas est fieri, nec fas sit cogitatione concipore.\nilla enim est sancta tam corpore quam spiritu, quae nec mente\nnec corde delinquit, sciens etiam cordis esse inspectorem Deum, et\nidcirco satisagit, ut omni modo etiam animum cum corpore mundum\n\n\n\n\n\n\n\n\n\nhabeat a peccato, sciens scriptum esse: omni custodia. serua cor\ntuum, et iterum: diligit Deus sancta cor, accepti sunt\nautem ei omnes inmaculati, et alibi beati mundo corde,\nquoniam ipsi Deum uidebunt: quod de illis dici arbitror, quos\nconscientia in nulla redarguit culpa peccati, de quibus et Iohannem in\nepistola dixisse reor: si cor nostrum nos non reprehendit,\nfiduciam habemus ad Deum, et quaecumque petierimus\naccipiemus ab eo. nolo existimes te crimen fugisse peccati,\nsi uoluntatem non sequatur effectus , cum scriptum sit: quicumque\nuiderit mulierem ad concupiscendam eam, iam moechatus\nest in corde suo. nec dicas \\'cogitaui quidem, sed non\nperfeci\\', quia etiam concupiscere nefas est quod fieri nefas est. unde\net beatus Petrus praecipit dicens \\'animas uestras castificantes*:\nqui si nullam animae constuprationem nosset, nec castificari\neam desiderasset. sed et illum locum quo continetur \\'hi sunt qui\nse cum mulieribus non coinquinauerunt, uirgines\nenim permanserunt, hi secuntur agnum quocumque\nierit\\', adtentius considerare debemus et animaduertere, si solius integritatis\nac pudicitiae merito isti diuino comitatui copulentur et per\nomnia caelorum tabulata discurrant, an et alia sint quibus adiuta\nuirginitas tantae beatitudinis gloriam consequatur. sed unde hoc scire\npoterimus? de sequentibus nisi fallor, in quibus scriptum est: hi\nempti sunt ex hominibus primitiae Deo et agno, et in\nore eorum non est inuentum mendacium, sine macu*la\n\n\n\n\n\n\n\n\n\nenim sunt ante thronum Dei. uides ergo quod non in uno tantum\nmembro dominicis referantur inhaerere uestigiis, sed illi qui\npraeter uirginitatem ab omni contagione peccati inmaculatam gesserint\nuitam. idcirco uel maxime uirgo nuptias spernit, ut, dum securior\nest, facilius, quod etiam a nubentibus quaeritur, ab omni ae delicto\ncustodiat et uniuersa legis mandata. perficiat. nam si non nubat et\nea nihilominus faciat, a quibus et nuptae esse iubentur inmunes,\nnon nupsisse quid proderit? quamquam enim nulli Christianorum peccare\nliceat et omnes quicumque spiritualis lauacri sanctificatione purgantur,\ninmaculatam decurrere conueniat uitam, utecclesiae', quae\nsine macula, sine ruga, sine aliquo eiusmodi esse describitur, possint\nuisceribus intimari: multo magis hoc uirginem implere necesse\nest, quam nec mariti nec filiorum nec alterius necessitatis causa prohibet\nquo minus diuinam scripturam perficiat, nec aliqua, si peccet,\npoterit excusatione defendi.\nO uirgo, serua propositum tibi magno praemio destinatum. praeclara\nest apud Dominum uirginitatis et pudicitiae uirtus, si non aliis\npeccatorum et malorum lapsibus infirmetur. agnosce statum tuum,\nagnosce locum, agnosce propositum. Christi sponsa diceris: uide ne\nquid indignum ei, cui desponsata uideris, admittas. cito scribet repudium,\nsi in te uel unum uiderit adulterium. quaecumque ergo humanorum\nsponsaliorum pigneribus subarratur, statim a domesticis, a\nfamiliaribus, ab amicis sponsi sollicite et diligenter requirit [et\n\n\n\n\n\n\n\n\n\n\n\n\nseruulis], quales iuuenis habeat mores, quid potissimum diligat, quid\naccipiat, quo usu uiuat, qua se consuetudine regat, quibus utatur\ndapibus, in quibus praecipue rebus delectetur et gaudeat. quae cum\ndidicerit, ita se in omnibus temperat, ut sponsi moribus suum obsequium,\nsua iucunditas, sua diligentia, sua uita concordet. et tu,\nquae Christum sponsum habes, a domesticis et familiaribus eius sponsi\ntui mores interroga, et strenue ac sollerter inquire in quibus praecipue\ndelectetur, qualem compositionem in te uestium diligat, cuiusmodi\nconcupiscat ornatum. dicat tibi eius familiarissimus Petrus, qu\nne nuptis quidem corporalem permittit ornatum, sicut in epistola sua\nscripsit: \\'Mulieres similiter subiectae sint suis uiris, ut\nsi qui non credunt uerbo, per mulierum conuersationem\nsine uerbo lucrifiant, considerantes in timore Dei\ncastam conuersationem uestram: quarum sit non extrinsecus\ncapillatura aut circumdatio auri aut indumentis\nuestimentorum cultus, sed qui absconsus cordis est\nhomo in incorruptibilitate quieti et modesti spiritus\\'\nquod est in conspectu Dei locuples. Dicat et alius Apostolus\nbeatus Paulus, qui ad Timotheum scribens eadem de fidelium feminarum\ndisciplina testatur:\\' Mulieres similiter in habitu\nornato cum uerecundia et sobrietate ornantes se, non\nin tortis crinibus aut auro aut margaritis aut ueste\npretiosa, sed quod decet mulieres, promittentes castitatem\nper bonam conuersationem.\nSed tu forsitan dicis: cur haec idem Apostoli non iusserunt? quia\nnon necessarium iudicabant, ne talis uirginibus commonitio potius\niniuria quam emendatio uideretur. sed nec eas umquam tantae temeritatis\nfore credidissent, ut ne nuptis quidem concessa carnalia composita\net terrena praesumerent. re uera ornare se et componere uirgo\ndebet: nam quomodo sponso suo placere poterit, nisi composita et\nornata processerit? ornetur plane, sed interioribus ornamentis et spiritualiter,\nnon carnaliter componatur, quia Deus non corporis, sed animae\ndecorem in illa desiderat. ergo et tu quaecumque animam tuam\na Deo diligi et inhabitari concupiscis, omni eam diligentia compone\net spiritualibus indumentis exorna. nihil in ea dedecorum, nihil foedum\nappareat. resplendeat auro iustitiae et gemmis refulgeat sanctitatis\nac pretiosissimo pudicitiae margarito coruscet: pro bysso et\nserico misericordiae et pietatis tunica uestiatur, secundum quod scriptum\nest: induite ergo uos sicut electi Dei, sancti et dilecti,\nuiscera misericordiae, benignitatem, humilitatem\net cetera. et non decorem cei\\'ussae aut alterius pigmenti\nquaerat, sed innocentiae ac simplicitatis candorem habeat, roseum\nuerecundiae colorem et purpureum ruborem pudoris possideat. caelestis\nabluatur nitro doctrinae et lomentis spiritalibus emundetur.\nnulla in ea malitiae, nulla delicti macula relinquatur. et ne quando\n\n\n\n\n\n\n\n\n\n\n\n\nmale redoleat odore peccati, unguento suauissimo sapientiae et scientiae\nperfundatur.\nHuiusmodi Deus quaerit ornatum et animam taliter compositam\nconcupiscit. memento te Dei filiam dici, secundum quod ait: audi.\nfilia, et uide. sed et tu ipsa, quotienscumque Deum patrem nominas,\nDei te filiam esse testaris. ergo si Dei filia es, uide ne quid\neorum facias, quae Deo patri incongrua sunt, sed age omnia quasi\nfilia Dei. cognosce quomodo huius saeculi nobilium filiae se gerant,\nquibus adsuescant moribus quibusue se disciplinis instituant. tanta in\nquibusdam uerecundia est, tanta grauitas , tanta modestia, ut ceterorum\nhominum ritum intuitu humanae ingenuitatis excedant, et ne\nquam honestis parentibus suis per lapsum suum infamiae inurant notam,\nalteram sibi quodam modo inter homines consuetudinis studeant\nfacere naturam. et tu ergo originem tuam respice, genus: intuere, gloriam\nnobilitatis aduerte. agnosce te non hominis tantum, sed et Dei\nfiliam et diuinae natiuitatis nobilitate decoratam. ita te exhibe. ut in\nte caelestis natiuitas appareat et ingenuitas diuina clarescat. sit in te\nnoua grauitas, honestas admirabilis , stupenda uerecundia, mira patientia,\nuirginalis incessus et uerae pudicitiae habitus, sermo semper\nmodestus et suo in tempore proferendus, ut quisquis te uiderit, admiretur\net dicat: \\'quae haec nouae inter homines grauitatis patientia\nest? quae pudoris uerecundia, quae honestatis modestia, quae maturitas\nsapientiae ? non est ista humana institutio nec disciplina mortalis.\ncaeleste mihi aliquid in terreno corpore redolet. puto quod\n\n\n\n\n\n\n\n\n\nhabitet in quibusdam hominibus Deus\\'. et cum te Christi famulam esse\ncognouerit, maiore stupore tenebitur et cogitabit qualis ille sit dominus,\ncuius talis ancilla est.\nSi uis ergo esse cum Christo et partem habere cum Christo, Christi\ntibi exemplo uiuendum est, qui ab omni malitia et nequitia ita fuit\nextraneus, ut ne inimicis quidem uicem redderet, quin potius et pro\nipsis oraret. nolo enim eas animas Christianas existimes, quae aut\nfratres aut sorores non dico oderunt, sed quae proximos toto corde\net conscientia coram Dei testimonio non diligunt, cum Christianis\nChristi similitudine inimicos etiam amare necesse sit. si sanctorum\ncupis habere consortium, a malitiae et nequitiae cogitatu pectus\nemunda. nemo te circumueniat, nemo fallaci sermone seducat. nonnisi\nsanctos et iustos et simplices et innocentes et puros caelestis aula\nsuscipiet: nullum apud Deum habet malitia locum. ab omni nequitia\net dolo mundum esse necesse est qui cupit regnare cum Christo. nihil\ntam contrarium, nihil tam exsecrabile Deo quam aliquem odisse, aliquem\nuelle laedere, nihil tam probabile quam omnes amare. quod\nPropheta sciens testatur docens: qui diligitis Dominum, odite\nmalum.\nVide ne in aliquo humanam gloriam diligas, ne et tua inter illos\nportio computetur, quibus dictum est: quomodo uos potestis\n\n\n\n\n\n\n\n\n\ncredere, gloriam ab inuicem quaerentes et de quibus per\nProphetam dicitur: auge eis mala, auge mala gloriosis\nterrae, et alibi: confundimini a gloriatione uestra,\nab obprobrio in conspectu Domini. nolo enim illas respicias,\nquae saeculi, non Christi sunt uirgines, quae propositi sui et\nprofessionis inmemores gaudent in deliciis, in opibus delectantur et\ncorporeae nobilitatis origine gloriantur: quae si pro certo Dei filias\nse esse crederent, numquam post diuinos natales nobilitatem admirarentur\nhumanam nec gloriarentur in patre quolibet honorato: si patrem\nDeum se habere sentirent, nobilitatem carnis non amarent. quid\ntibi, o stulta, in generis nobilitate blandiris et conplaces ? duos homines\n[m exordio fecit Deus, ex quibus totius humani generis silua\ndescendit: mundanam nobilitatem non naturae aequitas praestitit, sed\ncupiditatis ambitio. certe omnes per diuini lauacri gratiam aequales\nefficimur , et nulla inter eos potest esse discretio, quos natiuitas secunda\ngenerauit, per quam tam diues quam pauper, tam liber quam\nseruus, tam nobilis quam ignobilis Dei efficitur filius, et terrena nobilitas\nsplendore caelestis gloriae obumbratur et nusquam omnino iam\ncomparet, dum qui retro in saecularibus honoribus inpares fuerant,\ncaelestis et diuinae nobilitatis gloria aequaliter uestiuntur. nullus ibi\n\n\n\n\n\n\n\n\n\niam ignobilitatis locus, nec degener quisquam est, quem diuinae natiuitatis\nsublimitas ornat, nisi apud illos, qui non putant humanis\ncaelestia praeponenda. aut si putant, quam uanum est ut se illis in\nminoribus praeferant, qeos sibi in maioribus paressciunt, et quasi\ninfra, se positos in terra existiment quos sibi aequales in caelestibus\ncredunt. tu autem, quaecumque Christi, non saeculi uirgo es, omnem\npraesentis uitae gloriam fuge, ut eam quae in futuro promittitur consequaris.\nContentionum uerba et animositatis causas deuita, discordiarum\nquoque et litium occasiones subterfuge. nam si iuxta Apostoli doctrinam\nseruum Domini litigare non oportet, quanto magis Dei\nancillam, cuius quo uerecundior est sexus, animus debet esse modestior.\nlinguam a maliloquio cohibe et ori tuo frenum legis inpone, ut\ntunc, siforte, loquaris, quando tacere peccatum sit. caue ne quid\nquod in reprehensionem ueniat dicas. lapis emissus est sermo prolatus:\nquapropter diu antequam proferatur cogitandus est. beata quippe\nlabia sunt, quae numquam quod reuocare uelint emittunt. pudicae\nmentis sermo etiam debet esse pudicus, qui aedificet semper magis\nquam aliquando destruat audientes, secundum quod praecepit Apostolus\ndicens: omnis sermo malus ex ore uestro non procedat,\nsed si quis bonus ad aedificationem fidei, ut\n\n\n\n\n\n\n\n\n\ndet gratiam audientibus. presa lingua est. quae nonnisi\nd<- divinaerebus nouit uerba construere, et sanctum os, unde caelectia\nsemper eloquia proferuntur. absentium obtrectatoresquasi maligua\nscripturae auctoritate deterre. quia etiam hoc inter uirtutes\nperfecti hominis Propheta commemorat, si ante conspectum iusti malignus\nad nihilum deducatur qui contra proximum non probanda protulerit\nnon licet enim tibi alterius uituperationem patienter audire.\nquia nec ah aliis optas recipi tuam. iniustum quippe est quicquid contra\nChristi euangelium uenit, si alteri quod tibi ab alteri quod fieri molestum\nest patiaris inferri. semper linguam tuam de bonis loqui adsuesce,\net auditum tuum ad bonorum magis laudem quam ad malorum uituperationem\naccommoda. uide ut omnia quaecumque bene facis propter\nDeum facias, sciens eius rei tantum te a Domimorecepturamesse\nmercedis, quantum eius timoris et dilectionis causa perfeceris. sancta\nmagis esse quam uideri stade, quia nihil prodest aestimari quod non\nHM, et duplicis peccati reatus est non habere quod creditur et quod\nnon habere<M simulare.\nIn ieiuniis magis quam in epulis delectare, illius uiduae memor,\nquae non discedebat de templo ieiuniis et obsecrationibus Deo seruiensdie\nac nocte. et si uidua et quidem Iudaea talis fuit, qua-\n!ac nunc uirginem conuenit esse Christi? diuinae magis lectionis\nconuiuium dilige, et spiritualibus te saturari dapibus concupisce, et\nillos potius quaere cibos, quibus anima magis quam corpus reficiatur.\ncarnis et uini species quasi caloris fomenta et libidinis incitamenta\n\n\n\n\n\n\nfuge. et tunc, si forte, uino exiguo utere, cum stomachi dolor et nimia\ncorporis compellat infirmitas. iracundiam uince, animositatem cohibe,\net quicquid illud est quod post factum paenitentiam ingerit, uelut\nproximi criminis abominationem declina. satis tranquillam et quietam\nesse conuenit mentem et ab omni perturbatione furoris alienam, quae\nDei habitaculum esse desiderat, quod per Prophetam testatur dicens:\nSuper quem requiescam alium nisi super humilem et\nquietum et trementem uerba mea? Omnium operum et cogitationum\ntuarum speculatorem Deum crede, et caue ne quid, quod\ndiuinis oculis indignum sit, aut opereris ant cogites. cum orationem\ncelebrare desideras, talem te exhibe, quasi sis cum Domino locutura.\ncum psalmum dicis, cuius uerba dicis agnosce, et in conpunctione\nmagis animi quam in tinnulae uocis dulcedine delectare. lacrimas\nenim psallentis Deus magis quam uocis gratiam comprobat, sicut\nPropheta dicit: seruite Domino in timore et exultate ei\ncum tremore. ubi timor et tremor est, ibi non uocis elatio est, sed\nanimi flebilis et lacrimosa deiectio. omnibus actibus tuis diligentiam\nadhibe, quia scriptum est: maledictus homo qui facit opera\nDomini neglegenter. Crescat in tecum annis gratia, crescat\ncum aetate iustitia, et fides eo perfectior uideatur esse quo senior es,\nquia Iesus, qui nobis uiuendi reliquit exemplum, proficiebat non\n\n\n\n\n\n\n\n\n\naetate tantum corporea, sed et sapientia et gratia spirituali coram\nDeo et hominibus. omne tempus in quo te non meliorem senseris, hoc\nte aestima perdidisse. Coeptum uirginitatis propositum ad finem usque\nconserua, quia non inchoasse tantum, sed perfecisse uirtutis est,\nsicut in euangelio Dominus ait: qui perseuerauerit usque in\nfinem, hic saluus erit. caue ergo ne cui uel concupiscendi occasionem\ntribuas, quia sponsus tuus Deus zelans est: criminosior est\nenim Christi adultera quam mariti. Esto ergo omnibus uiuendi forma,\nesto exemplum, praecede et in actu quos in castitatis sanctificatione\npraecurris. uirginem te in omnibus exhibe: nihil corruptionis obiciatur\ncapiti tuo. cuius corpus integrum est, sit et inuiolabilis conuersatio.\net quoniam in exordio epistolae praefati sumus te Dei sacrificium\nfactam, quod utique sanctitatem suam etiam aliis inpertit, ut\nquisquis ex eo digne sumpserit, sanctificationis et ipse sit particeps,\nita ergo et per te quasi per diuinam hostiam sanctificentur et ceterae,\ncum quibus te tam sanctam in omnibus exhibeas, ut quisquis uitam\ntuam uol auditu uel uisu contigerit, sanctificationis uim sentiat\net tantum sibi intellegat gratiae ex tua conuersatione transfundi, ut,\ndum te imitari concupiscit, Dei sacrificio et ipse sit dignus.\nSacrae religionis fidus interpres uniuersa conponit, ut peccatis\nulterius locus esse non possit: nam quid aliud tanta morum sanctitate\npromittis, nisi ut uitam beatam submotis erroribus agitemus? in quo\nlaudem maximam tuis uideo conuenire uirtutibus, quod inperitam\nmentem piis hortationibus inmutaris et ad optimam traxeris rationem.\nceterum non ita mirabile uideretur, si eruditos animos infusa sapientia\nconfirmasses: est enim prudentibus uiris cum deuotione cognatio nec\nest cito conueniens credulitati rusticitas. sic illi, qui figuras animantium\nde lapidibus ducunt, difficilioris operis negotium gerunt, si durissima\nsaxa ferramentis incutiunt, illi uero, qui mollioris materiae\ntentamenta susceperint, manus suas iuuari sentiunt facilitate fingendi,\nconsentaneumque putatur, ut arduus labor opificis honore maximo\ncenseatur: ita tibi, domine, praedicatio singularis est exhibenda,\nquod inpolitos agrestesque sensus culpae caligine liberatos et humana\nsentire feceris et diuina cognoscere.\nNon minus ille Xenocrates in laude \\'est, philosophorum longe\ndoctissimus, qui seueris exhortationibus fecit ut luxuria uinceretur.\nnam cum Polemo quidam uino languidus ex antelucano conuiuio publice\nuagaretur illudque temporis esset, quo ad gymnasium Xenocratis\nconfluerent auditores, ingressus et ipse est et in numero studiosorum\neo habitu, quo de cena prodierat, inpudenter adsedit; nam caput\neius florens corona contexerat: neque est ueritus se omnibus uideri\ndissimilem, quia re uera caput, quod est domicilium sanitatis, usus\n\n\n\n\n\n\nlongae potionis inuerterat. tunc grauiter inmurmurantibus ceteris, quod\nin multitudinem litteratorum intempestiuus auditor inrepserat, ne\nminimum quidem magister ille commotus est, sed potius de disciplina\nmorum legibusque modestiae instituit disputare: tantumque ualuit\ndocentis auctoritas, ut petulantis illius animus ad amorem pudoris\ninpelleretur. et primo quidem Polemo coronam capite conturbatus deposuit\ndiscipulumque professus est: ad extremum ita se ad officium\ngrauitatis inflexit seque totum formauit ad uerecundiam, ut prioris\nuitae consuetudinem emendatio gloriosa texisset. hoc ipsud nos in tuis\npraeceptionibus admiramur, quod nullis minis, nullis omnino terroribus\nad cultum Dei uaesanos animos conuertisti, ut confusa mens\nillud crederet esse rectissimum, cum omnibus bene beateque uiuere,.\nquam cum paucis iniusta sentire.\nForensis elatio fori debet exercitatione feruere; conuenit enim\nlacertis industriae cotidie depugnantis motus habere terribiles: at cum\nsonora facundia receptui cecinit et in otiosa nemora adque amoena\ndiuorsoria semigrauit, fremitus inertis oportet abiciat et desinat inefficacia\nminitari. scimus etenim palmigeros biiuges ubi e circo recesserint,\nquietissime stabulari: illos non iugis formido, non ambiguae\npalmae sollicitant, sed demum pacatis adfixi praesepibus timere iam\nnesciunt hortatorem, seditiosae contentionis dulcia ducentes obliuia.\nsed et stipendiis consummatis tropaea suspendere iuuet militem gloriosum\net patienter gerere senectutem.\nAc tibi cur cordi sit terrificare miseros aratores, non plane intellego,\net ruricolas meos cur uelis exhibitionis urgere formidine, non\nagnosco: quasi uero illos nesciam consolari et a pauore retrahere et\n\n\n\n\n\n\ndocere non tantum esse timoris quantum ipse praetendis. fateor, dum\nnos campus exciperet, me saepe armis eloquentiae tuae fuisse conterritum,\nsed frequenter ut poteram recidiua uulnera reponebam.\ntecum sane condidici, quo iure coloni quoue ordine repetantur, cui\nconpetat actio, cui non conpetat exitus actionis. Volusianenses ais te\nuelle reducem ac frequenter iratus ingeminas te rusticos ex mea turricula\nretracturum: et is qui, ut ego spero adque desidero, mihi\nantiqua necessitudine sis copulatus, correpturum te homines meos\nconuentione neglecta temere minitaris. quaero de insigni prudentia\ntua, utrum ius aliud habeant aduocati, aliud ex togatis, an aliud\naequum Romae sit. aliud Matari.\nTe interim nescio Volusiani fundi umquam fuisse dominum, si\nquidem Dionysius fertur eius possessionis iura seruasse, neque heredes\nillius defecisse, qui dum uiueret, rei naualis in plurimos uenales\naculeos intendebat. fuit ea tempestate Porphyrius quidam Zibberino\nsatus, neque tamen recte Zibberini filius nominatus. idem generis\nquaestionem militia conuelabat, et ut nubem a fronte repelleret,\nofficiosa gratia et laetis obsequiis fungebatur. multum mecum fuit et\ndomi et in foro, cum me et apud patrem defensore et apud iudicem\npatrono saepius uteretur. aliquando etiam Dionysium conprimebam,\nquod Porphyrio non deberet uiginti iugerum causa nauicularia iurgia\ncommouere.\nEn causa est cur insignis prudentia tua meis minitetur actoribus,\nut cum dominus loci non sis, passim colonorum meorum facias\nmentionem. et si te Porphyrii denuntias successorem, uiginti iugerum\nnoris angustias ne ab uno quidem cultore posse tractari: aut si\nte memorem custodemque propriae dignitatis piget heredem nominare\nPorphyrii, certum manifestumque est illum posse proponere, qui\nproponendi habeat facultatem, ut aduersum eos experiatur, qui nihil\nex eadem terra possideant. ceterum si diligenter inspicias, mihi potissimum\ndeferri potest intentio repetendi. quare, domine praedicabilis\nfrater, quiescas oportet et mecum redeas in gratiam et ad\n\n\n\n\n\n\npriuatum digneris uenire conloquium. desinas, quaero, inertes et trepidos\nconturbare et iactantiam tuam procul exerceas , et existimes me laetari\ntua superbia, non offendi: nec nudi enim nec ineruditi sumus.\nsaltim te mitem faciat Maximinus.\n"};

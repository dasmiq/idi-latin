var sequence = {"name":"Pseudo-Cyprian. De Disciplina et bono pudicitiae","data":"∗∗∗ aliquas officiorum meorum partes praeterisse, dum semper\nenitor uel maxime cotidianis euangeliorum tractatibus, aliquando\nuobis fidei et scientiae per Dominum incrementa praestare. quid enim\naliud in ecclesia Domini utilius geri, quid accommodatius officiis\nepiscopi potest inueniri, quam ut doctrina dominicorum per ipsum\ninsinuata conlataque uerborum possint credentes ad repromissum\nregnum peruenire caelorum? hoc certe mei et operis et muneris\ncotidianum uotiuum negotium absens licet optinere conitor et praesentiam\nmei uobis reddere per litteras conor. dum uos solito more\nallocutionibus missis in fide interpello, ideo conuenio, ut euangelicae\nradicis firmitate solidati aduersus omnia diaboli proelia stetis semper\narmati. absentem me non credam, si fuero securus. uerum tamen\n\n\n\n\n\n\nomnia quae utiliter proferantur et aeternae uitae statum tractatibus\nuel definiunt uel promittunt ita demum fructuosa sunt, ei ad emolumentum\noperis diuinae indulgentiae uiribus adiuuentur. non solum\nuerba proferimus quae de scripturarum sacris fontibus ueniunt, sed\ncum ipsis uerbis preces ad Dominum et uota sociamus, ut tam nobis\nquam uobis et sacramentorum suorum thesauros aperiat et uires ad\ninplenda quaeque cognoscimus tribuat. periculum enim maius est\nuoluntatem Domini cognouisse et in Dei uoluntatis opere cessasse.\nQuamuis ergo ad multa uos negotia et ad diuinae admonitionis\npraecepta semper ut scitis exhorter — quid enim mihi aliud uotiuum\naut maius potest esse quam at per omnia perfecti stetis in Domino —\ntamen praecipue pudicitiae claustra teneatis, quod et facitis, admoneo:\nscientes templum esse uos Domini,, membra Christi, habitationem\nSpiritus sancti, electos ad spem, consecratos ad fidem, destinatos ad\nsalutem, filios Dei, fratres Christi, consortes Spiritus sancti, nihil\niam carni debentes qua renatos ex aqua et pudicitia praeter uoluntatem\nquam uelle debemus ut nostra sit: praestetur etiam propter\nredemptionem, ut corrumpi non possit quae a Christo consecrata sit.\nnam si apostolus ecclesiam sponsam Christi pronuntiat, oro uos\nquanta pudicitia exigitur, ubi ecclesia inter matrimonia sponsa uirgo\npraestetur? et ego quidem, nisi quod breuiter uos admonere proposui,\n\n\n\n\nlatissimas satis puto et locupletes pudicitiae laudes proferre potui:\nsed superuacuum duxi laudare eam diutius apud colentes. nos enim\nillam ornatis dum geritis et plures eius laudes exercendo profertis.\nfacti eius ornamentum, dum et illa uestrum est, mutuo decore inuicem\nfenerandum. illa uobis disciplinam bonorum suggerit morum, uos illi\nministerlum praestatis operum sanctorum. nam et illa quantum et\nquid posset per uos apparuit, et quid uos uelitis ipsa demonstrauit\net decuit, copulatis in unum duobus bonis mandatorum et rerum, ne\nquid mutilum uideretur, si aut praecepta ministeriis aut praeceptis\nministeria defuissent.\nPudicitia est honor corporum, ornamentum morum, sanctitas\nsexuum, uinculum matrimoniorum, fides generis, propugnaculum pudoris,\nfons castitatis, pax domus, concordiae caput. pudicitia sollicita\nest ne cui placeat nisi sibi: pudicitia semper uerecunda, dum innocentiae\nmater est: pudicitia semper ornatur sole pudore,, bene sibi\ntane conscia de pulchritudine,, si inprobis displicet. pudicitia nihil\nornamentorum quaerit, decus suum ipsa est. haec nos conmendat\nDomino, conectit Christo: haec„expugnat omnia de membris inlicita\ndesideriorum proelia, pacem nostris corporibus inducit, beata ipsa et\nbeatos efficiens apud quoscumque habitare dignatur, quam numquam\naccusare possunt, nec qui eam non habent: uenerabilis etiam hostibus\nsuis, dum illam multo magis mirantur qui expugnare non\npossunt. sed ut uirtus ista in uiris probata semper et a feminis ad\npetenda, sic inimica eius inpudicitia semper est detestanda:\n\n\n\n\nobscoenum ludibrium reddens ministros suos, nec corporibus parcens nec\nanimis. debellatis enim propriis moribus totum hominem suum sub\ntriumphum libidinis mittit: blanda prius, ut plus noceat dum placet,\nexhauriens rem cum pudore, hostis continentiae, frequenter perueniens\nad sanguinem cupiditatum infesta rabies, incendium conscientiae\nbonae, mater impaenitentiae, ruina melioris aetatis, contumelia generis,\nexpugnans sanguinis et familiae fidem, alienis affectibus suos\ninserens filios, in aliena testamenta sobolem ignoti et corrupti generis\ninducens. quae plerumque extra sexum ardens, dum se non continet\nintra concessa, parum sibi putat satisfactum, nisi in uirorum quoque\ncorporibus non uoluptatem nouam quaerat, sed extraordinaria et\nportentuosa contra ipsam naturam ex uiris per uiros monstra conquirat.\nSed enim pudicitia locum primum in uirginibus tenet, secundum in\ncontinentibus, tertium in matrimoniis: uerum in omnibus gloriosa est\ncum gradibus suis. nam et matrimoniorum fidem tenere laus est inter\ntot corporis bella, et matrimonio de continentia modum statuisse maioris\nuirtutis est, dum etiam licita reiciuntur. certe ex utero sanctitatem\ncustodisse et infantem se usque in senectutem in sua tota\naetate tenuisse admirandae utique potentiae est: nisi quod blandas\ncorporis leges non nosse magis felicitatis est, notas iam uicisse uirtutis\nest, sic tamen ut et uirtus ista de domo Dei ueniat, licet se in\nmembris hominibus ostendat.\nPudicitiae, fratres, antiqua praecepta sunt. quare antiqua dico ?\nquia cum ipsis hominibus instituta sunt. nam ideo ex uiro suo et\n\n\n\n\nfemina est ut praeter eundem alterum nesciat, et ideo uiro reddita\nest mulier ut suppleto quod fuerat ei ereptum nihil requirat alienum.\nsic et duo inquit erunt in carne una, ut in unum redeat quod\nunum fuerat, ne separatio sine reditu occasionem praestet alterius.\ninde et apostolus caput mulieris pronuntiauit uirum, ut coniunctione\ntione duorum pudicitiam probaret. nam ut alterius caput membris\naptum non potest esse, ita et alieno capiti membra non sua: caput\nenim suis conuenit membris et membra capiti suo, utraque naturali\nfibula in concordia mutua cohaerent, ne qua oriente discordia de\ndiuisione membrorum pactum diuini foederis rumperetur. addit tamen\net dicit: quoniam qui uxorem suam diligit, seipsum diligit.\nnemo enim carnem suam odio habet, sed nutrit et fouet eam,\nsicut et Christus ecclesiam. caritatis cum pudicitia ex hoc magna\npraescriptio, si uxores diligendae sunt a uiris suis, sicut Christus\ndilexit ecclesiam, et ita uxores maritos debent diligere, ut ecclesia\ndiligit Christum.\nHanc sententiam Christus quando uxorem dimitti non nisi ob adulterium\ndixit interrogatus tantum honorem pudicitiae dedit. hinc nata\nest illa sententia: adulteras non sinetis uiuere. hinc apostolus\ndicit: haec est uoluntas Dei ut abstineatis uos a\nfornicatione. hinc et illud dicit: membra Christi membris\nmeretricis non esse iungenda. hinc traditur satanae in\n\n\n\n\n\n\n\n\n\n\ninteritum carnis qui proculcato iure pudicitiae uitia carnis exercet. hinc\nmerito regnum caelorum non tenent adulteri, hinc est quod omne\npeccatum extra corpus dicit esse, solum adulterum peccare in suum\ncorpus: hinc ceterae praeceptorum auctoritates quas nunc recolere\nomnes non est necesse apud uos praesertim qui illas nostis frequenter\net facitis, quae licet descripta non sint, queruli tamen de illis non\npotestis esse. adulter enim non habet excusationem aut habere potuit,\nquia ducere licebat uxorem.\nSed sicut matronis iura praescripta sunt quae ita sunt nexae, ut\ndiuelli inde non possint, uirginitas uero et continentia extra omne ius\nsunt: nihil ad uirginitatem de matrimoniorum legibus pertinet, altitudine\nsua transcendit omnes, ∗∗∗ si ulla praua hominum leges ausa\nsupergredi conantur. uirginitas aequat se angelis: si uero exquiramus,\netiam excedit, dum in carne luctata uictoriam etiam contra\nnaturam refert quam non habent angeli. uirginitas quid aliud est\nquam futurae uitae gloriosa meditatio? uirginitas neutri est sexus,\nuirginitas est perseuerans infantia, uirginitas est uoluptatum triumphus,\nuirginitas filios non habet, sed quod plus est filiorum contemptum\nhabet, non habet fecunditatem sed non habet orbitatem, felix\nquod est extra partus dolorem felicior est autem extra funerum filiorum\ncalamitatem. uirginitas quid aliud est quam soluta libertas?\n\n\n\n\nmaritum non habet dominum. uirginitas affectionibus omnibus soluta\nest, non matrimoniis est dicata, non saeculo, non liberis. persecutionem\nnon potest timere, dum illam de securitate potest prouocare.\nSea quia pudicitiae nobis breuiter sunt exposita praecepta, iam\npudicitiae ponamus exemplum. plus enim proficitur, cum in rem praesentem\nuenitur, nec de uirtute dubitatur, quando quod praecipitur\netiam exemplis sancitur. exemplum pudicitiae a Ioseph coepit. adolescens\nHebraeus generosus de patre, generosior de innocentia, ob\ninuidiam. reuelationum distractus a fratribus Ismaelitis in domum\ndeuenerat hominis Aegyptii. obsequio et innocentia et tota seruitutis\nfide facilem et beneuolum in se animum sui prouocauerat domini,\ncuius facies se et tam sermo liberalis quam aetas omnibus accommodata.\nsed ista generositas ab uxore domini aliter quam decebat\naccepta est: in domus parte secreta et sine arbitris latebra facinoribus\naccommodata putauit se pudicitiam adolescentis incontinens mulieris\ninpudicitia nunc promissis nunc minis posse superare. et cum\nretentus est uestibus eo quod moliretur fugam propter tanti facinoris\naudaciam ipsas uestes relinquens et corporis nudi sinceritatem\nhabiturus innocentiae testem ad crimen inpudicitiae suae inpudens\nmulier adicere non dubitauit calumniam: et ceteris et marito calida\n\n\n\n\n\n\n\n\net feruens spreto desiderio suo conquesta est dolore simulato, quod\nHebraeus adolescens uim sibi molitus fuisset inferre quam ipsa conata\nfuerat inrogare. maritalis ardor rerum inscius et uxoris accusatione\ngran iter inflammatus incenditur. pudicus uero iuuenis quia delicto\nconscientiam non miscuit, in imum carceris truditur. sed sola non est\nin oarcere pudicitia: nam est cum Ioseph Deus et nocentes dantur\nin manu eius, quia ipse innocens fuerat. somniorum praeterea obscura\ndissoluit, quia spiritus in temptatione uigilabat, et per dominum\nliberatur a uinculis. qui in domo minor cum periculo fuerat, regiae\ndomus sine periculo dominus effectus est: generositati suae redditus\nfructum pudicitiae et innocentiae Deo iudice a quo meruerat accepit.\nSed non minus ex parte diuersa aliud nobis pudicitiae simile d.e\ncontinentia feminarum exoritur exemplum. fuit, ut legimus, Susanna\nfilia Helciae, uxor Ioachim pulcherrima facie, pulchrior moribus. hanc\nnullum ad decorem conmendabat species: simplex enim erat. excoluerat\npudicitia et cum pudicitia sola natura. hanc ex senioribus duo\ncoeperant deperire, nihil memores nec diuini timoris sed nec suae\nannis iam marcescentis aetatis: ita illos in flagrantia transactae iuuentutis\nincendia recidiuae libidinis fiamma reuocabat: pudicitiae latrones\namorem confitentur, sed oderant. resistenti minantur calumnias,\n\n\n\n\n\n\nadulterii se dicunt accusatores uoto adulteri. inter duos libidinis\nscopulos auxilium de Domino petebat, quia uiribus corporis repugnare\nnon ualebat. et exaudiuit de caelo clamantem ad se pudicitiam Dominus,\net cum iniquitate obpressa duceretur ad poenam, uidit inimicorum\nliberata uindictam. bis uictrix et in periculo suo tam funeste\ntotiens consaepta et libidinem euasit et mortem. infinitum erit si\nexempla prosequar plura: his duobus contentus sum, praesertim cum\nomnibus sit uiribus per istos pudicitia defensata.\nNon illos emollire potuit inuita generosi sanguinis memoria quae\nin quosdam licentia lasciuiae est ministra, non decor corporis et apte\npositorum figura membrorum quae suggerit plerumque ut quasi flos\nquidam properantis uelociter transiturae aetatis porrectae uoluptatis\noccasione pascatur, non anni primi uirentis et maturioris aetatis, cum\nrudis adhuc sanguis aestuans naturae flammas accendat et in\nmedullis uersata caeca incendia ad remedium uerum etiam per periculum\npudoris itura: non ulla latebrarum et sine ullo conscio tuta\nquae quibusdam putatur occasio, quae maxima uis est admittendi\nsceleris, dum deliberationibus occurrit inpunitas: non posita necessitas\nde auctoritate iubentium et in temeritate participum atque\nsociorum, quo genere franguntur etiam recta saepe consilia: non\npraemia ipsa et bonitas, non accusationes, non minae, non poenae, non\n\n\n\n\nmortes: nihil tam saeuum, tam durum, tam triste, quam cecidisse de\nalto pudicitiae gradu. digni tanto iudicis diuini praemio, quorum alter\nregio paene throno inlustraretur, altera concordia mariti dotata inimicorum\nmortibus redimeretur. haec sunt et his similia semper nobis\nante oculos exempla. ponenda, his paria diebus noctibusque meditanda.\nNihil animum fidelem sic delectat quam integra inmaculati pudoris\nconscientia. uoluptatem uicisse uoluptas est maxima: nec ulla maior\nest uictoria quam ea quae de cupiditatibus refertur. qui hostem uicit\nfortior fuit, sed altero: qui libidinem repressit se ipso fortior fuit:\nqui inimicum prostrauit externum hostem percussit : qui cupiditatem\ndepressit hostem domesticum superauit. malum omne facilius uincitur\nquam uoluptas, quia illud quidquid est horridum est, hoc blandum est.\nnihil tam difficile obprimitur quam quod per illud armatur. qui cupiditates\ntollit et metus sustulit: nam ex cupiditatibus metus ueniunt.\nqui cupiditates uicit de peccato triumphauit, qui cupiditates uicit malum\ngeneris humani sub pedibus suis iacere ostendit, qui cupiditates\nuicit pacem sibi perpetuam dedit, qui cupiditates uicit libertatem sibi\nquod est etiam ingenuis difficillimum reddidit. meditanda est ergo\nnobis, fratres, ut res docent, semper pudicitia: quo facilior sit, nullis\nartibus constat. quae enim illam consummat uoluntas est, quae nec nisi\n\n\n\n\ninpediretur, longe esset. nostra est: ita non est adquirenda, sed\nfouenda quae nostra est.\nQuid est enim aliud pudicitia quam mens honesta ad custodiam\ncorporis data, ut sexibus redditus pudor seueritate signatus fidem\ngeneris de incorrupta sobole seruaret? pudicitiae autem, fratres, conpetunt\net cogniti sunt in primis diuinus pudor et praeceptorum sancta\nmeditatio et animus propensus ad fidem et mens attonita ad sacram\nreligionem: deinde uidere, ne quid in se sit ultra modum sculptum,\nultra honestatem productum, ne quid prodigum, ne quid arte fucatum,\nne quid ad inritandos aut detinendos oculos lenocinatum. non est\npudica quae adfectat animum alterius mouere etiam salua. corporis\ncastitate. longe absint quibus pulchritudo non ornatur, sed prostituitur.\nnam sollicitudo de pulchritudine et malae mentis indicium et\ndeformitatis est. sit natura corporum libera nec diuinis operibus inferatur\nuis. semper est misera quae sibi non placet qualis est. quid\ncapillorum mutatur color? quid oculorum extremitates suffucantur ?\nquid facies artibus in diuersam formam conuertitur? quid postremo\nspeculum consulitur, nisi quia ne ipsa sit timetur? cultus etiam mulieris\npudicae pudicus sit: adulterium fidelis nec in coloribus nouerit.\nuestibus aurum intexere quasi pretio est uestes corrumpere. quid\ninter fila staminum delicata rigida faciunt metalla? nisi ut fluentes\n\n\n\n\nhumeros premant et luxuriam infeliciter se animi iactantis ostendant.\nquid cum ceruices peregrinis lapidibus urgentur et absconduntur,\nquorum pretia etiam sine artibus kalendarium cuiusuis excedunt?\nnon ornatur mulier, sed uitia mulieris ostenduntur. quid cum digiti\ntali auro onerati nec intrare possunt nec egredi? utrum usus exposcit\nan patrimoniorum inanis pompa monstratur ? mirum negotium,\nmulieres ad omnia delicatae ad uitiorum sarcinas fortiores sunt uiris.\nSed ut repetam quae coeperam, colenda semper est pudicitia et\nuiris et feminis, omni custodia seruanda est intra limites suos. cito de\nnatura corporis periclitatur in corpore, dum rapit illam secum caro\nquae semper in lapsu est. sub praetexto quippe naturae quae homines\nsemper urguet ad affectus, quibus ruinae conlapsi generis resarciuntur,\nblandimento uoluptatis fallens non ducit ad continentiam legitimae\nconiunctionis sobolem, sed iactat in crimen. ergo contra has\ncarnis insidias, quibus se diabolus et socium inserit et ducem, obluctandum\nest omni genere uirtutis. adsumantur secundum apostolum\nChristi opera et a consortio carnis in quantum potest animus colligatur,\nseparetur omnis sensus a corpore, uitia semper castigentur ut\nodiantur, ante oculos obuersetur deformis iste atque deiectus peccati\npudor, paenitentia ipsa cum luctibus suis quae commissorum criminum\ninhonesta contestatio est. nihil consideretur curiose in alienis\n\n\n\n\nuultibus. sermo et breuis sit et sobrius risus, signum est enim animi\nfacilis et remissi: nam contactus recedat etiam honestus. nihil corpori\nliceat, ubi quid uitandum est corporis uitium. cogitetur quam\nhonestum sit uicisse dedecus, quam inhonestum uictum esse dedecore.\nDicendum etiam, quod adalterium uoluptas non est, sed mutua\ncontumelia: nec delectare potest quod et animam interficiat et pudorem.\ncoerceat animus stimulos carnis, refrenet impetum corporis.\naccepit enim hanc potestatem, ut illi ad imperium eius membra seruirent,\net quasi legitimus ac perfectus auriga ultra concessas corporis\nmetas extollentes se carnis impetus caelestium praeceptorum habenis\nreflectat, ne ultra terminos suos currus iste corporis raptus in periculum\nsuum secum et ipsum rapiat aurigam. sed inter haec, immo et\nante haec, contra turbas et uitia omnia de diuinis castris auxilium\npetendum est: solus est enim potens Deus qui homines dignatus est\nfacere et plena homiuibus auxilia praestare. ego pauca dictaui, quoniam\nnon est propositum uolumina scribere, sed adlocutionem transmittere.\nuos scripturas aspicite, exempla uobis de ipsis praeceptis\nhuius rei maiora conquirite. fratres carissimi, bene ualete.\n"};

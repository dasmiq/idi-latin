var sequence = {"name":"Victor Vitensis. Historia persecutionis Africanae provinciae","data":"[Quondam ueteres ob studium sapientiae enucleare atque\nsciscitari assidue minime desistebant, quae forte uel qualia\nprospere uel secus prouinciis, locis aut regionibus euenissent,\nde quibus uel in quibus exacuerent stilum ingenii sui atque\nredolentes magisterii flores ignaris historiae calathorum offerrent\ngratuito munere propinatos, dabantque operam ut nequaquam\nlateret in totum, quod in parte forte fuerat gestum.\nSed illi\nfastu mundialis amoris inflati gloriam elationis suae longe\nlateque gestiebant laudabiliter diffamari. At uero uenerabilitas\nstudii tui historiam texere cupiens, inquiris simili quidem\nferuore, dispari tamen amore; et illi ut laudarentur in saeculo,\nipse ut praeclarus appareas in futuro et dicas: in domino\nlaudabitur anima mea: audiant mansueti et laetentur.\nPoteris ut uoluisti, quia omne datum optimum\net omne donum perfectum caelitus accepisti, eruditus a\n\n\n\n\n\n\n\n\n\n\n\n\ntanto pontifice totoque laudis genere praedicando beato Diadoco,\ncuius ut astra lucentia extant quam plurima catholici dogmatis\nmonumenta dictorum. Et sat est tibi ut aequiperes doctrinam\ndoctoris, quia satis est discipulo ut sit quomodo magister eius.\nAlium uideo Timotheum ab incunabulis infantiae sacris\nlitteris eruditum, necnon inter alios sublimem atque expeditum\nmagisterii gentium Lucam, arte medicum, apostoli Pauli discipulum. Ego namque iubentis imperio oboedientiae\nceruicem submittens, quae obuenerunt in partibus Africanis\ndebaccantibus Arrianis, sensim breuiterque indicare temptabo,\net quasi rusticanus operarius defatigatis ulnis aurum colligam\nde antris occultis, speciem uero adhuc sordentem atque confusam\nnon cunctabor artifici iudicio ignis examinandam contradere,\nqui monetarios possit solidos picturare.]\n(I, 1) Sexagensimus nunc, ut clarum. est, agitur annus ex eo,\nquo populus ille crudelis ac saeuus Uuandalicae gentis Africae\nmiserabilis attigit fines, transuadans facili transitu per angustias\nmaris, quod inter Hispaniam Africamque aequor hoc magnum\net spatiosum bissenis milibus angusto se limite coartauit.\nTransiens igitur quantitas uniuersa calliditate Geiserici ducis,\nut famam suae terribilem faceret genti, ilico statuit omnem\nmultitudinem numerari, usque ad illam diem quem huic luci\nuterus profuderat uentris. Qui reperti sunt, senes, iuuenes,\nparuuli, serui uel domini, LXXX milia numerati. Quae opinio\ndiuulgata, usque in hodiernum a nescientibus armatorum tantus\nnumerus aestimatur, cum sit nunc exiguus et infirmus.\nInuementes\nigitur pacatam quietamque prouinciam, speciositatem\ntotius terrae florentis, quaquauersum impietatis agminibus impendebant,\ndeuastando depopulabantur, incendio atque homicidiis\ntotum exterminantes. Sed nec arbustis fructiferis omnino\nparcebant, ne forte quos antra montium aut praerupta terrarum\nuel seclusa quaeque occultauerant, post eorum transitum illis\npabulis nutrirentur; et sic eadem atque iterum tali crudelitate\n\n\n\n\n\n\nfurentes, ab eorum contagione nullus remansit locus inmunis.\nPraesertim in ecclesiis basilicisque sanctorum, cymiteriis uel\nmonasteriis sceleratius saeuiebant, ut maioribus incendiis domos\norationis magis quam urbes cunctaque oppida concremarent.\nUbi forte uenerabilis aula.e clausas reppererant portas, certatim\nictibus dextralium aditum reserabaat, ut recte tunc diceretur:\nquasi in silua lignorum securibus consciderunt\nianuas eius in id ipsum, in securi et ascia deiecerunt\neam. incenderunt igni sanctuarium tuum; in\nterra polluerunt tabernaculum nominis tui.\n(I, 2) Quanti tunc ab eis praeolari pontifices et nobiles sacerdotes\ndiuersis poenarum generibus extincti sunt, ut traderent\nsi quid auri uel argenti proprium uel ecclesiasticum haberent!\nEt dum, quae erant, urguentibus poenis facilius ederentur,\niterum crudelibus tormentis oblatores urguebant, autumantes\nquandam partem, non totum oblatum; et quanto plus dabatur,\ntanto amplius quempiam habere credebant.\nAliis palorum\nuectibus ora reserantes fetidum caenum ob confessionem pecuniae\nfaucibus ingerebant, nonnullos in frontibus et tibiis\nneruis remugientibus torquendo cruciabant; plerumque aquam\nmarinam, aliis acetum, amurcam liquamenque et alia multa\natque crudelia, tamquam utribus inbutis, ore adpositis sine\nmisericordia porrigebant. Non infirmior sexus, non consideratio\nnobilitatis, non reuerentia sacerdotalis crudeles animos mitigabat\n; sed quin immo ibi exaggerabatur ira furoris, ubi\nhonorem conspexerant dignitatis.\nyuantis sacerdotibus quantisque\ninlustribus onera ingentia ut camelis uel aliis generibus\n\n\n\n\n\n\niumentorum inposuerint, nequeo enarrare; quos stimulis ferreis\nad ambulandum urguebant, quorum nonnulli sub fascibus\nmiserabiliter animas emisere. Senilis maturitas atque ueneranda\ncanities, quae caesariem capitis ut lanam candidam dealbarat,\nnnllam sibi ab hospitibus misericordiam uindicabat.\nSed etiam paruulos ab uberibus maternis rapiens barbarus\nfuror insontem infantiam elidebat ad terram: aliis e regione\npedes tenentes a meatu prorsus naturali usque ad arcem capitis\ndissipabant; quando tunc forte Sion captiua cantabat: dixit\ninimicus incendere fines meos, interficere infantes\nmeos, et paruulos meos elisurum ad terram.\n(I, 3) In aedificiis nonnullis magnarum aedium uel domorum,\nubi ministerium ignis minus ualuerit, tectis admodum despicatis\npulcritudinem parietum solo aequabant, ut nunc antiqua\nilla speciositas ciuitatum nec quia fuerit prorsus appareat.\nSed et urbes quam plurimae ant raris aut nullis habitatoribus\nincoluntur. Nam et hodie si qua supersunt, subinde desolantor,\nsicut ibi Carthagine odium, theatrum, aedem Memoriae et uiam,\nquam Caelestis uocitabant, funditus deleuerunt.\nEt ut de\nnecessariis loquar, basilicam maiorem, ubi corpora sanctarum\nmartyrum Perpetuae atque Felicitatis sepulta sunt, Celerinae\nuel Scilitanorum et alias quas non destruxerunt, suae religioni\n\n\n\n\n\n\nlicentia tyrannica mancipauerunt. Ubi uero munitiones aliquae\nuidebantur, quas hostilitas barbarici furoris obpugnare nequiret,\ncongregatis in circuitu castrorum innumerabilibus turbis, glar\ndiis feralibus cruciabant, ut putrefactis cadaueribus, quos adire\nnon poterant arcente murorum defensione, corporum liquescentium\nenecarent fetore.\nQuanti et quam numerosi tunc ab\neis cruciati sunt sacerdotes, explicare quis poterit? Tunc enim\net nostrae ciuitatis uenerabilis Panpinianus antistes candentis\nferri lamminis toto adustus est corpore. Similiter et Mansuetus\nUricitanus in porta incensus est Fornitana. Qua tempestate\nHipporegiorum obsessa est ciuitas, quam omni laude dignus\nbeatus Augustinus, librorum multorum confector, pontifex\ngubernabat.\nTunc illud eloquentiae, quod ubertim per omnes\ncampos ecclesiae decurrebat, ipso metu siccatum est flumen,\natque dulcedo suauitatis dulcius propinata in amaritudine absinthii\nuersa est, ut Dauiticum praeconium conueniret: dum\nconsisteret peccator aduersum me, obmutui et humiliatus\nsum, et silui a bonis. Usque ad illud tempus\nducentos iam triginta et duo confecerat libros, exceptis innumerabilibus\nepistulis uel expositione totius psalterii et euangeliorum\natque tractatibus popularibus, quas Graeci omelias\nuocant, quorum numerum conprehendere satis inpossibile est.\n(1,4) Quid multa? Post has truces impietates insaniae ipsam\n\n\n\n\n\n\nurbem maximam Carthaginem Geisericus tenuit et intrauit, et\nantiquam illam ingenuam ac nobilem libertatem in seruitutem\nredegit; nam et senatorum urbis non paruam multitudinem\ncaptiuauit. Deinde proponit decretum, ut unusquisque auri,\nargenti, gemmarum neetimentornmque pretiosorum quodcumque\nhaberet offerret; et ita in breui auitas atque paternas opes\ntali industria abstulit rapax.\nDisponens quoque singulas quasque\nprouincias sibi Bizacenam, Abaritanam atque Getuliam\net partem Numidiae reseruauit, exercitui uero Zeugitanam uel\nproconsnlarem funiculo hereditatis diuisit, Ualentiniano adhuc\nimperatore reliquas licet iam exterminatas prouincias defendente;\npost cuius mortem totins Africae ambitum obtinuit,\nnec non et insulas maximas Sardiniam, Siciliam, Corsicam,\nEbusum, Maioricam, Minoricam uel alias multas superbia sibi\nconsueta defendit.\nQuarum unam illarum id eat Siciliam Oduacro\nItaliae regi postmodum tributario iure concessit; ex qua\neis Oduacar singulis quibusque temporibus ut dominis tributa\ndependit, aliquam tamen sibi resemantibus partem. Praeterea\npraecipere nequaquam cunctatus est Uuandalis, ut episcopos\natque laicos nobiles de suis ecclesiis uel sedibus nudos penitus\naufugarent: quodsi optione proposita exire tardarent, seruiperpetni\nremanerent. Quod etiam in plurimis factum est. Multos\n\n\n\n\nenim episcopos et laicos, claros atque honoratos uiros, seruos\nesse nouimus Uuandalorum.\n(I, 5) Tunc uero memoratae urbis episcopum id est actaginis,\ndeo et hominibus manifestum, nomine Quoduultdeus,\net maximam turbam clericorum nauibus fractis inpositam\nnudos atque expoliatos expelli praecepit. Quos dominus miseratione\nbonitatis suae prospera nauigatione Neapolim Campaniae\nperducere dignatus est ciuitatem. Senatorum atque honoratorum\nmultitudinem primo exilio crudeli contriuit. postea transmarina\nin parte proiecit. Pulso namque episcopo, ut praefati\nsumus, cum clero uenerabili, ilico ecclesiam nomine Restitutam,\nin qua semper episcopi commanebant, suae religioni mancipauit,\natque uniuersas, quae intra muros fuerant ciuitatis, cum\nsuis diuitiis abstulit.\nSed etiam foris muro quascumque uoluit\noccupauit, et praecipue duas egregias et amplas sancti martyris\nCypriani, unam ubi sanguinem fudit, aliam ubi eius sepultum\nest corpus, qui locus Mappalia uocitatur. Quis uero sustineat\natque possit sine lacrimis recordari, dum praeciperet nostrorum\ncorpora defunctorum sine sollemnitate hymnorum cum silentio\nad sepulturam perduci? Addidit adhuc, ut et pars clericorum\nquae remanserat poenali exilio traderetur.\nEt dum ista geruntur,\nqui supererant magni sacerdotes atque insignes uiri memoratarum\nprouinciarum, quas diuiserat Uuandalis, cogitauerunt\nsupplicandi gratia regem adire. Qui dum, ut moris est, ad\nMaxulitanum litus exisset, quod Ligula uulgi consuetudine\nuocitatur, amissis iam ecclesiis et rebus occurrere uisi sunt\nsupplicantes, ut ad consolandum populum dei saltem habitandi\n\n\n\n\nfacultas Uuandalis iam dominantibus concederetur.\nQuibus iUe\nper internuntium rabido respondisse ore probatur: decreui ego\nde nomine et genere uestro nullum dimittere, et nos audetis\ntalia postulare? Quos etiam uicino mari uoluit eadem hora\ndemergere, nisi a suis diu ne hoc faceret rogaretur. Becedentes\nilli tristitia et maerore confecti, coeperunt qualiter poterant\net ubi poterant ablatis ecclesiis diuina mysteria celebrare.\nSubinde autem crescente opibus regno maior coepit et superbia\npropagari.\n(I, 6) Referam factum, quod ipso geskum est tempore. Fuit\ncomes quidam Sebastianus, famosi illius gener comitis Bonifatii,\nacer consilio et strenuus in bello; cuius Geisericus sicut\nconsilia necessaria habebat, ita et praesentiam formidabat.\nCupiens autem illum extinguere, occasionem mortis de religione\nquaesiuit. Cogitauit rex ut praesentibus episcopis atque domesticis\nsuis Sebastianum taliter conueniret. \\'Sebastiane, inquit,\ncscio quia fideliter nobis adhaesisse iurasti, cuius ueritatem\nsacramenti labores tui uigilantiaque demonstrant. Sed ut nobis\nconexa semper iugisque maneat amicitia tua, hoc placuit praesentibus\nsacerdotibus nostris, ut eius efficiaris cultor religionis,\nquam et nos et noster populus ueneratur.\nCui Sebastianus,\nrem inueniens miram multisque necessariam, pro tempore acute\nrespondit: \\'quaeso, domine rex, ut nunc unus panis mundissimus\nac simulacius adferatur\\'. Qui cum ignorasset Geisericus Sebastiani\nuictoriam, ilico iussit adferri. Adprehendens itaque\nSebastianus mundissimum panem ita effatus est: (Hic enim\n\n\n\n\npanis ut ad tantum decorem splendoris uenisset et mensae\nregiae necessarius haberetur, discussa spurcitia fnrfaris ei\nmassa simulaginis conspersus per aquam transiuit et\nignem; idcirco et aspectu clarus et esu soanis habetur.\nIta\net ego mola catholicae matris commolitus et cribro examinationis\nut simula munda purgatus, rigatus sum aqua baptismatis\net igne sancti spiritus coctus. Et ut hic panis de furno, ita\net ego per officia sacramentorum diuinorum artifice deo de\nfonte mundus ascendi. Sed fiat, si uelis, ut ipse propono. Iste\npanis confnngatur in frusta, madidetur aqua et iterum conspergatur,\nmittatur in furnum: si melior exierit, faciam quae\nhortaris/ Quam propositionem Geisericus cum omnibus qui\naderant cum audisset, ita ligatus est, ut se soluere omnino non\nposset. Quem alius generis argumento postea bellicosum uirum\noccidit.\n(I, 7) Et ut ad id redeamus, unde digressi sumus, terret\npraeceptis feralibus, ut in medio Uuandalorum nostri nullatenus\nrespirarent neque usquam orandi ant immolandi concederetur\ngementibus locus, ut manifeste tunc prophetiae uaticinium\nconpleretur: non est in hoc tempore princeps autpropheta\nuel dax, neque locus ad sacrificandum\nnomini tuo. Nam et diuersae calumniae non deerant cotidie\netiam illis sacerdotibus, qui in his regionibus uersabantur,\nquae regiones palatio tributa pendebant. Ut si forsitan quispiam,\nut moris est, dum dei populum ammoneret, Pharaonem,\n\n\n\n\n\n\nNabuchodonoaor, Holofernem aut aliquem similem nominasset,\nobiciebatur illi, quod in persona regis ista dixisset, et statim\nexilio trudebatur. Hoc enim persecutionis genus agebatur hic\naperte, alibi occulte, ut piorum nomen talibus insidiis interiret.\nQua de re plurimos sacerdotum tunc nouimus relegatos:\nsicut\nUrbanum Girbensem, Crescentem metropolitanum Aquitanae\nciuitatis, qui cxx praeerat episcopis, Habetdeum Teudalensem,\nEustratium Sufetanum, et Tripolitanos duos Uicis Sabratenum\net Cresconium Oeensem, et Adrumetinae ciuitatis Felicem\nepiscopum, ob hoc quod suscepisset quendam lohannem monachum\ntransmarinum; sed et alios multos, quos longum est\nenarrare. Quibus tamen in exilio positis dum obitus obuenisset,\nnon licebat alios eorum ciuitatibus ordinari. Inter haec tamen\ndei populus in fide consistens, ut examina apum cereas aedificans\nmansiones, crescendo melleis fidei calculis firmabatur,\nut impleretur illa sententia: quanto eos affligebant,\ntanto magis multiplicabantur et inualescebant\nnimis.\n(I, 8) Post haec factum est supplicante Ualentiniano Augusto,\nCarthaginiensi ecclesiae post longum silentium desolationis\nepiscopum ordinari nomine Deogratias; cuius si nitatur\nquisquam quae per illum dominus fecerit paulatim excurrere,\nante incipient uerba deficere, quam ille aliquid ualeat explicare.\n\n\n\n\n\n\nIllo igitur episcopo constituto factum est peccatis urguentibus,\nut urbem illam quondam nobilissimam atque famosam quinto\ndecimo regni sui anno Geisericus caperet Romam; et simul\nexinde regum multorum diuitias cum populis captiuauit.\nQuae dum multitudo captiuitatis Africanum attingeret litus,\ndiuidentes Uuandali et Mauri ingentem populi quantitatem,\nut moris est barbaris, mariti ab uxoribus, liberi a parentibus\nseparabantur. Statim sategit uir deo plenus et carus uniuersa\nuasa ministerii aurea uel argentea distrahere et libertatem de\nseruitute barbarica liberare, ut et coniugia foederata manerent\net pignera genitoribus redderentur; Et quia loca nulla sufficiebant\nad capessendam multitudinem tantam, basilicas duas\nnominatas et amplas Fausti et Nouarum cum lectulis atque\nstraminibus deputauit, decernens per singulos dies, quantum\nquis pro merito acciperet.\nEt quia plerosque insuetudo nauigii\net crudelitas captiuitatis afflixerat, non paruus inter eos numerus\nfuerat aegrotorum, quos ille beatus antistes ut nutrix\npia per momenta singula cum medicis circuibat sequentibus\ncibis, ut inspecta uena, quid cui opus esset, illo praesente\ndaretur. Sed nec nocturnis horis ab hoc opere misericordiae\nferiabatur, sed pergebat excurrens per singulos lectus, sciscitans\nqualiter quisquam haberet. Ita se tradiderat omnino labori, ut\nnec defessis membris nec cariosae iam senectuti parceret.\nQuo\nliuore Arriani succensi dolis eum quam plurimis uoluerunt\nsaepius enecare. Quod credo peruidens dominus cito passerem\nsuum de manibus accipitrum uoluit liberare. Cuius\n\n\n\n\n\n\nexitum ita urbici captiui planxerunt, ut tunc se putarent magis\ntradi manibus barbarorum, quando ille perrexit ad caelum.\nFunctus est autem sacerdotio annis tribus. Cuius amore et\ndesiderio populus attentus potuerat membra digni corporis\nrapere, nisi consilio prudenti, dum auocatur, nesciente multitudine\nsepeliretur.:\n(I, 9) Et quia tacendum semper non est de impietatibus\nhereticorum, nec uerecundum poterit esse quod ad laudem\nproficit patientis, ordinator quondam memorati sacerdotis nomine\nThoma dum uariis ab eis insidiis saepius artaretur,\nquodam tempore uenerabilem senem in publica facie catomos\nceciderunt. Quod ille non ad obprobrium, sed ad mercedem\nconputans gloriae suae, in domino laetabatur.\nUnde factum est,\nut post obitum episcopi Carthaginis Zeugitanae et proconsulari\nprouinciae episcopos interdiceret ordinandos; quorum erat numerus\ncentum sexaginta quattuor. Qui paulatim deficiens, nunc,\nsi uel ipsi supersunt, tres tantum esse uidentur: Uincentius\nGigitanus, Paulus Sinnaritanus, uere merito et nomine Paulus,\net alius Quintianus, qui nunc persecutionem fugiens apud\nEdessam Macedoniae ciuitatem commanet peregrinus.\n(I, 10) Sed etiam martyria quam plurima esse probantur,\nconfessorum autem ingens et plurima multitudo; ex quibus\naliqua narrare temptabo. Erant tunc serui cuiusdam Uuandali\n— fuit hic Uuandalus de illis quos millenarios uocant — Martinianus,\nSaturianus et eorum duo germani. Erat et conserua\n\n\n\n\neorum quaedam, egregia Christi ancilla, nomine Maxima, corpore\nsimul et corde decora. Et quia Martinianus armifactor\nerat et domino suo satis uidebatur acceptus et Maxima uniuersae\ndomui dominabatur, credidit Uuandalus, ut fideles sibi\nmagis memoratos faceret famulos, Martinianum Maximamque\nconiugali consortio sociare.\nMartinianus adulescentulorum saecnlarium\nmore coniugium affectabat, Maxima namque iam deo\nsacrata. humanas nuptias refutabat. At ubi uentum est, ut\ncubiculi adirentur secreta silentia, et Martinianus, nesciens\nquid de illo decreuerat deus, maritali fiducia quasi cum coniuge\ncuperet cubitare, uiua ei uoce memorata famula Christi respondit:\n\\'Christo ego, o Martiniane frater, membra mei corporis\ndedicaui, nec possum humanum sortire coniugium, habens\niam caelestem et uerum sponsum. Sed dabo consilium: si uelis,\npoteris et ipse tibi praestare, cum licet, ut cui ego concupiui\nnubere, delecteris et ipse seruire.\nIta factum est domino procurante,\nut oboediens uirgini etiam adulescens suam animam\nlucra-retur. Nesciente igitur Uuandalo spiritalis secreti commercium,\nconpunctus atque mutatus Martinianus etiam suis fratribus\npersuasit, ut thesaurum, quod inuenerat, haberent utpote\ngermani communem. Conuersus itaque cum tribus fratribus\nsuis, dei quoque puella comitante, nocte clam egredientes Tabraceno\nmonasterio, cui praeerat tunc nobilis pastor Andreas,\nsociantur. Illa uero haut procul monasterium incoluit puellarum.\nSciscitante igitur barbaro inquisitionibus et muneribus\ncrebris, quod gestum erat celari non potuit. Inueniens itaque\niam non sua sed Christi mancipia, conicit uinculis et uariis\n\n\n\n\ntormentis dei famulos insectatur, agens cum eis non tantum\nut pariter miscerentur, sed quod grauius est, per rebaptizationis\ncaenum fidei suae ornamenta turparent. Peruenit hoc\nipsum usque ad notitiam Geiserici: decernit rex, ut tamdiu\ninplacabilis ferus seruos affligeret, quamdiu illius succumberent\nuoluntati. Iubet in modum serrarum fustes robustos ueluti\npalmatos cum stirpibus fieri, qui quatientibus tergis non solum\nossa confringerent, sed etiam terebrantes aculei intrinsecus\nremanerent.\nQui, dum sanguis efflueret et dissipatis carnibus\nuiscera nudarentur, sequenti die Christo medente semper incolomes\nreddebantur. Hoc saepius ac multo factum est tempore\net nulla plagarum uestigia uidebantur, sancto spiritu subinde\ncurante. Post hoc artatur Maxima durae custodiae cuspidique\ncrudeli extenditur: cui cum dei seruorum uisitantium non\ndeesset frequentia, uidentibus cunctis ingentium lignorum\nputrescens soluta est fortitudo. Miraculum hoc et uoce omnium\ncelebratur, et nobis, ad quem custodia pertinebat, cum sacramento\ntestatus est ita fuisse.\n(I, 11) At ubi Uuandalus uirtutem neglexit cognoscere diuinam,\ncoepit in domo eius uindictrix ira grassari. Moritur ipse\nsimul et filii; familiae atque animalium quaecumque optima\nerant pariter intereunt, remansitque domina uidua, marito,\nfiliis et substantia destituta. Seruos Christi cognato regis Sesaoni\ngratia muneris offert; qui cum eos utpote oblatos cum gratulatione\nnimia suscepisset, filios uel domesticos sanctorum\n\n\n\n\nmerito male coepit daemon uariis motibus agitare. Ex ordine\nille cognatus, ut gestum erat, suggerit regi. Decernit statim\nrex cuidam gentili regi Maurorum, cui nomen inerat Capsur,\nrelegandos debere transmitti. Maximam uero Christi famulam\nconfusus et uictus propriae uoluntati dimisit; quae nunc superest\nuirgo, mater multarum uirginum dei7 nobis etiam nequaquam\nignota. Peruenientes autem traduntur memorato regi Maurorum,\ncommanenti in parte heremi, quae dicitur Caprapicti.\nUidentes\nigitur Christi discipuli multa apud gentiles et inlicita sacrificiorum\nsacrilegia, coeperunt praedicatione et conuersatione sua\nad cognitionem domini dei nostri barbaros inuitare; et tali\nmodo ingentem multitudinem gentilium barbarorum Christo\ndomino lucrauerunt, ubi ante a nullo fama. Christiani nominis\nfuerat diuulgata. Tunc deinde cogitatur quid fieret, ut ager\niam cultus et egraminatus uomere praedicationis euangelicum\nsusciperet semen et imbre sacri baptismatis rigaretur.\nMittnnt\nlegatos per itinera distenta deserti; peruenitur tandem ad\nciuitatem Romanam, rogatur episcopus, ut presbyterum et\nministros credenti populo destinaret. Explet cum gaudio quod\npetebatur pontifex dei: construitur ecclesia, baptizatur multitudo\nmaxima barbarorum, et de lupis grex fecundus multiplicatur\nagnorum. Hoc Geiserico relatione sua nuntiat Capsur. De qua\nre surgens in inuidia iubet famulos dei ligatis pedibus post\nterga . currentium quadrigarum inter spinosa loca siluarum\n\n\n\n\npariter interire, ut ducta atque reducta dumosis lignorum\naculeis innocentium corpora carperentur, ita deleans ut exitum\nsuum innioem peruiderent.\nQui cum e uicino currentibus indomitis\nequis, plangentibus Mauris sese mutuo conspicerent, uale\nsibi in angusto fugae unusquisque ita dicebant: \\'frater, ora\npro me; impleuit deus desiderium nostrum: taliter peruenitur\nad regnum caelorum. Itaque orando atque psallendo gaudentibus\nangelis pias animas emisere: ubi usque in hodiernum\nnon desinit ingentia mirabilia Iesus Christus noster dominus\noperari. Nam nobis beatus quondam Faustus Boronitanus episcopus\nattestatus est caecam quandam mulierem inluminatam\nfuisse, ubi ipse aderat praesens.\n\n(I, 12) Accenditur hinc aduersus dei ecclesiam Geisericus.\nMittit Proculum quendam in prouinciam Zeugitanam, qui coartaret\nad tradendum ministeria diuina uel libros cunctos domini\nsacerdotes, ut primo armis nudaret et ita facilius inermes\nhostis callidus captiuasset. Qui, se non posse tradere clamantibus,\nipsi rapaci manu cuncta depopulabantur atque de palliis\naltaris, pro nefas! camisias sibi et femoralia faciebant. Qui\ntamen Proculus, huius rei exsecutor, frustatim sibi comedens\nlinguam in breui turpissima consumptus est morte.\nTunc enim\nsanctus Ualerianus Abensae ciuitatis episcopus, dum uiriliter\nsacramenta diuina ne traderet dimicasset, foris ciuitate singularis\niussus est pelli; et ita praeceptum est, ut nullus eum\n\n\n\n\n\n\n\n\nneque in domo neque in agro dimitteret habitare. Qui in\nstrata publica multo tempore nudo iacuit sub aere: annorum\nerat plus LXIX, quem nos tunc indigni in tali exilio meruimus\nsalutare.\n(I, 13) Quodam tempore paschalis sollemnitas agebatur; et\ndum in quodam loco, quae Regia uocitatur, ob diem paschalis\nhonoris nostri sibimet clausam ecclesiam reserarent, conpererunt\nArriani. Statim quidam presbyter eorum, Anduit\nnomine, congregata secum armatorum manu ad expugnandam\nturbam accenditur innocentum. Introeunt euaginatis spatis,\narma corripiunt; alii quoque tecta conscendunt et per fenestras\necclesiae sagittas spargunt. Et tunc forte audiente et canente\npopulo dei lector unus pulpito sistens alleluiaticum melos\ncanebat; quo tempore sagitta in gutture iaculatus cadente de\nmanibus codice mortuus post cecidit ipse.\nNam et alii quam\nplurimi sagittis et iaculis in medio crepidinis altaris probantur\noccisi; nam qui gladiis tunc interempti non sunt, postea poenis\nadtriti regio iussu omnes paene necati sunt, praesertim maturioris\naetatis. Alibi namque, sicut Tunuzuda contigit, Galibus,\nUicu Ammoniae uel aliis in locis, tempore quo sacramenta\ndei populo porrigebantur, introeuntes maximo cum furore corpus\nChristi et sanguinem pauimentis sparserunt et illud pollutis\npedibus calcauerunt.\n(I, 14) Ipso enim Geisericus praeceperat tempore suadentibus\nepiscopis suis, ut intra aulam suam filiorumque suorum\n\n\n\n\nnonnisi Arriani per diuersa ministeria ponerentur. Inter alios\nuentum est tunc ad Armogastem nostrum. Cuius cum diu ac\nsaepius tibias torquendo tinnientibus constringerent cordis et\nfrontem, in qua Christus uexillum suae fixerat crucis, rugatam\nmagisque aratam discindentes atque mugientes ostenderent,\nnerui ut fila aranearum sancto caelum respiciente crepabant.\nAt ubi tortores neruicas cordas diruptas esse uiderunt, allatis\ncrebrius fortioribus cordis atque cannabinis, illo nihil aliud\nnisi Christi nomen inuocanti, illa omnia uanescebant. Sed et\ncapite deorsum dum ad unum penderet pedem, dormire quasi\nsuper lectum plumis stratum omnibus uidebatur.\nQuem cum\nTheodericus. regis filius, qui eius dominus erat, poenis non\nualentibus capite truncari iussisset, a suo prohibetur Iucundo\npresbytero dicenti sibi: (poteris eum diuersis afflictionibus interficere;\nnam si gladio peremeris, incipient eum Romani martyrem\npraedicare\\'. Tunc Theodericus in Bizacenam prouinciam\nad fodiendas eum condemnat scrobes. Postea quasi ad maiorem .\nobprobrium haut procul Carthagine, ubi ab omnibus uideretur,\npastorem eum praecepit esse uaccarum.\nInter haec dum domino\nreuelante dormitionis suae proximum cerneret diem, aduocat\nquendam Felicem uenerabilem Christianum, procuratorem domus\nfilii regis, qui Armogastem ut apostolum uenerabatur, dicitque\nilli: \\'tempus meae resolutionis aduenit; obsecro te\nper. fidem quam utrique tenemus, ut sub hac siliquae arbore\n\n\n\n\n\n\n\n\nme sepelire digneris, redditurus domino nostro, nisi feceris,\nrationem*. Non quod ille curaret, ubi ant qualiter suum sepeliretur\ncorpus, sed ut illud demonstraretur, quod seruo suo\nreuelauerat deus.\nRespondit Felix et dicit: \\'absit a nobis, confessor\nuenerabilis, sed sepeliam te in una basilicarum cum\ntrinmpho et gratia qua mereris). Cui beatus Armogas: \\'non,\nsed quod dixi facturus es\\'. Ille timens dei hominem contristare,\nueraciter quod iusserat promisit esse facturum. Statim intra\npaucissimos dies comes bonae confessionis de hac uita migrauit.\nFestinauit Felix sibi delegatum sub arbore fodere sepulchrum.\nQui, cum intexti radices et soliditas aridae telluris moram\nfaceret et laborem, angebatur, quod tardius sancti membra\ncorporis humarentur. Tandem abscisis radicibus multo altius\nterram cauantes conspiciunt sarcofagum splendidissimi marmoris\npraeparatum, qualem forte nullus omnino habuit regum.\n(I, 15) Sed nec quendam afchimimum, nomine Masculan,\ndebeo praeterire. Qui cum multis insidiis premeretur, ut catholicam\namitteret fidem, ipse eum rex postea blandiendo affatibus\nsaecularibus inuitabat, promittens multis eum diuitiis\ncumulandum, si uoluntati eius auditum facilem commodasset.\nQui cum fortis atque inuictus maneret, iubet eum subire sententiam\ncapitalem, ita tamen callidus occulte praecipiens, ut\nsi in illa hora uibrantis gladii pertimesceret ictum, magis eum\noccideret, ne martyrem gloriosum fecisset; si autem fortem in\nconfessione conspiceret, a gladio temperaret. Sed ille ut\n\n\n\n\ncolumna immobilis Christo solidante fortis effectus confessor\nreuertitur gloriosus. Et si martyrem inuidus hostis noluit facere,\nconfessorem tamen nostrum non potuit uiolare.\n\n(I, 16) Nouimus et alium ea tempestate, nomine Saturum.\nQui cum lucidum esset membrum ecclesiae Christi et prauitatem\nArrianorum libertate catholica frequenter argueret —\nfuit hic procurator domus Hunirici — conuenitur accusante\nMariuado quodam diacono, quem Huniricus infaustus singulariter\nhonorabat, ut fieret Saturus Arrianus. Promittuntur\nhonores et diuitiae multae si faceret, praeparantur supplicia\ndira si nollet, hac obtione proposita, ut si regalibus iussis non\noboediret, primo discussione metante amissa domo uel substantia,\ndistractis omnibus mancipiis ac filiis, uxor eius ipso\npraesente camelario in coniugium traderetur.\nQuod ille plenus\ndeo magis ut uelociter prouenisset, impios prouocabat. Ob quam\ncausam uxor eius indutias uisa est ab his qui exsequebantur\nnesciente marito petisse. Accedit ad maritum alia Eua consilio\nmagistrata serpentis. Sed ille Adam non fuit, qui inlecebrosa\nuetitae arboris poma contingeret, quia non Indigens, sed Saturus\nuocabatur, saturatus ab ubertate domus dei et torrentem\ndeliciarum eius potatus. Aduenit mulier ad\nlocum, ubi maritus singularis orabat, conscissis uestibus crineque\nsoluto, secum comitantibus filiis unamque infantulam, quae\n\n\n\n\n\n\ntnnc lactabatur, manibus gestans. Quam nescientis proicit ad\npedes mariti, etiam ipsa suis genua conplectitur ulnis, sibilans\nuociferatione draconis: miserere mei, dulcissime, simul et tui;\nmiserere communibus liberis, quos conspicis ipse. Non subiaceant\ncondicioni seruili, quos claros prosapia reddidit generis\nnostri; non subiciar ego indigno et turpi coniugio uiuente\nmarito, quae mihi semper inter coaeuas plaudebam de Saturo\nmeo. Cognoscit deus quia inuitus facturus es hoc, quod forte\nuoluntarie aliquanti fecerunt\\'.\nCui ille Iob sancti uoce respondit:\n\\'tamquam una ex insipientibus mulieribus loqueris\nFormidarem, mulier, si sola esset huius uitae amara dulcedo.\nArtificio, coniux, diaboli ministraris. Si diligeres maritum,\nnumquam ad secundam mortem adtraheres proprium uirum.\nDistrahant filios, separent uxorem, auferant substantiam: mei\ndomini ego securus de promissis uerba tenebo: si quis non\ndimiserit uxorem, filios, agros aut domum, meus\nnon poterit esse discipulus\\'. Quid ultra? Discedens mulier\ncum filiis refutata; confortatur Saturus ad coronam, discutitur,\nexpoliatur, poenis conteritur, mendicus dimittitur, interdicitur\nei prodeundi accessus. Totum ei tulerunt, stolam tamen baptismatis\nauferre non potuerunt.\n(I, 17) Post haec Geisericus ecclesiam Carthaginis claudi\npraecepit, dissipatis atque dispersis per diuersa exiliorum loca,\nquia episcopus non fuerat, presbyteris et ministris. Quae uix\nreserata est Zenone principe supplicante per patricium Seuerum;\net sic uniuersi ab exilio redierunt. Quae uero in Hispania,\nItalia, Dalmatia, Campania, Calabria, Apulia, Sicilia, Sardinia,\n\n\n\n\n\n\nBritiis, Lucania, Epiro [uetus] uel Ellada gesserit, melius ibi\nipsi qui passi sunt miserabiliter lugenda narrabunt. Sed iam\npersecutionis nostrae, a Geiserico quanto sublimiter, tanto crudeliter\ngestae, iste sit finis. Durauit autem in regno annis\ntriginta septem, mensibus tribus.\n.\n(II, 1) Mortuo igitur Geiserico Huniricus maior filius patri\nsuccedit. Qui in primordia regni, ut habet subtilitas barbarorum,\ncoepit mitius et moderatius agere, et maxime circa religionem\nnostram; ut etiam ubi antea sub rege Geiserico praeiudicatum\nfuerat, ne spiritales fierent conuentus, conuenticula concurrerent\npopulorum. Et ut se religiosum ostenderet, statuit sollicitius\nrequirendos hereticos Manicheos; ex quibus multos incendit,\nplurimos autem distraxit nauibus transmarinis. Quos\npaene omnes Manicheos suae religionis inuenit et praecipue\npresbyteros et diaconos Arrianae hereseos; unde magis erubescens\namplius in illis exarsit.\nDe quibus repertus est unus, nomine\nClementianus, monachus illorum, scriptum habens in femore:\nManicheus discipulus Christi Iesu. Propter quod magis laudabilior\nmemoratus tyrannus uidebatur, in uno displicens, quia\ncupiditati insatiabili uehementius inhiabat et prouincias regni\nsui uariis calumniis atque indictionibus onerabat, ut de illo\npraecipue diceretur: crex egens reditibus magnus est calumniator.\\'\nDedit autem licentiam Zenone imperatore atque Placidia\nrelicta Olibri rogantibus, ut Carthaginiensis ecclesia sibi quem\nuellet episcopum ordinasset, quae iam per XXIIII annos tali\nornamento fuerat destituta.\n(II, 2) Mittit ergo nunc ad eocleeiam Alexandrum inlastrem,\nhuiusmodi legationem ferentem, ut praesentia eius catholicus\npopulus dignum sibi peteret sacerdotem, destinans quoque per\nnotarium suum, nomine Uitarit, edictum quod publice legeretur,\nin hunc continens modum:\n\\'Iussit nobis domnus dici: qaia\nimperator Zenon et nobilissima Placidia per Alexandrum uirum\ninlustrem scripserunt, petentes ut ecclesia Carthaginis religionis\nuestrae proprium episcopum habeat, hoc fieri praecepit atque\neis rescripsit uel legatis ab eis directis dici iussit, ut, sicut\npetierunt, nobis episcopum quem uolueritis ordinetis, sub eo\nut nostrae religionis episcopi, qui in Constantinopolim sunt et\nper alias prouincias Orientis, ex eius praecepto episcopi nostri\nliberum arbitrium habeant, in ecclesiis suis quibus uoluerint\nlinguis populo tractare et legem Christianam colere, quemadmodum\nuos hic uel in aliis ecclesiis, quae in prouinciis\nAfricanis constitutae sunt, liberum arbitrium habetis in ecclesiis\nuestris missas agere uel tractare, et quae legis uestrae sunt\nquemadmodum uultis facere. Nam si hoc circa eos non fuerit\nobseruatum, tam episcopus qui ordinatus fuerit uel clerici,\nsed et alii episcopi cum clericis suis, qui in Africanis prouinciis\nsunt, iubentur inter Mauros mitti.\nQui, dum edictum\nnobis praesentibus quarto decimo Kalendarum Iuliarum uniuersae\necclesiae legeretur, gemere coepimus musitantes, eo\nquod meditantibus dolis malorum esset futura persecutio praeparata;\net ita legato dixisse probamur: (si ita est, interpositis\nhis condicionibus periculosis haec ecclesia episcopum non delectatur\nhabere. Gubernat eam Christus, qui semper dignatur\n\n\n\n\ngubernare.\\' Quam suggestionem legatus accipere neglexit. Simul\net populus, ut tunc fieret, ut ignis exarsit, cuius erat clamor\nintolerabilis, qui nulla posset ratione sedari.\n(II, 3) Ordinato itaque episcopo Eugenio, uiro sancto deoque\naccepto, sublimis nata est laetitia et gaudium cumulatum est\necclesiae dei. Exultans multitudo catholica sub barbara dominatione\nde ordinatione pontificis reparati: nam maximus iuuenum\nnumerus atque adulescentularum sibimet in commune congaudens\nattestabatur, quod numquam uidisset episcopum in\nthrono sedentem. Porro ille uir dei sacerdos Eugenius coepit\nper conuersationem operum bonorum uenerabilis et reuerendus\nhaberi etiam ab eis, qui foris sunt, et ita esse ab omnibus\ngratus, ut, si fas esset, animam suam pro eodem uniuersos\nponere delectaret.\nElemosynas quoque tales per eum dommus\ndignatus est facere, ut incredibile uideatur tanta eum inpendere,\nubi ecclesia totum barbaris tenentibus ne unius nummi habere\ncognoscitur facultatem. Humilitatem in illo, caritatem, pietatem\ndiuinitus condonatam, si quisquam incipiat, non poterit explicare.\nPecunia apud eum numquam mansisse probatur, nisi\nforte tali hora offerretur, quando iam sol diei explicans cursum\nnocturnis tenebris ordinem daret et locum. Tantum reseruabat,\nquantum diei sufficeret, non quantum cupiditas expetisset, deo\nnostro subinde cotidie ingentia et maiora donante.\nSed cum\nfama eius esset celebris atque manifesta, coeperunt exinde\nArrianorum episcopi inuidia graui torqueri, cotidianis et praecipue\neum Cyrila calumniis insectantes. Quid plurimum?\n\n\n\n\nsuggerunt de illo, ut suum nequaquam sederet thronum neque\ndei populo uerbum faceret consuetum; deinde quoscumque\nmares uel I feminas in habitu barbaro incedentes in ecclesia\nconspiceret, prohiberet. Ille respondit ut decuit: (domus dei\nomnibus patet, intrantes nullus poterit repellere\\'; maxime\nquia ingens fuerat multitudo nostrorum catholicorum in habitu\nillorum incedentium, ob hoc quod domui regiae seruiebant.\n(II, 4) At ubi ab homine dei tale responsum accepit, statuit\nin portis ecclesiae collocari tortores. Qui uidentes feminam uel\nmasculum in specie suae gentis ambulantes, ilico palis minoribus\ndentatis iectis in capite crinibusque in eisdem conligatis\nac uehementius stringentes simul cum capillis omnem pelliculam\ncapitis auferebant. Nonnulli dum fieret statim oculos\namiserunt, alii ipso dolore defuncti. Mulieres uero post hanc\npoenam capitibus pelle nudatis praecone praeeunte per plateas\nad ostensionem totius ciuitatis ducebantur. Quod sibi magis\nquae patiebantur lucrum maximum conputabant. Quorum nos\nplurimos nouimus, nec scimus eorum aliquem tunc etiam poenis\nurguentibus â–  a recto itinere destitisse.\nAt ubi isto modo fidei\ninfringere non ualuit murum, cogitat ut nostrae religionis\nhomines in aula. eius constituti neque annonas neque stipendia\nsolita potirentur. Addidit quoque et laboribus eos conterere\nrusticanis; Dirigit uiros ingenuos et admodum delicatos ad\ncampum Uticensem, ut sub ardentis solis incendio cespites\nmessium desecarent; ubi omnes cum gaudio pergentes in\ndomino laetabantur.\nIn quorum contubernio quidam fuit aridam\nhabens manum, quae per annos quam plurimos nullum ei\npraestiterat obsequium. Qui cum ueraciter excusaret se operari\n\n\n\n\nnon posse, magis uiolenter iussus est pergere. Sed ubi ad\nlocum uentum est et praesertim pro eo orando ingemuerunt\nomnes, pietate diuina illa arida incolomis confessoris restituta\nest manus. Hinc iam Hunirici persecutio doloris atque parturitionis\nnostrae sumpsit initium.\n(II, 5) Ipse autem, qui sese iamdudum omnibus lenem osten- derat, desiderans post obitum suum filiis, quod non contigit,\nregnum statuere, Theodericum fratrem filiosque eius Gentunisque\nfratris nihilominus filios crudeliter coepit insequi. Quorum\nnullum dimitteret, nisi ei mors desiderii sui uolumtatem\nauferret. Primo sciens uxorem Theoderici fratris astutam,\ncredo ne forte maritum aut maiorem filium, qui prudens et\nsapiens uidebatur, consiliis acrioribus aduersus tyrannum armasset,\ncrimine adposito gladio eam intercipi iubet.\nPost\nocciditur et ille filius magnis litteris institutus, cui secundum\nconstitutionem Geiserici, eo quod maior omnibus esset, regnum\ninter nepotes potissimum debebatur. Accenditur adhuc crudelius\naliquid perpetrare. Adstante uulgo in media ciuitate pro\ngradibus plateae nonae episcopum suae religionis, nomine Iucundum,\nquem patriarcham uocitabant, praecepit incendio\nconcremari, ob hoc quod in domo Theoderici germani regis\nacceptissimus habebatur; cuius forte suffragio memorata domus\nregnum poterat optinere. In quo impietatis scelere futurum\nnobis adesse prospeximus malum, aientes inuicem singuli\nnobis: *qui in suo ita crudelis effectus est sacerdote, quando 25\n\n\n\n\nnostrae religioni uel nobis parciturus est iste?\n\\' Tunc et Gentunis\nmaiorem filium, nomine Godagis, cum uxore absque\nsolacio seruuli ant ancillae crudeli exilio delegauit, fratrem\nuero Theodericum post occisionem uxoris et filii nudum atque\ndestitutum similiter exulauit; post cuius mortem filium qui\nsupererat infantulum duasque filias eius adultas inpositas asinis\nlongius affligendo proiecit. Sed et comites quam plurimos et\nnobiles gentis suae obiectionibus falsis insectans, ob hoc quod\ngermano fauerent, alios incendit, alios iugulauit, imitator existens\nGeiserici patris, qui sui fratris uxori ligato pondere lapidum\nin Ansaga fluuium Cirtensem famosum iactando demersit, et\npost necem matris etiam filios interfecit.\nSed et multos ei\nGeisericus pater moriens sacramento interposito commendauerat,\nquos ille inmemor fidei et sacra-menti uiolator diuersis poenis\net incendiis trucidauit. Nam Heldicam quondam, quem pater\neius praepositum fecerat regni, iam annosum atque ueteranum,\ncum dedecore capite detruncauit, eiusque uxorem cum alia,\nnomine Teucharia, in medio ciuitatis incendit. Quarum corpora\nper uicus et plateas trahi mandauit, quae tota die iacentia\nrogatus a suis episcopis uix uespere sepeliri concessit. Gamuth\nnamque Heldicae fratrem, quia ad ecclesiam eorum confugerat,\noccidere non potuit; quem tamen in loco latrinarum obsceno\nconclusit temporeque multo eum ibi degere statuit. Postea.\ncum\ncaprario quodam et rustico ad faciendas scrobes uineis profuturas\ncondemnauit; quos etiam duodecies per annum, id\n\n\n\n\nest per singulos menses, flagellis crudelibus dissipabat, uix\nmodico aquae cibarioque pane concesso.. Hoc per quinque uel\namplius perpessi sunt annos; quibus haec supplicia proficere\npoterant ad aeternam mercedem, si catholici fuissent et fidei\nsuae merito ista perferrent. Sed ideo istud silere nequiuimus\nut impietatem regis etiam in suis minime sileremus, qui non\nsolum episcopum suum Iucundum, ut superius demonstrauimus,\nflammis adussit, sed et presbyteros et diacones suos id est\nArrianos quam plurimos incendit nec non et bestiis mancipauit.\n(II, 6) Amputatis igitur in breui omnibus quos timebat et\nsolidans sibi, ut putabat, regnum, quod breue fuerat et caducum,\nomni ex parte otiosus atque securus uniuersa tela furoris\nin persecutione ecclesiae catholicae rugiens sicut leo conuertit.\nAnte persecutionis tamen tempestatem multis praeeuntibus\nuisionibus et signis inminens demonstratum fuerat\nmalum.\nNam ferme ante biennium quam fieret, uidit quidam\nFausti ecclesiam solito in ornatu fulgentem, cereis quoque\nfulgentibus palleisque uelaminum ac lampadibus rutilantem:\net dum laetaretur tanti fulgoris candore, subito, ait ; luminis\nillius concupiscibilis extinctus est fulgor ac tenebris succedentibus\naduersarius naribus natus est fetor; omnisque illa\nbeatorum turba expellentibus quibusdam Aethiopibus minata est\nforas, ob hoc iugiter lamentantum, quod eam in claritate\npristina nequaquam uiderit iterum restitutam. Nam uisionem\n\n\n\n\n\n\nistam nobis praesentibus sancto rettulit Eugenio. Uidit et\nquidam presbyter ipsam Fausti refertam turbis innumerabilium\npopulorum et post paululum euacuatam et repletam porcorum\nmultitudine atque caprarum.\nItem alius uidit aream triticeam\nuentilationi paratam, granis adbuc uentilatoris iudicio necdum\na palea separatis. Et dum ingentis massae, licet confusae,\nmagnitudinem miraretur, subito ecce turbo ueniens tempestatis\nsoniuago flatu coepit aduentum suum surgente puluere demonstrare;\ncuius impetu palea illa omnis omnino uolauit remanentibus\ngranis. Post haec uenit quidam procerus splendido uultu\nhabituque nitido fulgens, et coepit grana uacua macilenta\natque simulagini reproba purgando proicere. Quae diu examinans\nuix magnitudinem illius massae, licet probatae, ad aceruum\ntamen perduxit exiguum.\nItem alius ait: Stabat quidam praecelsus\nsuper montem, qui Ziquensis dicitur, et clamabat dextra\nlaeuaque: migrate, migrate. Alius conspicit rugiente caelo\natque turbato sulphureas nubes, quae ingentes coeperunt lapidesiaculari:\nqui lapides dum cecidissent in terram, plus accendebantur\net maioribus flammis ardebant, atque intrantes in penetralio\ndomorum quos inuenerant incendebant. Qui autem uidit,\nait, cum se in quodam cubiculo abscondisset, miseratione diuina\nad eum flamma non potuit peruenire; reor ut illud propheticum\nconpleretur: claude ostium tuum et absconde te pusillum\naliquantulum, donec transeat ira dei.\nUidit et\nuenerabilis Paulus episcopus arborem usque ad caelos ramis\n\n\n\n\n\n\n\nflorentibus extensam, quae etiam dilatatione sua omnem paene\nAfricam opacabat. Et cum uniuersi eius magnitudini et speciositati\ngauderent, ecce subito, inquit, uenit unus asinus uiolentus,\nqui defricans ceruicem suam super robur radicum\neius, inpulsu suo cum ingenti sonitu illam mirabilem arborem\nelisit ad terram.\nSed et Quintianus honorabilis episcopus uidit\nse super quendam montem stare, de quo conspiciebat gregem\ninnumerabilium ouium suarum, et in medio gregis duae erant\nollae nimium bullientes. Aderant autem ouium occisores, quarum\ncarnes ollis bullientibus demergebant; et cum ita fieret,\nomnis illa magnitudo consumpta est gregis. Reor ergo illas\nduas ollas Sicca Ueneria et Laribus duas esse ciuitates, in\nquibus multitudo prima fuerat congregata, e quibus incendium\ninitium sumpsit, aut Huniricum regem et Cyrilam episcopum\neius. Sed de multis uisionibus, quia breuitati consulendum\nfuit, haec dixisse sufficiat.\n(II, 7) Quid ultra ? Censet primo tyrannus iussione terribili,\nut nemo in eius palatio militaret neque publicas ageret actiones,\nnisi sese Arrianum fecisset. Quorum ingens numerus, uigore\ninuicti, ne fidem perderet, militiam temporalem abiecit; quos\npostea domibus proiectos omnique substantia expoliatos in insulis\nSicilia et Sardinia relegauit. Quodam tempore statuere\nper totam Africam festinauit, ut nostrorum episcoporum defunctorum\nfiscus sibi substantiam uindicasset; qui autem\n\n\n\n\ndefuncto succedere poterat, non ante ordinaretur, nisi fisco regali\nquingentos solidos obtulisset.\nSed hoc aedificium ubi construere\nnisus est diabolus, statim illud destruere dignatus est Christus.\nSuggerunt ei domestici sui dicentes: csi istud firmauerit praeceptio\nuestra, nostri episcopi in partibus Traciae et aliis regionibus\nconstituti peiora incipient pati\\'. Praecepit deinde sacras\nuirgines congregari, dirigens Uuandalos cum suae gentis obstetricibus\nad inspicienda et contrectanda contra iura uerecundiae\nuerecunda pudoris, ubi nec matres aderant nec aliqua\nmatronarum. Cremantes graui suspendio atque ingentia pondera\npedibus conligantes, lamminasque ferri ignitas dorso, uentri,\nmamillis et lateribus adponebant.\nQuibus inter supplicia dicebatur:\ndicite quoniam episcopi uobiscum concumbunt et clerici\nuestri\\'. Quarum acerbitate poenarum plurimas tunc scimus\nextinctas; aliae, quae remanserunt, cutibus arescentibus factae\nsunt curuae. Nitebatur enim semitam inuenire, per cuius\naditum publicam, sicut fecit, faceret persecutionem. Et ita\nfaciens nullo modo inuestigare potuit, quomodo Christi ecclesiam\nmacularet.\n(II, 8) Quibus autem prosequar fluminibus lamimarum, quando\nepiscopos, presbyteros, diacones et alia ecclesiae membra, id\nest quattuor milia DCCCCLXVI, ad exilium heremi destinauit?\nin quibus erant podagri quam plurimi, alii per aetatum annos\na lumine temporali priuati. In quorum erat numero beatus\n\n\n\n\n\n\n\n\nFelix Abbiritanus episcopus, habens iam in episcopatu XLHII\nannos, qui paralysi morbo percussus nec sentiebat quicquam\nnec penitus loquebatur.\nDe quo nos maxime cogitantes, quod\nnon posset iumento portari, suggessimus ut a suis rex peteretur,\nut saltem eum propere moriturum Carthagini esse iussisset,\nquod ad exilium nulla posset ratione perduci. Qui ita fertur\ntyrannus cum furore dixisse: csi animali sedere non potest,\niungantur boues indomiti, qui eam conligatis funibus trahendo\nperducant ubi ego praecepi\\'. Quem ex trauerso super burdonem\nuinctum quasi quoddam ligni truncum toto itinere portabamus.\n(II, 9) Congregantur uniuersi in Siccensem et Larensem\nciuitates, ut illuc occurrentes Mauri sibi traditos ad heremum\nperduxissent. Superuenientes igitur comites duo subtilitate\ndamnabili blandis sermonibus cum dei confessoribus agere\ncoeperunt. cQuid uobis\\', inquiunt, (uidetur, ut ita pertinaces\nsitis et domni nostri praeceptis minime obtemperetis, qui esse\npoteratis in conspectu regis honorabiles, si eius festinetis facere\nuoluntatem? Statim illis clamantibus et dicentibus ingenti uociferatione:\nChristiani sumus, catholici sumus, trinitatem unum\ndeum inuiolabilem confitemur\\', includuntur grauiori quidem sed\nadhuc latiori custodia, ubi nobis copia dabatur et introire et\nuerbum ammonitionis fratribus facere et diuina mysteria celebeare.\nIbiet infantuli fuere quam plurimi, quos genetrices materne\nsequebantur affectu, aliae gaudentes, aliae retrahentes; aliae\ngaudebant se martyres peperisse, aliae moriendos diluuio\n\n\n\n\nrebaptizationis nitebantur a confessione fidei reuocare. Nullum\ntamen tunc nec blandimenta uicerunt nec carnalis pietas\naliquem inclinauit ad terram. Nam quaedam quid tunc fecerit\nanus, breuiter referre delectat.\nDum iter ageremus cum dei\nexercitu comitantes et forte magis noctibus promoneremus\npropter solis ardorem, conspicimus mulierculam sacculum et\nalia uestimenta portantem, manu infantulum unum tenentem\natque in his sermonibus consolantem : (curre, domne meus;\nuides uniuersos sanctos quomodo pergunt et festinant hilares\nad coronas\\'. Quam nos cum increparemus, quod inportuna\nuideretur aut uiris pro sexu iungi aut exercitui Christi sociari,\nrespondit: \\'benedicite, benedicite, et orate pro me et pro isto\nnepote paruulo meo, quia, etsi peccatrix, filia sum quondam\nZuritanae ciuitatis episcopi\\'. Cui nos: cet quare ita abiecte\nambulas, uel qua ratione de tam longo itinere hac pergere\ndemonstraris\\' ? Quae respondit: cum hoc seruo uestro paruulo\nad exilium pergo, ne inueniat eum solum inimicus et a uia\nueritatis reuocet ad mortem). Ad haec uerba repleti lacrimis\nnihil dicere ualuimus nisi ut uoluntas fieret dei.\n(II, 10) Sed ubi aduersarius, qui iam forte dicebat: Cpartibo\nspolia, replebo animam meam, interficiam gladio\nmeo, dominabitur manus mea\\', nullum potuit aucupari,\ninquirit angusta et teterrima loca, in quorum conclauibus dei\nexercitum coartaret. Tunc eis etiam uisitationis humanae\n\n\n\n\n\n\n\n\nnegata consolatio: ponuntur et custodes postibus et grauiter\naffliguntur; iactantur confessores Christi super inuicem angustia\ncoartante, unus super alium, ut agmina lucustarum, et ut\nproprie dicatur, ut grana pretiosissima frumentorum.\nIn qua\nconstipatione secedendi ad naturalem officium nulla ratio sinebat\nloci; sed stercora et urinam urguente necessitate ibidem faciebant,\nut ille tunc fetor et horror uniuersa poenarum genera\nsuperaret. Ad quos aliquando, data ingentia munera Mauris,\ndormientibus Uuandalis uix clam ammissi sumus intrare. Qui\nintroeuntes ueluti in gurgite luti usque ad genua coepimus\nmergi, illud tunc Hieremiae uidentes fuisse conpletum: qui\nnutriti sunt in croceis, amplexati sunt stercora\nsua. Quid multa? praecepti sunt undique perstrepentibus\nMauris ad iter, ubi destinati fuerant, praeparari.\n(II, 11) Exeuntes itaque diedominica linita habentes stercoribus\nuestimenta, facies simul et capita, a Mauris tamen crudeliter\nminabantur, hymnum cum exultatione domino decantantes:\nhaec est gloria omnibus sanctis eius. Aderat enim\nibi tunc beatus pontifex Cyprianus Unizibirensis episcopus,\nconsolator egregius, qui singulos pio et paterno fouebat affectu\nnon sine fluminibus currentium lacrimarum, paratus pro\nfratribus animam ponere et se ultroneum, si dimitteretur,\ntalibus passionibus dare, qui totum quod habuit egentibus\nfratribus in illa tunc necessitate expendit; quaerebat enim\n\n\n\n\n\n\ncocasionem qualiter confessoribus sociaretur, ipse animo et\nuirtute confessor. Qui postea per multos agones et squalores\ncarceris ad exilium quod desiderabat cum eznltatione perrexit.\nQuantae tunc mnltitndines de diuersis regionibus et ciuitatibus\nad uisendos dei martyres occurrerint populorum, testantur uiae\nuel semitae; quae agmina uenientium nequaquam capientes,\nper uertices montium et callium concurrens turba fidelium\ninaestimabilis descendebat, cereos manibus gestantes, suosque\ninfantulos uestigiis martyrum proicientes ista uoce clamabant:\n\\'quibus nos miseros relinquitis, dum pergitis ad coronas? qui\nhos baptizaturi sunt paruulos fontis aqua perennis? qui nobis\npaenitentiae munus collaturi sunt et reconciliationis indulgentia\nobstrictos peccatorum uinculis soluturi? quia nobis dictum est:\nquaecumque solueritis super terram, erunt soluta\net in caelis. qui nos sollemnibus orationibus sepulturi sunt\nmonentes P a quibus diuini sacrificii ritus exhibendae est consuetus?\nuobiscum et nos libebat pergere, si liceret, ut tali\nmodo filios a patribus nulla necessitas separaret\\'.\nIn his uocibus\net lacrimis nullus iam pergere ammissus est consolator,\nsed artabatur multitudo ad currendum, ut ubi cannaba erat\npraeparata, laboriosam caperent mansionem. Qui, cum senes\ndeficerent et alii forte, et si iuuenes delicati, coeperunt hastilium\ncuspidibus ad currendum et lapidibus tundi; unde magis deficientes\namplius lassabantur.\n(II, 12) Post uere imperatum est Mantis, ut eos, qui\nambulare non poterant, ligatis pedibus ut cadauera animalis\nmortui traherent per dura et aspera lapidum loca, ubi primo\nuestimenta, postea membra singnla carpebantur, quia per\ngladios acutos petrarum hic caput conterebatur, alibi latera\nfindebantur, et ita inter manus trahentium spiritum exalabaat.\nQuorum numerum colligere nequaquam ualuimus multitudine\ncoÃ«rcente; exaltat tamen per totum aggerem publicum uilis\nsepultura sanctorum loquentibus tumulis.\nBeliqui habilioree\nad solitudinis loca perueniunt, in quibus collocati hordeum\nad uescendum ut iumenta accipiunt. Ubi etiam uenenatorum\nanimalium atque scorpionum tanta esse dicitur multitudo, at\nignorantibus incredibilis uideatur, quae solo flatu etiam in\nprocul positos ueneni uirus infundat; ab scorpii autem percussu\nnullum dicunt aliquando euasisse. Quorum feritas uirulenta\nnsque ad praesens tempus Christo defendente nullum\nseruorum eius nocuisse docetur. Sed cam illic aluntur hordiacus\ngranis, postea et hoc ablatum est; quasi non poterat deus, qu\npluerat patribus manna, pascere et nunc tali exilio mancipatos.\n(II, 13) Cogitat acriora aduersus ecclesiam dei, nt qui\nmembra aliqua absciderat, totum laniando perderet corpus.\nNam die ascensionis domini legato Zenonis imperatoris Regmo\npraesente legendum media ecclesia episcopo Eugenio dirigit\npraeceptum tali tenore conscriptum, quod etiam uniuersae\nAfricae ueredis currentibus destinauit.\nCRex Hunirix Unandalorum et Alanorum uninersis episcopis\nomousianis. Non semel sed saepius constat esse prohibitum,\nut in sortibus Uuandalorum sacerdotes uestri eonnentus minime\ncelebrarent, ne sua seductione animas subuerterent Christianas.\nQuam rem spernentes plurimi reperti sunt contra interdictum\nmissas in sortibus Uuandalorum egisse, asserentes se integram\nregulam Christianae fidei tenere. Et quia in prouinciis a deo\nnobis concessis. scandalum esse nolumus, ideoque dei prouidentia\ncum consensu sanctorum episeoporum nostrorum hoc\nnos statuisse cognoscite, ut ad diem Kalendarum Februariarum\nproxime futurarum amissa omni excusatione formidinis omnes\nCarthagine ueniatis, ut de ratione fidei cum nostris uenerabilibus\nepiscopis possitis inire conflictum, et de fide omousianorum,\nquam defenditis, de diuinis scripturis proprie adprobetis, quo\npossit agnosci, si integram fidem teneatis. Huius autem edkti\ntenorem uniuersis coepiscopis tuis per uniuersam Africam\nconstitutis direximus. Data sub die XIII Kal. Iunias anno\nseptimo Hunirici1.\n(II, 14) Cognoscentes igitur qui aderamus simulque legeirtes,\ncontritum est extemplo cor nostrum et contenebrati\nsunt oculi nostri, et uere tunc dies festi nostri conuersi\nsunt in luctum et cantica in lamentationem, dum edicti tenor\nindicaret futurae persecutionis furorem, et praesertim ubi dixit\n\\'in prouinciis nostris a deo nobis concessis scandalum esse\n\n\n\n\n\n\nnolumus\\', quasi diceret cin prouinciis nostris catholicos esse\nnolumus). Tractatum est quid fieret. Nullum inuenit remedium\nimminens calamitas, nisi a sancto Eugenio rationabilis, si cor\nbarbarum molliretur, suggerenda daretur tali textu conscripta.\nQuotiens animae uel uitae aeternae ac fidei Christianae\ncausa tractatur, intrepide, sicut regalis prouidentia conpromisit,\nnecesse est quod conpetit suggeratur. Nuper potestas regia per\nUitarit notarium paruitatem meam ammonere dignata est,\nqui nobis merito religionis ac fidei praeceptum eius in ecclesia\npraesente clero et plebe recensuit. Ex cuius tenore cognouimus\nad omnes coÃ«piscopos meos praeceptum regium similiter emanasse,\nut die constituta pro disputatione fidei ueniatur; quod\nnos uenerabiliter accepisse suggessimus. Cui praefato notario\nhumilitas mea suggessit, debere etiam transmarinarum omnium\npartium, qui nobiscum sunt in una religione uel communione\nconsortes, agnoscere, quia ubique regno eius obtemperant\nuniuersi; maxime quod totius mundi sit causa, non specialis\nprouinciarum Africanarum tantummodo.\nEt quia secundo responso\nsuggerendam me promisi oblaturum, merito suppliciter\npeto magnificentiam tuam, ut ad domni et clementissimi regis\naures memoratam suggestionem meam perferre digneris, quo\neius clementia dignanter agnoscat, nos disputationem legis\ncum adiutorio dei nullatenus declinare uel fugere, sed sine\nuniuersitatis adsensu nos non debere asserendae fidei nostrae\ncausas adsumere. Quod petimus ut benignitate quantus est et\n\n\n\n\niustitia sapientiae suae dignetur annuere. Data ab Eugenio\nepiscopo ecclesiae catholicae Carthaginis1.\n(II, 15) Sed cum haec suggestio a beato Eugenio offerretur,\nille iam qui conceperat dolorem, urguebatur ini quitatem\ngrauius parturire, et ita sancto uiro Eugenio episcopo per\nObadum praepositum regni sui mandasse uidetur: csubde mihi\nuniuersum orbem terrarum, ut sub potestate mea totus mundus\nredigatur, et facio, o Eugeni, quod dicis\\'. Ad quod beatus\nEugenius respondit ut potuit: cquod rationem\\', inquit, cnon\nhabet, dici non debuit: sic est hoc quomodo si dicatur homini,\nut per aera feratur et uolitet, quod moris non est humanae\nnaturae. Dixi enim: si nostram fidem, quae una et uera est,\npotestas regis cognoscere desiderat, mittat ad amicos suos:\nscribam et ego fratribus meis, ut ueniant coepiscopi mei, qui\nuobis nobiscum communem fidem nostram ualeant demonstrare,\net praecipue ecclesia Romana, quae caput est omnium ecclesiarum\\'.\nAd haec Obadus: cergo tu et domnus meus rex similes\nestis\\'? Eugenius episcopus dixit: cego non sum similis regis,\nsed dixi: si ueram cognoscere desiderat fidem, scribat amicis\nsuis, ut dirigant nostros catholicos episcopos, et ego scribo\ncoepiscopis meis, quia catholicae uniuersae una est causa\\'.\nHoc agebat Eugenius, non quia deessent in Africam, qui aduersariorum\nobiecta refellerent, sed ut illi uenissent, qui alieni\nab eorum dominatu maiorem fiduciam libertatis haberent\n\n\n\n\n\n\npariterque oppressionis nostrae calumnias uniuersis terris et\npopulis nuntiarent.\n(II, 16) Ille autem, qui nectabat dolos, audire noluit rationem,\nagens argumentationibus crebris, ut quoscumque episcoporum\naudierat eruditos, uariis insectationibus agitaret. Iam ad\nexilium Uibianensem Secundianum inpositis CL fustibus miserat\nepiscopum, nec non et Sufetulensem Praesidium, uirum satis\nacutum. Tunc et uenerabiles Mansuetum, Germanum, Fusculum\net multos alios fustigauit.\nDum haec geruntur, imperat ut\ncum nostrae religionis illorum mensam nullus communem\nhaberet neque cum catholicis omnino uescerentur. Quae res\nnon ipsis aliquod praestitit beneficium, sed nobis maximum\ncontulit lucrum. Nam si sermo eorum, dicente apostolo.\nsicut cancer consueuit serpere, quanto magis communis\nmensa ciborum poterit inquinare, cum dicat idem apostolus\ncum nefariis nec cibum habere communem.\n(II, 17) Sed cum ignis iam persecutionis accenderetur et\nflamma infestantis ubique regis arderet, ostendit deus noster\nquoddam miraculum per seruum suum fidelem Eugenium.\nquod praeterire non debeo. Fuit in eadem ciuitate id est Carthagine\nquidam caecus ciuis ciuitatique notissimus, nomine\nFelix. Hic uisitatur a domino diciturque ei nocte per uisum,\ndies enim Epifaniorum inlucescebat: \\'surge, uade ad seruum\nmeum Eugenium episcopum, et dices ei, quia ego te ad illum\ndirexi. Et illa hora, qua benedicit fontem, ut baptizentur\n\n\n\n\n\n\naccedentes ad fidem, continget ocalos twos; aperientur et\nuidebis lumen.\nQui tali uisitstaone eommonitus, putans se,\nquomodo adsolet, deludi per somnium, surgere noluit caecus;\nsed cum iterum nergeretur in somnos, similiter ut ad Eugenium perderet\ncompellitur. Rursus neglegit tertioque festinanter et\ngTauiter increpatur. Excitat puerum, qui ei solitus erat manum\nporrigere, pergit ueloci agilitate ad Fausti basilicam, orat ueniens\ncum ingentibus lacrimis, suggerit cuidam diacono, nomine\nPeregrino, ut eum episcopo nuntiaret, indicans se habere aliquod\nsecreti genus intimandum.\nAudiens episcopus iussit nominem\nintroire; iam enim ob celebritatem festinitatis hymni\nnocturni per totam ecclesiam canente populo concrepabant.\nIndicat caecus antistiti ordinem uisitationis Buaesuae dicitque illi:\ncnon te dimittam, nisi mihi, sicut a domino iussus es, reddideris\noculos meos\\'. Cui Eugenius sanctus: \\'recede a me, frater;\npeccator sum et indignus et super omnes homines delinquens,\nutpote qui et in haec tempora seruatus sum.\nIlle autem\ntenens genua eius aliud non dicebat nisi illud quod iam\ndixerat: \\'sicut iussum est, redde mihi oculos meos\\'. Adtendens\nquque Eugeoius in uerecundam credulitatem, et quia iam\ntempus urguebat, pergit cum eo metante officio clericorum\nad fontem. Ubi fixis genibus cum ingenti gemitu, pulsans\nsingultibus caelum, crispantem benedixit alueum fontis; et\ncum conpleta surrexisset oratione, ita caeco respondit: \\'iam\n25 tibi dixi, frater Felix, peccator ego homo sum; sed qui te\nuisitare dignatus est, praestet tibi secundum fidem tuam et\naperiat oculos tuos\\'. Simulque uexillo crucis consignans oculos\n\n\n\n\neius, statim caecus uiaum domino reddente recepit. Quem\nsecum, quousque uniuersi baptizarentur, ibi detinuit ob hoc, ne\ntanto miraculo populus excitatus uirum contereret, qui receperat\nlumen.\nFit postea manifestum ecclesiae uniuersae. Procedit\nad altare cum Eugenio, sicut moris eet, qui fuerat caecus,\nsuae salutis oblationem domino redditurus; quam episcopus\naccipiens altari imposuit. Fit strepitus gaudio metante inreuocabilis\npopulorum. Statim nuntius pergit ad tyrannum; I\nrapitur Felix, inquiritur ab eo quid factum sit qualiterque I\nreceperit lumen. Dicit illi ex ordine totum dicuntque Arrianorum\nepiscopi: choc Eugenius per maleficia fecit). Et quia\noppressi confusione lumen non poterant nubilare, eo quod\nFelix uniuersae ciuitati manifestus esset et notus, tamen uole*\nbant eum, si fas esset, necare, quomodo Iudaei sascitatam I\nLazarum cupiebant occidere.\n(II, 18) Adpropinquabat iam futurus dies ille calumniosus Kalendarum Februariarum ab eodem statutus. Conueniunt non\nsolum uniuersae Africae, uerum etiam insularum multarum\nepiscopi, afflictione et maerore confecti. Fit silentium diebus i\nmultis, quousque peritos quosque et doctissimos uiros exinde.\nsepararet calumniis adpositis enecandos. Nam unum ex ipso\nchoro doctorum, nomine Laetum, strenuum atque doctissimum\nuirum, post diuturnos carceris squalores inoendio concremauit,!\naestimans tali exemplo timorem incutiens reliquos elisurum.\nTandem uenitur ad disputationis conflictum, ad locum scilicet\nquem delegerant aduersarii. Uitantes igitur nostri uociferationis\ntumultus, ne forte postmodum Arriani dicerent, quod eos\n\n\n\n\nnostrorum oppresserit multitudo, deligunt de se nostri, qui\npro omnibus responderent, decem. Conlocat sibi Cyrila cum suis\nsatellibus in loco excelso superbissimum thronum adstantibus\nnostris, dixeruntque nostri episcopi: cilla est semper grata\ncollatio, ubi superba non dominatur elatio, sed ex consensu\ncommuni uenitur, ut cognitoribus discernentibus, partibus\nagentibus, quod uerum est agnoscatur: nunc qui erit cognitor,\nqui examinator, ut libra iustitiae aut bene prolata confirmet\naut praue adsumpta refellat1 ?\nEt cum talia et alia dicerentur,\nnotarius regis respondit: cpatriaroha Cyrila dixit aliquos\\'.\nSuperbe et illicite sibi nomen usurpatum nostri detestantes\ndixerunt: legatur nobis quo concedente istud sibi nomen\nCyrila adsumpsit\\'. Et exinde strepitum concitantes calumniari\naduersarii coeperunt. Et quia hoc nostri petierant, ut saltem,\nsi examinare non licebat prudenti multitudini, uel exspectare\nliceret, iubentur uniuersi filii catholicae ecclesiae qui aderant\ncentenis fustibus tundi. Tunc clamare coepit beatus Eugenius:\n\\'uideat deus uim quam patimur, cognoscat afflictionem persecutionum,\nquam a persecutoribus sustinemus\\'.\nConuersique\nnostri Cyrilae dixerunt: \\'propone quod disponis). Cyrila dixit:\n\\'nescio Latine*. Nostri episcopi dixerunt: \\'semper te Latine\n\n\n\n\nesse locutum manifesto nouimus; modo excusare non debes.\npraesertim quia tu huius rei incendium suscitasti\\'. Et uidens\ncatholicos episcopos ad conflictum magis fuisse paratos, omnino\naudientiam diuersis cauillationibus declinauit Quod ante nostri\npraeuidentes libellum de fide conscripserant satis decenter\nauffioienterque conscriptum, dicentes: csi nostram fidem cognoscere\ndesideratis. haec est ueritas quam tenemus\\'.\n(III, 1) Regali imperio fidei catholicae, quam tenemus, praecipimur\nreddere rationem; ideoque adgredimur pro nostrarum\nuirium mediocritate, diuino fulti adiutorio, quod credimus uel\npraedicamus, breuiter intimare. Primum igitur de unitate\nsubstantiae patris et filii, quod Graeci omousion dicunt, exponendum\nnobis esse cognoscimus. Patrem ergo et filium et\nspiritum sanctum ita in unitate deitatis profitemur, ut et\npatrem in sua proprietatis persona subsistere et filium nihilominus\nin propria extare persona atque spiritum sanctum personae\nsuae proprietatem retinere fideli confessione fateamur,\nnon eundem asserentes patrem quem filium neque filium confitentes\nqui pater sit aut spiritus sanctus, neque ita spiritum 20\nsanctum accipimus ut aut pater sit aut filius: sed ingenitum\n\n\n\n\n\n\npatrem et de patre genitum filium et de patre procedentem\nspiritum sanctum unius credimus esse substantiae uel essentiae,\nquia ingeniti patris et geniti filii et procedentis spiritus sancti\n. una est deitas, tres uero personarum proprietates.\nEt quia\ncontra hanc catholicam uel apostolicam fidem exorta heresis\nnouitatem quandam induxerat, adserens filium non de patris\nsubstantia genitum, sed ex nullis extantibus id est ex nihilo\nsubstitisse, ad hanc impietatis professionem, quae contra fidem\nemerserat, refellendam et penitus abolendam omousion sermo\nGraecus positus est, quod interpretatur unius substantiae uel\nessentiae, significans filium non ex nullis extantibus nec ex\nalia substantia, sed de patre natum esse. Qui ergo putat\nomousion auferendum, ex nihilo uult adserere filium extitisse.\nSed si ex nihilo non est, ex patre sine dubio est et recte\nomousion, id est unius cum patre substantiae, filius est.\n(III, 2) Ex patre autem esse, id est unius cum patre substantiae,\nhis testimoniis adprobatur, apostolo dicente: qui\ncum sit splendor gloriae et figura substantiae eius,\ngerens quoque omnia uerbo uirtutis suae. Et iterum\nipse deus pater incredulorum perfidiam obiurgans, qui praedicantis\nper prophetas fili uocem in sua substantia manentem\naudire noluerunt, dixit: non audierunt uocem substantiae.\nQuam uocem substantiae contemptam terribili contestatione\nincrepans ad eundem prophetam loquitur dicens:\nsuper montes accipe planctum et super semitas\n\n\n\n\n\n\ndeserti luctum, quia defecerunt, eo quod non sint\nhomines: non audierunt uocem substantiae a uolatilibus\ncaeli usque ad pecora. Et rursum eos, qui\na professione unius substantiae declinantes in eadem fidei\nsubstantia stare uoluerunt, increpat dicens: si stetissent\nin substantia mea, auertissem utique eos a uia\nsua mala et a pessimis cogitationibus suis. Et iterum\nnon extra substantiam patris filium confitendum, sed in eadem\nfideliter mentis oculis contuendum apertissime declaratur, dum\ndicit propheta: quis stetit in substantia domini et\nuidit uerbum eius?\nPatris ergo substantiam filium esse\npropheticis iam olim designatum est oraculis dicente Salomone:\nsubstantiam enim et dulcedinem tuam, quam in\nfilios habes, ostendebas, quam in figura et imagine panis\ncaelestis populo Israhel caelitus apparet profluxisse. Quod ipse\ndominus in euangelio exposuit dicens: non Moyses dedit uobis\npanem de caelo, sed pater meus dat uobis panem\nde caelo, se utique panem esse designans, cum dicit: ego sum\npanis uiuus, qui de caelo descendi; de quo etiam propheta\nDauid dicit: panem angelorum manducauit homo\n(III, 3) Namque ut adhuc euidentius patris et filii substantiae\nunitas et diuinitatis aequalitas ostendatur, ipse in\n\n\n\n\n\n\neuangelio dieit: ego in patre et pater in me, et: ego\net pater unum sumus. Quod non ad unitatem tantummodo\nuoluntatis, sed ad unam refertur eandemque substantiam, quia\nnon dixit cego et pater unum nolnmns1, sed \\'unum sumus\\'.\nEx eo enim quod sunt, non ex ee tantum quod uolunt, paternae\nunitatis declaratur adsertio. Item Iohannes euangelista dicit:\npropterea quaerebant eum Iudaei interficere, quia\nnon solum soluebat sabbatum, sed et patrem suum\ndicebat deum, aequalem se faciens deo. Quod utique\nnon ad Iudaeos est penitus referendum, quia euangelista ueraciter\ndixit de filio, quia aequalem se faciebat deo.\nItem in\neuangelio scriptum est: quaecumque pater facit, eadem\net filius facit similiter. Et: sieut pater suscitat\nmortuos et uiuificat, ita et filius quos uult uinificat.\nItem: ut omnes honorificent filium, sicut honorificant\npatrem; aequalis enim honor nonnisi aequalibus\nexhibetur. Item ibi filius ad patrem dicit: omnia mea tua\nsunt et tua mea. Item: Philippe, qui me uidit, uidit\net patrem, quomodo tu dicis: ostende nobis patrem?\nHoc non dixisset, nisi patri per omnia fuisset aequalis. Item\nipse dominus dicit: credite in deum, et in me credite.\nEt adhuc, ut unitatem aequalitatis demonstraret, ait:\nnemo\nnouit filium nisi pater, neque patrem quis nouit\nnisi filius et cui uoluerit filius reuelare. Et sicut\n\n\n\n\n\n\n\n\n\n\nfilius cui uult reuelat patrem, ita et pater reuelat filium,\nsicut ipse Petro ait confitenti eum Christum filium dei uiui:\nbeatus es, inquit, Simon Bar Iona, quia caro et sanguis\nnon reuelauit tibi, sed pater meus, qui in\ncaelis est. Et iterum filius dicit: nemo ueuitad patrem\nnisi per me, et: nemo uenit ad me, nisi pater, qui\nmisit me, adtraxerit eum; unde claret aequalitatem\npatris et fili ad se inuicem credentes adducere. Item dicit:\nsi cognouissetis me, et patrem meum utique cognouissetis:\net a modo nostis eum et uidistis eum.\n@\n(III, 4) Uerum quia duas in filio profitemur esse naturas,\nid est deum uerum et hominem uerum, corpus et animam\nhabentem: quicquid ergo excellenti sublimitatis potentia de\neo referunt scripturae, admirandae eius diuinitati tribuendum\nsentimus; et quicquid infra honorem caelestis potentiae de\neodem humilius enarratur, non uerbo deo, sed homini reputamus\nadsumpto. Secundum diuinitatem ergo est hoc, quod superius\ndiximus, ubi ait: ego et pater unum sumus, et:\nqui me uidit, uidit et patrem, et: omnia quaecumque\npater facit, eadem et filius facit similiter,\nuel cetera.\nquae superius continentur. Illa uero, quae de eo\nsecundum hominem referuntur, ista sunt: pater maior me\n\n\n\n\n\n\nest, et: non ueni facere uoluntatem meam, sed\nuoluntatem eius qui misit me, et: pater, si fieri\npotest, transeat a me calix iste; uel cum de cruce dicit:\ndeus, deus meus, quare me dereliquisti? etiterum ex\npersona fili propheta dicit: de uentre matris meae deus\nmeus es tu, uel cum minor angelis indicatur, et quam\nplura his similia, quae studio breuitatis non inseruimus.\nFilius I\nergo dei nullis condicionum necessitatibus obstrictus, sed libera\ndiuinitatis potentia ita quae nostra sunt mirabili pietate adsumpsit,\nut a suis quae diuina sunt omnino non destiterit,\nquia-diuinitas nec augmentum admittit nec patitur detrimentum.\nUnde gratias agimus domino nostro Iesu Christo, qui propter\nnos et propter nostram salutem de caelo descendit, sua passione\nnos redemit, sua morte uiuificauit, sua ascensione glorificauit;\nqui sedens ad dexteram patris uenturus est iudicare\nuiuos et mortuos, iustis aeternae uitae praemium largiturus,\nimpiis atque incredulis merita supplicia redditurus.\n(III, 5) Profitemur itaque patrem de se ipso, hoe est de id\nquod ipse est, sempiterne atque ineffabiliter filium genuisse:\nnon extrinsecus, non ex nihilo, non ex alia genuisse materia,\nsed ex deo natum esse. Et qui de deo natus est, non aliud\nest quam id quod pater est, et idcirco unius substantiae est,\nquia ueritas natiuitatis diuersitatem non admittit generis. Nam\nsi alterius a patre substantiae est, ant uerus filius non est aut,\n\n\n\n\n\n\n\n\nquod nefas est dicere, degener natus est. Est enim uerus filius,\nsicut Iohaanes ait:\nut simus in uero filio eius Non\nest etiam degener, quia deus uerus de deo natus est uero, sicut\nidem Iohannes euangelista sequitur dicens: hic est uerus\ndeus et uita aeterna; et ipse. dominus in euangelio: ego\nsvm uia, ueritas et uita. Ergo si aliunde substantiam non\nhabet, de patre habet; si de patre habet, onins substantiae\ncum patre est Sed si unius substantiae non est, ergo non de\npatre, sed aliunde est; quoniam unde est, inde substantiam\nhabeat necesse eat. Omnia enim ex nihilo, filius uero de patre;\nde duobus eligat quia quod uelit, aut det ei substantiam de\npatre, aut fateatur ex nihilo substitisse.\n(III, 6) Sed propheticum forsitan obicitur testimonium:\ngenerationem autem eius quis enarrauit ? Cum ergo\nnon dixerim: enarra mihi modum uel qualitatem diuinse\ngenerationis et tanti secreti arcanum humanis uerbis enuntia,\nquoniam unde natus sit requisiui — diuina enim generatio\ninenarrabilis est, non ignorabilis —: nam usque adeo non est\nignorabilis, id est non ignoratur unde sit, ut et pater de se\nipso genuisse et filius de patre se natum saepissime protestetur,\nquod nullus omnino ambigit Christianus, sieut in euangelio\ndemonstratur ipso filio dicente: qui autem non credit,\niam iudicatus est, quia non credidit innomine unigeniti\nfili dei. Itemlohannes euangeliata dicit: et uidimus\n\n\n\n\n\n\ngloriam eius, gloriam tamquam unigeniti a patre.\nErgo professionem nostram breui sermone conolndimus.\nSi uere\nde patre natus est, unius substantiae est et neras filius eat;\nsed si unius substantiae non est, nec uerus deus est. Aut si\nuerus deus est et tamen de patris substantia non est, ingenitus\nergo et ipse eet. Sed quia ingenitusnon est, factura ergo\neet, ut putetur aliunde subsistens, si de patris substantia non\nest. Sed absit hoc ita credere. Nos enim unius substantiae\ncum patre filium profitemur, detestantes Sabellianam heresem,\nquae ita trinitatem confundit, ut eundem dkat esse patrem\nquem filium eundemque credat esse spiritum sanctum, non\nseruantes tres in unitate personas.\n(III, 7) Sed forsitan obicitur: Cum ingenitus pater sit,\ngenitus filius, non fieri posse unam eandemque esse substantiam\ngeniti atque ingeniti - cum utique, si ut ingenitus pater est,\ningenitus esset et filius, tunc magis diuersa posset esse substantia,\nquia unusquisque a ee ipso subsistens communem substantiam\ncum altero non haberet â€“: cum uero ingenitus pater\nse ipso, id est de id quod ipse est (si, quid illud est, aut\ndici potest, immo quia, ut est, dici omnino non potest) filium\ngenerauit, apparet una esse gignentis genitique substantia,\nquia deum de deo, lumen de lumine filium esse ueraciter pro-\nStemur.\nNam lucem esse patrem Iohannes apostolus testis est\n\n\n\n\ndicens: quia deus lux est et tenebrae in eo non sunt\nullae. Item de filio ait: et uita erat lux hominum, et\nlux in tenebris lucet, et tenebrae eam non conprehenderunt.\nEt infra: erat lumen uerum, quod\ninluminat omnem hominem uenientem in hunc\nmundum. Unde apparet patrem et filium unius esse substantiae,\ndum lucis et luminis diuersa non potest esse substantia,\neius scilicet quae de se gignit et quae de gignente\nexistit. Denique ne aliquis inter patrem et filium diuersitatem\nnaturalis luminis introducat, ideo apostolus de eodem filios\ndicit: qui cum sit splendor gloriae et figura substantiae\neius. In quo euidentius et coaeternus patri et inseparabilis\na patre et unius cum eo esse substantiae perdocetur,\ndum luci splendor semper est coaeternus, dum splendor a lumine\nnumquam eat separatus, dum splendor a luce natura substantiae\nnumquam potest esse diuersus. Qui enim splendor lucis est,\nidem et dei patris uirtus est; sempiternus ergo propter uirtutis\naeternitatem, inseparabilis propter claritudinis unitatem.\nEt hoc\nest quod nos fideliter profitemur, filium de patris substantia\nnatum, sicut ipse pater deus apertissimum perhibet testimonium.\nQui ut de sua ineffabilis naturae substantia proprium\nfilium genuisse monstraret, ad instruendam fragilitatis nostrae\nimperitiam, ut nos ez uisibilibus ad inuisibilia erigeret, terrenae\nnatiuitatis uocabulum ad diuinae generationis traxit exemplum\ndicens: ex utero ante luciferum genui te. Quid clarius, 25\n\n\n\n\n\n\nquid luculentius effari diuinitas dignaretur quibus indiciis,\nquibus eisiStentium rerum «xemplis proprietatem generationis\npotuit intimare, quam ut per uteri appellationem proprietatem\ngenerationis ostenderet? non quia corporeis conpositus est\nmembris aut aliquibus artuum liniamentis distinctus; sed quia\nnos aliter ueritatem diuinae generationis auditu mentis percipere\nnon possemus, nisi humani uteri prouocaremur uocabulo,\nut ambigi ultra non possit, 4e dei substantia natum esse,\nquem constat de patris utero extitisse.\n(III, 8) Credentes ergo deum patrem de sua substantia inpassibiliter\nfilium generasse, non dicimus ipsam substantiam\naut diuisam esse in filio aut diminutionem pertulisse in patre\net per hoc passionis potuisse uitio subiacere. Absit enim a :\nnobis ut taiia uel opinemur uel cogitemus de deo, quia nos\nperfectum patrem perfectum filium sine sui diminutione, sine\naliqua deriuatione, sine. omni omnino passionis infirmitate\ngenuisse fideliter profitemur. Nam qui obicit deo, quia, si de\nse ipso genuit, diuisionis uitium pertulit, : potest dicere quia\net laborem sensit quando uniuersa condidit, et ob hoc die\nseptima ab omni suo opere requieuit. Sed nec in generando\nde se ipso passionem uel diminutionem aliquam sensit nec in :\ncondendo uniuersa fatigationem aliquam pertulit.\nNamque at\net euidentius nobis diuinae generationis inpassibilitas insinuaretur,\ndeum ex deo, lumen ex lumine filium profitendum\n\n\n\n\naccepimus. Si ergo in efficientia uisibilis ac mundani luminis\ntale aliquid non inuenitur, ut lumine ex lumine sumpto et\nper quandam generationis natiuitatem exorto ipsam luminis\noriginem, quae ex se lumen aliud dedit, nec minui nec ullum\nomnino detrimentum ministrati ex se luminis perpeti pateat:\nquanto rectius et melius de diuini et ineffabilis luminis natura\ncredendum est, quae ex seipsa lumen generans minui omnino\nnon potuit! Unde aequalis est patri filius, non natus ex tempore\nsed gignenti coaeternus, sicut splendor ab igne genitus\ngignenti manifestatur aequaeuus. Haec de patris et fili aequa-\nIlitate uel de substantiae unitate, quantum breuitatis ratio siait,\ndixisse sufficiat\n(III, 9) Superest ut de spiritu sancto, quem patri ac filio\nconsubstantiuum credimus, coaequalem et coaeternum, dicamus\net testimoniis adprobemus. Licet enim haec ueneranda trinitas\npersonis ac nominibus distincta sit, non tamen ob hoc a se\natque a sua aeternitate discrepare credenda est; sed manens\nante saecula diuinitas in patre et filio et spiritu sancto uere ac\nproprie creditur nec diuidi nostris: interpretationibus potest\nnec rursus uersa in unam personam trinitas ipsa confundi.\nHaec, fides plena, haec nostra credulitas est. Idcirco deos nec\naestimari patimur nec uocari, sed unum deum in praedictis\npersonis ac nominibus confitemur. Inenarrabilis enim diuinitas,\nnon ut concludi aut adprehendi uel uocabulis posset, intra\nnomina personasque se praestitit; sed ut id quod erat esse\n\n\n\n\nnosoeretar, intellegentiam sui ex parte, quam capere humanae\nmentis angustiae praeualebant, credentibus dedit propheta dicente:\nnisi credideritis, non intellegitis. Una est ergo\ntrinitatis deitas et in huius uocabuli appellatione significatio\nest unius substantiae, non unius personae. Ad quam rem\nfidelibus conprobaodam in testimonium sui diuinitas ipsa multis\net creberrimis contestationibus semper adfuit. Liceat ergo ob\nbreuitatis conpendium ex multis pauca proferre, quoniam uerae\nprobatio maiestatis, tametsi habet pluralitatem testimoniorum,\npluralitate tamen non indiget, quoniam credenti pauca sufficiunt.\n(III, 10) Primum igitur de ueteris testamenti libris, post\netiam noui, patrem et filium et spiritum sanctum unius docebimus\nesse substantiae, libro Genesis sic inchoante :. in principio\nfecit deus caelum et terram; terra antem erat\ninuisibilis et inconposita, ettenebrae erant super\nabyssum, et spiritus dei superferebatur super\naquas. Ille principium, qui Iudaeis quis esset interrogantibus\ndixit; principium quod et loquor uobis. Superferebatur\nautem dei spiritus super aquas utpote creator, uirtute potentiae\nsuae continens creaturam, ut ex his uiua omnia producturus\nipse rudibus elementis ignis proprii fomenta praestaret, et\n\n\n\n\n\n\niam tunc mysterio emicante baptismatis uirtutem sanctificationis\nliquoris natura perciperet, primaque ad uitam corpora\nanimata produceret. Dauid proinde deo aspirante testatur:\nuerbo domini caeli firmati sunt et spiritu oris eius\nomnis nirtus eorum.\nUide quam plena sit breuitas et quam\nclare in sacramentum unitatis recurrit: patrem in domino,\nuerbi significatione filium ponens, sanctum spiritum ex ore\naltissimi nuncupauit. Et ne uods . editio acciperetur in\nuerbo, caelos per eum adserit esse firmatos; ne autem flatus\nin spiritu reputetur, caelestis in eo uirtutis plenitudinem\ndemonstrauit. Nam ubi uirtus, ibi necesse est persona subsistens;\nubi omnis, non ablata a patre et filio, sed consummata\nsignificatur in spiritu sancto, non ut solus habeat quod\nin patre et filio est, sed ut totum habeat cum utroque.\n(III, 11) Et iterum oum de uooatioue gentium dominus loqueretur,\nintra unum diuinitatis nomen spiritum sanctum\npraedicans ait: euntes docete omnes gentes, baptizantes\neos in nomine patris et filii et spiritus\nsancti. Et iterum caelestia Corinthiis precatus apostolus haec\nsubdidit: gratia domini nostri Iesu Christi et caritas\ndei et communicatio spiritus sancti cam omnibus\nuobis. Et ut apertius in hac trinitate unitatem substantiae\n\n\n\n\n\n\nfateamur, illud etiam nobis est intuendum, quomodo deus,\ncum de mundi et hominis creatione disponeret, sacramentum\ntrinitatis ostenderet dicens: faciamus hominem adimar\nginem et similitudinem nostram. Cum dicit nostram,\nostendit utique non umue; cum uero imaginem et similitudinem\nprofert, aequalitatem distinctionis personarum insinuat,\nut in eodem opere sit trinitatis aperta cognitio, in\nquo nec pluralitas cassa est nec similitudo dissentiens, . dvm et\nconsequentia sic loquuntur: et dixit deus et fecit et benedixit\ndeus, Et necesse est ut creationis totius auctor deus\nunus sit.\nQuam fidei rationem antiqua denique per Moysep\nbenedictio pandit et conprobat, qua benedicere populum sacramento\ntrinae inuocationis iubetur. Ait enim deus ad Moysen:\nsic benedices populum meum et ego benedicam illos:\nbenedicat te dominus et custodiat te; inluminet\ndominus faciem suam super te et misereatur tui;\nadtollat dominus faciem suam super te et det tibi\npacem. Quod hoc ipsud propheta Dauid adfirmat dicens:\nbenedicat nos deus, deus noster, benedicat nos deus\net metuant eum omnes fines terrae. Quam trinitatis\nunitatem supernae angelorum uirtutes hymno uenerantur, et\nter numero \\'sanotus sanctus sanctus dominus deus\nsabaoth\\' indesinenti canentes ore in unius fastigium dominationis\ngloriam eius exaltant.\nQuod ut adhuc apertius fidelium\n\n\n\n\n\n\nsensibus inculcetur, caelestium mysteriorum conscium producimus\nPaulum. Aitenim: diuisiones autem donationum\nsunt, idem autem spiritus; et diuisiones ministrationum\nsunt, idem autem dominus; et diuisiones\noperationum 6unt, idem uero dans, qui operatur\nomnia in omnibus. Bt certe has diuisionum differentias\npro qualitate ac merito participantium spiritum sanctum docuit\noperari: cum ipsarum gratiarum differentias partiretur, in\n-ultimis intulit dicens: haec autem omnia operatur unus\natque idem spiritus, diuidens propria unicuique\nprout uult.\nUnde nullus ambiguitatis relinquitur locus, quin\ndareat spiritum sanctum et deum esse et suae uoluntatis\nauctorem, qui cuncta operari et secundum propriae uoluntatis\narbitrium diuinae dispensationis dona largiri apertissime demonstratur;\nquia ubi uoluntaria gratiarum distributio praedicatur,\nnon potest uideri condicio seruitutis: in creatura enim\nseruitus intellegenda est, in trinitate uero dominatio ac libertas.\nEt ut adhuc luce clarius unius diuinitatis esse cum patre et\nfilio spiritum sanctum doceamus, Iohannis euangelistae testimonio\nconprobatur. Ait namque: tres sunt qui testimonium\nperhibent iD caelo, pater, uerbum et spiritus\nsanctus, et hi tres unum sunt. Numquid ait:\nCtres in differentiae qualitate seiuncti aut quibuslibet diuersitatum\ngradibus longo separationis interuallo diuisi?\\' sed tres,\ninquit, unum sunt.\n(III, 12) Ut autem adhuc magis magisque sanctus spiritus\ncum patre et filio una diuinitas in creandis rebus omnibus\ndemonstretur, habes creatorem spiritum sanctum in libro Iob:\nspiritus, inquit, diuinus eat qui fecit me, et spiritus\nomnipotentis quidocet me. Et Dauid dicit: emitte\nspiritum tuum et creabuntur, et renouabis faciem\nterrae. Si renouatio et recreatio per spiritum erit, sine dubio\net principium creationis sine spiritu non fuit. Post creationem\nigitur ostendamus, quia uiuificat etiam spiritus sanctus, sicut\npater et filius. Equidem de persona patris refert apostolus:\ntestor in conspectu dei, qui uiuificat omnia. Uitam\nuero dat Christus: oues, inquit, meae uocem meam audiunt,\net ego uitam aeternam do illis. Uiuificamur\nuero ab spiritu sancto ipso dicente domino: spiritus est\nqui uiuificat. Ecce una uiuificatio patris et filii et spiritus\nsancti aperte monstrata est.\n(III, 13) Praescientiam rerum omnium in domino esse et\noccultorum cognitionem, licet nemo Christianus ignoret, tamen\nex Danihelis libro monstrandum est: deus, inquit, qui\noccultorum cognitor es, qui praescius es omnium\nantequam nascantur. Haec eadem praescientia in Christo\nest, sicut refert euangelista: ab initio autem sciebat\nIesus quis esset eum traditurus uel qui essent non\ncredentes in eum. Quod sit autem occultorum cognitor,\n\n\n\n\n\n\n- ex hoc manifestum est, cam obscura consilia Iudaeorum traducens\ndicebat: quid cogitatis nequam. in cordibus\nuestris?\nSimiliter praescire omnia spiritum sanctum ipse\nmanifestauit dicens ad apostolos: cum uenerit spiritus\nueritatis, docebit uos omnia et uentura adnuntiabit\nuobis. Qui uentura nuntiare perhibetur, praescire omnia\nnon dubitatur, quia ipse scrutatur altitudines dei et nouit\nomnia quae in deo sunt, sicut memorat Paulus dicens: spiritus\nenim omnia scrutatur, etiam altitudines dei\nItem in eodem loco: sicut nemo scit hominum quae\nsunt hominis, nisi spiritus qui in ipso est, ita\nnemo scit quae sunt dei, nisi spiritus dei.\n(III, 14) Ad intellegendam nero potentiam spiritus sancti\npauca de terribilibus proferamus. Uendiderat possessionem, ut\nscriptum est in actis apostolorum, suppressa parte pecuniae\ndolosus discipulus, reliquum pro toto ante pedes posuit apostolorum:\noffendit spiritum sanctum, quem putabat latere.\nSed quid ad eum dixit continuo beatus Petrus? Annania,\nquare satanas repleuit cor tuum, ut mentires spiritui\nsancto? Et infra: non es mentitus hominibus\nsed deo. Atque ita percussus uirtute eius, cui mentiri uoluerat,\nexpirauit. Quid hic uult beatus Petrus intellegi spiritum\n\n\n\n\n\n\nsanctum, utique clarum est, cum dicit: non es mentitus\nhominibus sed deo. Manifestum est ergo, quoniam qui\nmentitur spiritui sancto, deo mentitur, et qui credit in spiritum\nsanctum, credit in deum.\nTale aliquid, immo fortius\nquiddam dominus in euangelio ostendit: omne peccatum\net blasphemia. remittitur hominibus; qui autem\nblasphemat in spiritum sanctum, non remittetur ei\nneque in hoc saeculo neque in futuro. Ecce terribili\nsententia inremissibile dicit esse peccatum ei, qui in spiritum\nsanctum blasphemauerit Compara hnio sententiae illud, quod\nscriptum. est in libro Regnorum: si peccando peccauerit\nuir in uirum, orabunt pro eo; si autem in deum\npeccauerit, quis orabit pro eo? Si ergo blasphemare in\nspiritum sanctum et peccare in deum simile id est inexpiabile\ncrimen est, iam quantus sit spiritus sanctus unusquisque\ncognoscit..\n(III, 15). Deus quod ubique sit praesens et impleat omnia,\nore discimus Esaiae: ego, inquit, deus adproximans et\nnon de longinquo. ai absconditus fuerit homo in\nabscouditis, ergo ego non uidebo eum? nonne caelum\net terram ego impleo? Quid autem de snasua ubique\npraesentia saluator in euangelio P ubicumque, ait, fuerint\n\n\n\n\n\n\nduo uel tres collecti in nomine meo, ibi et ego sum\nin medio eorum. De spiritu adaeque sancto, quod adsit ubique,\ndicit propheta ex persona dei: ego in uobis et spiritus\n\" meus stat in medio uestrum. Et Salomon ait: spiritus\ndomini repleuit orbem terrarum, et hoc, quod continet\nomnia, scientiam habet uocis. Item Daiid dicit:\nquo ibo ab spiritu tuo et a facie tua quo fugiam?\nsi ascendero in caelum, tu illic es; si descendero\nin infernum, ades; si sumpsero pennas meas directim\net habitauero in extremo maris, etenim illuc\nmanus tua deducet me et continebit me dextera tua.\n(III, 16) Habitat deus in sanctis suis secundum promissaonem\nqua dixerat: habitabo in illis. Quod uero dominus Iesus\ndicit in euangelio: manete in me et ego in nobis, probat\nhoc Paulus dicens: an nescitis quia Iesus Christus est\nin uobis? Hoc autem totum in spiritus habitatione adimpletur,\nsicut memorat Iohannes: ex hoc, inquit, scimus\nquia in nobis est, quia de spiritu suo dedit nobis.\nSimiliter et Paulus: nescitis quia templum dei estis\net spiritus dei habitat in uobis ? Et iterum dicit:\nglorificate et portate deum in corpore uestro. Quem\ndeum? utique spiritum sanctum, cuius templum esse uidemur.\n(III, 17) Nam quod arguat pater, arguat filius, arguat\n\n\n\n\n\n\nspiritas sanctus, ita probandum est: In psalmo quadragesimo\nnono legitur: peccatori autem dicit deus; et infra:\narguam te et statuam contra faciem tuam. Dauid\nsimiliter orans dicit ad Christum: domine, ne in ira tua\nargnas me: quia ipse uenturus est arguere omnem carnem.\nQuid uero de spiritu sancto saluator in euangelio? cum n enerit,\ninquit, paracletus, ille arguet mundum de\npeccato, de iustitia et de iudicio. Hoc prouidens Damid\nclamabat ad dominum: quo ibo ab spiritu tuo et a facie\ntua quo fugiam?\n(III, 18) Nam et quod bonus pater, bonus filius, bonus\nspiritus sanctus, sic probatur. Dicit propheta: bonus es tu,\ndomine, et in bonitate tua dooe me iustificationes\ntuas. De se autem ipse unigenitus: ego sum pastor bonus.\nDe spiritu aeque sancto Dauid in psalmo dicit: spiritus\ntuus bonus deducet me in terram rectam.\n(III, 19) Quis autem illam dignitatem spiritus sancti pessit\n\" tacere? Antiqui enim prophetae clamabant: haec dicit\ndominus. Hanc uocem Christus adueniens in suam personam\nreuocauit dicens: ego autem dico uobis. Noui autem prophetae\nquid clamabant ? sicut Agabus propheta in actis apostolorum:\nhaec dicit spiritus sanctus, et Paulus ad\nTimotheum: spiritus, inquit, manifeste dicit: quae uox\n\n\n\n\n\n\n\n\n\n\nomnino demonstrat indifferentiam trinitatis. Dicit se Paulus\na deo patre et Christo uocatum fuisse etmissum: Paulus,\ninquit, apostolus non ab hominibus neque per hominem,\nsed per Iesum Christum et deum patrem.\nIn actis autem apostolorum, quod ab spiritu sancto sit segregatus\net missus; sic enim scriptum est: haec dicit spiritus\nsanctus: segregate mihi Barnaban et Saulum in\nopus quo uocaui eos. Et paulo post: ipsi, inquit, missi\nab spiritu sancto descenderunt Seleuciam. Item in\neodem libro: adtendite uobis et uniuerso gregi, in\nquo uos spiritus sanctus constituit episcopos.\n(III, 20) Ne ouis autem spiritum sanctum, quia paracletns\ndictus est, contemptibile aliquid aestimet. Paracletus enim\naduocatus est uel potius consolator secundum Latinam linguam:\nquae appellatio etiam filio dei communis est, sicut dicit Iohannes:\nhaec, inquit, scribo uobis, ne peccetis; sed si\nquis peccauerit, paracletum habemus apud patrem\nIesum Christum. Nam et ipse dominus cum dicit ad\napostolos: alterum paracletum mittet uobis pater,\nsine dubio, cum dicit alterum paracletum, se quoque\nparacletum manifestat. Sed neque a patre hoc nomen paracieti\n\n\n\n\n\n\nalienum est; beneficentiae enim nomen est, non naturae.\nDenique\nad Corinthios Paulus ita scribit: benedictus deus\net pater domini nostri Iesu Christi, pater misericordiarum\net deus omnis consolationis, qui nos\nconsolatur. Et cum consolator dicitur pater, consolator dicitur\nfilius, consolator etiam spiritus sanctus, una tamen nobis\nconsolatio a trinitate praestatur, sicut et una remissio pecca,..\ntorum, apostolo adfirmante: abluti, inquit, estis et iustificati,\net sanctificati estis in nomine domini nostri\nIesu Christi et spiritu dei nostri. Possemus plura adhuc\nde diuinis scripturis proferre testimonia, quae iuxta baptismi\nsacramentum trinitatem unius gloriae, operationis ac potentiae\nmanifestant; sed quia ei his plenus est sapientibus intellectus,\nmulta praeteriuimus studio breuitatis.\n\n(III, 21) Faciamus ergo recapitulationem dictorum nostrorum.\nSi de patre procedit spiritus sanctus, si liberat, si dominus\nest et sanctificat, si creat cum patre et filio et si uiuificat, si\npraescientiam habet cum patre et filio, si ubique est et implet\nomnia, si habitat in electis, si arguit mundum, si iudicat, si\nbonus et rectus est, si de eo clamatur Chaec dicit spiritus\nsanctus\\', si prophetas constituit, si apostolos mittit, si episcopos\npraeficit, si consolator est, si cuncta dispensat prout\nuult, si abluit et iustificat, si temptatores suos interficit, si\nis, qui eum blasphemauerit, non habet remissionem neque in\nhoc saeculo neque in futuro, quod utique deo proprium est:\nhaec cum ita sint, quur de eo dubitatur quod deus sit, cum\noperum magnitudine, quod est, ipse manifestet: non utique\n\n\n\n\n\n\n\n\nalienum esse a patris et filii maiestate, qui non est ab opere\nuirtutum alienus.\nFrustra ilti nomen diuinitatis negatur, cuius\npotestas non potest abnegari; frustra prohibeor eum cum patre\net filio uenerari, quem exigor cum patre et filio confiteri. Si\nille mihi cum patre et filio confert remissionem peccatorum, confert\nsanctificationem et uitam. perpetuam, ingratus sum nimis\net impius, si ei cum patre et filio non refero gloriam. Aut\nsi non est cum patre et filio colendus, ergo nec confitendus\nin baptismo est: si autem omnimodo confitendus secundum\ndictum domini et traditionem apostolorum, ne semiplena sit\nfides, quis me poterit ab eius cultu prohibere ? in quem enim\ncredere iubeor, ei etiam debite supplicabo. Adorabo ergo\npatrem, adorabo et filium, adorabo et spiritum sanctum una\neademque ueneratione.\nQuod Si quis dnrum hoc putat, audiat\nquomodo Dauid ad culturam dei fideles hortatur: adorate,\ninquit, scabellum pedum eius. Si religionis est adorare\nscabellum pedum eius, quanto magis religiosum, si eius spiritus\nadoretur! ille utique spiritus, quem beatus Petrus in\ntanta sublimitate praedicauit dieenB: spiritu sancto miaso\nde caelis, in quem concupiscunt angeli prospicere.\nSi angeli eum cupiunt aspicere, quanto magis nos homines\nmortales despicere non debemus, ne forte et nobis dicatur,\n\n\n\n\n\n\nsicut dictum est ad Iudaeos: uos semper spiritui sancto\nrestitistis, sicut et patres uestri.\n(III, 21) Quodsi haec tanta et talis non inclinant animam\nad uenerandum spiritum sanctum, accipe hac aliquid fortius.\nSic enim Paulus instruit prophetas ecclesiae, in quibus utique\net per quos spiritus sanctus loquebatur: si, inquit, omnes\nprophetauerint, intret autem aliquis infiqulis aut\nidiota, conuincitur ab omnibus, examinatur ab\nomnibus, occulta quoque cordis eius manifesta\nsunt; et tunc cadens in faciem adorabit deum, pronuntians\nquia uere deus in uobis est. Et utique in\neis spiritus sanctus est, qui prophetant. Si ergo infideles cadunt\nin faciem et adorant spiritum sanctum pertequti et confitentur\ninuiti, quanto magis fidelibus expedit, ut uoluntarie et ex\nadfectu adorent spiritum sanctum Adoratur autem spiritus\nsanctus non quasi separatim more gentilium. sicut nec filius\nseparatim adoratur, quia in dextera patris est: sed cum adoramus\npatrem, credimus nos et filium et spiritum sanctum\nadorare, quia et cum filium inuocamus, patrem nos credimus\ninuocare, et cum patrem rogamus, a filio nos exaudiri confidimus,\nsicut ijpae dominus dixit: quidquid petieritis patrem\nin nomine meo, ego faciam, ut honorificetur\npater in filio; et si spiritus sanctus adoratur, ille utique\n\n\n\n\n\n\nI adorator cuius est spiritus.\nIllud autem nallns ignorat, quia\ndiuinae maiestati nec addi quicquam nec minui humanis supplicationibus\npotest, sed unusquisque secundum propositum\nuoluntatis suae ant gloriam sibi adquirit fideliter uenerando,.\naut confusionem perpetuam pertinaciter resistendo: certum est\nenim, quia contentio et superbia damnat, honorificentia uero\nfructum deuotionis expectat. Quare autem fideles non honorificent\nintegre trinitatem, ad quam se pertinere confidunt, cuius\nnomine se renatos, cuius seruos se nominari gloriantur? Nam\nsicut ad nomen dei patris homines dei appellantur, ut Elias\nhomo dei dictus est, ut Moyses homo dei appellatus eat, sic a\nChristo Christiani nuncupamur, sic etiam ab spiritu spiritales\nappellamur. Si igitur uocetur quis homo dei et non sit Christianus,\nnihil est; qui si Christianus uocetur et non fuerit\nspiritalis, nec sibi satis de salute confidat.\n(III, 23) Sit ergo nobis secundum salutaris baptismi confessionem\nfides integra trinitatis, sit una deuotio pietatis, nec\nmore gentilium potestatum diuersitates opinemur, aut creaturam\nquantum ad deitatem in trinitate suspicemur. Sed nec\nIudaeorum scandalo moneamur, qui filium dei negant, qui\nspiritum non adorant, sed potius perfectam trinitatem adorantes\net magnificantes, sicut in mysteriis ore nostro dicimus,\nita conscientia teneamus: sanctus sanctus sanctus dominus\ndeus sabaoth. Ter dicentes sanctus unam\n\n\n\n\nomnipotentiam confttemur, quia una est religio, una glorificatio\ntrinitatis, ut audiamus apostolos, sicut audierunt Corinthii:\ngratia domini nostri Iesu Christi et dilectio dei\net communicatio spiritus sancti cum omnibus uobis.\nHaec est fides nostra, euangelicis et apostolicis traditionibus\net omnium, quae in hoc mundo sunt, catholicarum ecclesiarum\nsocietate fundata, in qua nos per gratiam dei omnipotentis\npermanere usque ad finem uitae huius confidimus et speramus.\n\nDirecta duodecimo Kal. Maiarum per Ianuarium Zattarensem\nUillaticum a Caais Medianis episcopos Numidiae, Bonifatium\nForatianensem et Bonifatium Gatianensem episcopos Bizacenos.\n(IV, 1) Qui cum noster libellus legeretur oblatus, ueritatia\nlumen nequaquam sufferre caecis oculis potuerunt, insanientes\nuoeibaa inferendis grauiterque ferentes, quare BOS nomine nostro\ncatholicos dixerimus. Statimque mentientes svggeunt regi de\nnobis, eo quod strepitum fecerimus audientiam fugientes; qui\neadem hora accensus et credens mendacio festinauit facere\nquod uolebat.\nEt iam conscriptum decretum habens et occulte\ncom eodem decreto per diuersas prouincias suos homines dirigens,\nepiscopis Carthagine positis una die uniuersae Africae\necclesias clausit, uniuersamque substantiam episcoporum et\necclesiarum suis episcopis munere condonauit. Nesciens\nquoque quid loqueretur neque de quibus adfirmabat,\nlegem, quam dudum Christiani imperatores nostri contra eos\net contra alios beretioos pro honorificentia ecclesiae catholicae\ndederant, aduersum nos illi proponere non erubuerunt, addentes\nmulta de suis, sicut placuit tyrannicae potestati. Haec mt\nenim series datae et propositae legis.\n(IV, 2) cBex Hnnirix Uuandalorum et Alanorum uniuersis\npopulis nostro regno subiectis. Triumphalis et maiestatis regiм\nprobatur esse uirtutis, mala in auctores consilia retorquere :\n\n\n\n\n\n\nquisquis enim aliquid prauitatis inuenerit, sibi imputat quod\nincurrit. In qua re nutum diuini iudicii clementia nostra. secuta\nest, quod quibusque personis, prout eorum facta meruerint,\nseu bona seu forte talibus contraria, dum facit expendi, simul\netiam prouenit compensari. Itaque his prouocantibus, qui praeceptionem\ninclitae recordationis patris nostri uel mansuetudinis\nnostrae crediderint esse temnendam, censuram seueritatis ad-\nsumimus. Auctoritatibus enim cunctis populis fecimas innotesci,\nut m sortibus Uoandalorum nullos conuentus omousiani sacerdotes\nadsumerent, nec aliquid mysteriorum, quae magis\npollnunt, sibimet uindicarent. Quod cum uideremus esse neclectum\net plurimos esse repertos dicentes se integram regulam\nfidei retinere, postmodum uniuersos constat fuisse commonitos\nspatia temporis praerogata mensuum nouem [quae] contentioni,\nsi quid ab eorum proposito posset aptari, ut ad Kl. Februarias\nanni octaui regni nostri sine metu aliquo conuenirent.\nQui\ndum huc ad Carthaginiensem confluerent ciuitatem, post moram\ntemporis praestituti aliam quoque dilationem aliquantorum\ndierum dedisse cognoscimur. Et dum se conflictui paratos adstruerent,\nprimo die a uenerabilibus episcopis nostris eis uidetur\nesse propositum, ut omousion, sicut ammoniti erant, ex diuinis\nscripturis proprie adprobarent, aut certe quod a mille et quod\n\n\n\n\nexcurrit pontificibus de toto orbe in Ariminensi concilio uel\napud Seleuciam amputatum est, praedamnarent.\nQuod neququam\nfacere uoluerunt, Uniuersa ad seditionem per se concitati\npopuli reuocantes. Quin immo et secunda die, dam eis\nmandaremus ut de eadem fide, sicuti propositum fuerat, responderent,\nhoc nidentur adsumpsisse temeritate transacta, ut seditione\net clamoribus omnia perturbantes ad conflictum facerent\n\nminime perueniri\\'.\n\\'Quibus hoc pronocantibus statuimus, nt eorum ecclesiae\nclauderentur, hac illis condicione praescripta, ut tamdiu essent\nquamdiu mallent ad conflictum propositum peruenire: quod\nea obstinatione facere noluerunt, quam prauis nidentur adsumpsisse\nconsiliis. Adeo in his est necessarium ac iustissimum\nretorquere, quod ipsarum legum continentia demonstratur,\nquas inductis secum in errore imperatoribus temporum dinersorum\ntunc contigit promulgari.\nQuarum illud nidetnr tenere\nconceptio, ut nulla exceptis superstitionis suae antistitibus\necclesia patuisset, nullibi liceret aliis aut connictus agereant\nexercere conuentus, nec ecclesias aut in urbibus aut in quibusdam\nparnissimiB locis penitus obtinere neque construere, sed\npraesumpta fisci uiribus iungerentur; sed etiam et eorum\n\n\n\n\npatrimonia ecclesiis suae fidei sociata suis antistitibus prouenissent;\nnec commorari ad quaecumque loca talibus licentia patuisset,\nsed extorres omnibus nrbibus redderentur et locis;\nnec baptismatis haberent omnino aliquam facultatem aut forte\nde religione disputarent, et nullam haberent ordinandi licentiam\nsiue episcopos siue presbyteros uel alios, quos ad clericos pertinere\ncontingeret, proposita seueritate uindictae, ut tam hi\nqui se paterentur huiusmodi honores accipere, quam etiam\nipsi ordinatores denis libris auri singuli multarentur, eo adiecto,\nut nullus eis locus esset uel aditus supplicandi, sed etiam si\nqua specialia meruissent, minime praeualerent; et si in hac\npernicie perdurarent, et de proprio ablati in exilium sub prosecutione\nidonea mitterentur.\nIn populos quoque praefati imperatores\nsimiliter saeuientes, quod eis nec donandi nec testandi\naut capiendi uel ab aliis derelictum penitus subiaceret, non\nfideicommissi nomine, non legati, non donationibus aut relictione,\nquae mortis causa appellatur, uel quolibet codicillo\naliisue forsitan scripturis, ita ut etiam, qui suis palatiis militarent,\ncondemnationi grauissimae pro dignitatis merito facerent\n\n\n\n\nsubiectos, ut omni honoris priuilegio ezpoliati infamiam incurrerent\net publico crimini huiusmodi personae se cognoscerent\nesse subiectos, Officialibus etiam iudicum diuersorum xxx argenti\npondo poena proposita; quam si quinque uicibus in errore\nperdurantes contigisset inferre, tum demum tales conuicti\natque subiugati uerberibus in exilium mitterentur.\nDeinde\ncodices uniuersos sacerdotum, quos persequebantur, praeceperant\nignibus tradi; quod de libris huiusmodi, quibus sibi\nnominis illius errorem persuasit iniquitas, praecipimus faciendum.\nHoc. enim,, ut dictum est, pro singulis quibusque personis illi\nobsernandum praeceperant, ut inlustres singillatim auri pondo\nquinquagena darent, spectabiles auri pondo quadragena, senatores\nauri pondo tricena, principales auri pondo uicena, sacerdotales\nauri pondo tricena, decuriones auri pondo quina, negotiatores\nauri pondo quina, plebei auri pondo quina, circumcelliones\nargenti pondo, dena; et si. qui forte in hac pernicie permanerent,\nconfiscatis omnibus rebus suis exilio multarentur.\nOrdines autem ciuitatum, sed et procuratores et conductores\npossessionum tali poena uidebantur affligere, ut si forte tales\ncelare diligerent et minime publicassent et retentos iudicio\nnon facerent praesentari, ipsi tenerentur ad poenam; conductoribus\netiam regalium praediorum hac multa proposita,\n\n\n\n\nut quantum domui regiae inferrent, tantum etiam fisco poenae\nnomine cogerentur exsoluere, ut generaliter in omnibus conductoribus\nuel possessoribus, qui in eadem superstitione crediderint\nperdurandum, constituimus obseruari; iudicibus etiam,\nqui huic rei instantissime non inminebant, poena proscriptionis\net sanguinis supplicium poneretur; sed et de primatibus officiorum\ntres numero punirentur, aliis uiginti librarum auri\ncondemnatione multandis.*\n\\'Quare his necesse est constitutionibus obligari omousianos:\nomnes, quos huiusmodi malae persuasionis constat tenuisse et\ntenere materiam; quos ab omnibus supradictis abstinere decernimus,\nin persecutione uenturis per ordines cunctarum\nurbium: sed etiam iudices, qui super his neglecte dira supplicia\ndiuersis intulisse monstrantur. Omnes supradictae fidei\nomousion erroribus inplicatos, quae cuncto praedamnata est\nconcilio tantorum numero sacerdotum, uniuersis rebus praedictis\net contractibus praecipimus abstineri, quod nihil sibi\nnouerint esse permissum, sed uniuersos similis poena maneat\net astringat, si ad ueram religionem, quam ueneramur et colimus,\nintra diem Kalendarum Iuniarum anni octaui regni\nnostri conuersi non fuerint. Diem autem praestitutum adeo\npietas nostra constituit, ut praedamnantibus errorem indulgentia\nnon negetur, et obstinatos animos supplicia digna coherceant.\nQui autem in eodem errore permanserint, seu domus nostrae\noccupati militia, seu forsitan diuersis titulis necessitatibusque\npraepositi, pro gradibus suis decursas superius multarum inlationes\ncogantur excipere, nihil ualituris quae forsitan per\nsubreptionem quemquam talium contigit promereri. In priuatos\netiam uel cuiuscumque gradus et loci personas hoc nostra\npromulgatio praecipit obseruandum um, quod circa tales supradictis\nlegibus uidebatur expressum, ut poenae congruae subderentur.\nIudices autem prouinciarum, quod statutum est neglegentes\nexsequi, superiori poena, quae talibus praescripta, constituimus\nobligandos.\nUeris autem maiestatis diuinae cultoribus, id est\nsacerdotibus nostris, ecclesias uniuersas uel totius cIeri nominis\nsupradicti quibuscumque terris et regionibus constitutas, quae\npropitia diuinitate imperii nostri regimine possidentur, una\ncum rebus quae ad easdem pertinent, hoc decreto statuimus\ndebere proficere, non dubitantes quod plus alimoniae inopum\nproficere, quod sacrosanctis pontificibus iuste conlatum est.\nHanc ergo legem fonte iustitiae profluentem cunctis praecipimus\ninnotescere, quatenus nullus sibi ignotum esse, quod\npraeceptum est, possit obtendere. Optamus uos bene ualere\nData sub die vi. Kl. Mart. Carthagine.\\'\n(IV, 3) Post haec edicta feralia ueneno toxicato transuersa\niubet cunctos episcopos, qui Carthagine fuerant congregati,\n\n\n\n\nquorum iam ecclesias, domos et substantiam ceperant, in\nhospitiis quibus erant expoliari et expoliatos foris muro propelli.\nNon animal, non seruus, non mutanda quae ferebant\nuestimenta penitus dimittuntur; addens adhuc, ut nullus\nquempiam illorum hospitio reciperet aut alimoniam praestitissent;\nqui autem hoc miserationis causa facere temptasset,\ncum uniuersa domo sua incendio cremaretur.\nSapienter tunc\netiam proiecti episcopi fecerunt, ut licet mendicantes exinde\nnon abirent; quia si recederent, non tantum uiolenter omnino\nreuocarentur, et mentirentur eos, sicut mentiti sunt, fugisse\nconflictum; maxime quia, ubi reuerterentur, iam nequaquam\nfuerat, ecclesiis, substantia uel domibus occupatis. Dum ergo\ngementes in circuitu murorum nudo sub aere iacerent, factum\nest ut rex impius ad piscinas exisset. Cui uniuersi occurrere\nmaluerunt dicentes: (ut quid taliter adfligimur? pro quibus\nmalis forte commissis ista perpetimur? si ad disputationem\ncongregati sumus, quare expoliati? quare traducimur, quare\ndifferimur, et sine ecclesiis et domibus nostris foris ciuitate\nfame et nuditate laborantes mediis stercoribus uolutamus?\\'\nQuos ille toruis oculis aspiciens, priusquam suggestionem eorum\naudisset, iussit super eos cum sessoribus equos dimitti, ut tali\nuiolentia possent non solum conteri, uerum etiam necari.\nQuorum tunc multi contriti sunt et praecipue senes et infirmi.\n(IV, 4) Tum deinde iubentur ad quendam locum, qui dicitur\nAedes Memoriae, illi uiri dei occurrere, fraudem sibi nescientes\naptatam. Ubi cum uenissent, carta eis ostenditur inuoluta diciturque\nillis ista subtilitate serpentis: \\'dominus noster rex\n\n\n\n\nHunirix, licet doleat quod fueritis contemptores et adhuc eius\nuoluntati oboedire tardetis, ut eius efficiamini religionis cuius\nest ipse, nunc tamen bonum de uobis cogitauit: si iuraueritis\nita, ut quod ista carta continet faciatis, dimittit nos ecclesiis\net domibus aestris.\\' Ad quod uniuersi episcopi responderunt:\nsemper dicimus et diximus et dicturi sumus : Christiani sumus,\nepiscopi sumus, apostolicam fidem unam et ueram tenemus.\\'\nFactoque post confessionem fidei silentio modico iUi, qui a\nrege fuerant destinati, festinabant extorquere episcopis sacramentum.\nTunc beati uiri Hortulanus et Florentianus episcopi\npro omnibus et cum omnibus dixerunt: \\'numquid animalia nos\ninrationabilia sumus, ut nescientes, quid carta contineat, facile\naut temere iuremus?\\' Adcelerauerunt quoque illi ab rege destinati\nscripturae eis propalare tenorem, qui huiusmodi sermonibus\nfuerat coloratus.\nSic enim calumniosa series continebat:\n\\'iurate si post obitum domni nostri regis eius filium Hildirit\ndesideratis esse regem, uel si nullus uestrum ad regiones transmarinas\nepistulas diriget; quia si sacramentum huius rei dederitis,\nrestituet uos ecclesiis uestris\\'. Cogitauit tunc multorum\npia simplicitas etiam contra prohibitionem diuinam sacramentum\ndare, ne dei populus in posterum diceret, quod uitio\nsacerdotum, qui iurare noluerunt, non fuerint ecclesiae restitutae.\nAlii quoque astutiores episcopi sentientes dolum fraudis\n\n\n\n\nnequaquam inrsre noluerant, dioentes prohibitvm fnisse ernangelioa\nauetoritate, ipso domino dicente: non iurabis in\ntoto. Quibus ministri regis: secedant m parte\\', inquiunt, cqui\niurare disponuat.\\' Qui cum secederent, notariis scribentibus\nquis quid diceret uel ex qua ciuitate fuisset, similiter factum\nest ut de illis, qui minime iaranerunt; statimque pars utraque\ncustodiae mancipatur.\n(IV, 5) Poet uero frans quae eelabatur apparuit. Inrantfbns\ndictum est: \\'quare contra praeceptum euangelii iurare uoluistis,\niussit rex ut ciuitates atque ecclesias uestras numquam uideatis,\nsed relegati colonatus iure ad excolendum agros accipiatis,\nita tamen ut non psallatis neque oretis aut ad legendum codicem\nin manibus gestetis, non baptieetis neque ordinetis aut\naliquem reconciliare praesumatis). Similiter non iurantibus\nait: (quis regnum fili domni nostri non optatis, idcirco iurare\nnoluistis; ob quam causam iussi estis in Corsicanam insulam\nrelegari, ut ligna profntura nauibus dominicis incidatis.1\n(V, 1) Addidit itaque bestia illa, sanguinem sitiens innocentum,\nepiscopis necdum adhuc in exilium directis per uniuersas\nAfricanae terrae prouincias uno tempore tortores crudelissimos\ndestinare, ut nulla remansisset domus et locus, ubi\nnon fuisset eiulatus et luctus, ut nulli aetati, nullo parceretur\nsexui, nisi illis, qui eorum succumberent uoluntati. Hos\n\n\n\n\n\n\n\n\n\n\nfustibus, illos suspendio, alios ignibus concremabant. Mulieres\net praecipue nobiles contra iura naturae nudas omnino in\nfacie publica cruciabant.\nEx quibus unam nostram Dionisiam\ncursim ac breuiter nominabo. Cum uiderent eam non solum\naudacem, sed etiam matronis ceteris pulcriorem, ipsam primo\nnisi sunt fustibus expoliatam aptare. Quae cum peteret diceretque\nde domino suo secura: \\'qualiter libet cruciate, uerecunda\ntamen membra nolite nudare\\', amplius illi magis furentes\ncelsiori loco uestimentis exutam consistunt, spectaculum eam\nomnibus facientes. Quae inter ictus uirgarum, dum riuuli sanguinis\ntoto iam corpore fluitarent, libera uoce dicebat: ministri\ndiaboli, quod ad obprobrium meum facere conputatis,\nipsa laus mea est\\'. Et quia est scripturarum diuinarum scientia\nplena, artata poenis et ipsa iam martyr alios ad martyrium\nconfortabat ; quae suo sancto exemplo paene uniuersam suam\npatriam liberauit.\nQuae oum suum unicum filium, admodum\nadhuc tenerae aetatis et delicatum, timore poenarum formidolosum\nconspiceret, uerberans eum nutibus oculorum et increpans\nauctoritate materna ita confortauit, ut matre multo fortior\nredderetur. Cui inter crudelia uerbera constituto ita dicebat:\n\\'memento, fili mi, quia in. nomine trinitatis in matre catholica\nbaptizati sumus. Non perdamus indumentum nostrae salutis,\nne ueniens inuitator uestem non inueniat nuptialem et dicat\n\n\n\n\nministris: mittite in tenebras exteriores, ubi erit\nfletus oculorum et stridor dentium. Illa poena timenda\neat quae numquam finitur, illa desideranda uita quae semper\nhabetur: Talibus itaque filium solidans uerbis uelociter martyrem\nfecit.\nUenerabilis uero adulescens, Maioricus nomine,\nin certamine confessionis spiritum reddens cursum. palmiferum\nconsummauit: amplexansque illa hostiam suam; quantis potuit\nuocibus domino gratias agens, ad gaudium spei futurae in\nsua domo maluit sepelire, ut quotiens super sepulchrum eius\ntrinitati preces effundit, alienam se a filio numquam esse confidat.\nQuanti igitur per eam in illa ciuitate, ut fati sumus,\nadquisiti sunt deo, longum est enarrare. Nam et eius germana\nnomine Datiua, atque Leontia filia sancti Germani episcopi,\ncognatusque Datiuae uenerabilis Emilius medicus, religiosus\nquoque Tertius trinitatis confessione praeclarus, uel Sibidensis\nBonifatius quanta pertulerint qualibusque cruciatibus euisceratae\nuel euiscerati sint, qui ualet ex ordine dicat.\n(V, 2) Serui quoque Tuburbitanae ciuitatis maioris, generosi\net nobilis uiri, pro Christo quas pertulit quis explicet poenas ?\nQui post caedes innumerabilium fustium trocleis frequentibus\neleuatus dum totam per urbem penderet, nunc in sublime\n\n\n\n\n\n\n\n\ntollentes, ictu celeri dimissis iterum caanabinis super silices\nplatearum pondere corporis ueniens ut lapis super lapides conruebat;\nsed et saepius tractus et lapidibus acutissimis defricatus,\nut cutibus separatis pelles corporis lateribus dorsoque\nuideres et uentri pendere. Iste iam temporibus Geiserici non\nualde dissimilia pertulerat, ne amici cuiusdam sui secreta\nnudaret; quanto magis nunc, ut suae fidei sacramenta muniret!\nEt si homini gratis fideliter exhibuit fidem, quantum. debet\nilli, qui redditurus est pro fide mercedem!\n(V, 3) In ciuitate nero Culusitana non naleo quae gesta\nsunt nuntiare, quia et ipsam quantitatem martyrum uel etiam\nconfessorum inpossibile est homini supputare. Ubi quaedam\nmatrona auctrix sui nominis Uictoria, dum in conspectu uulgi\ncontinuato suspendio cremaretur, a marito iam perdito filiis\npraesentibus taliter rogabatur: \\'quid pateris coniux? si me\ndespicis, uel horum quos genuisti miserere, impia, paruulorum\nquare obliuisceris uteri tui et pro nihilo ducis, quos cam gemitu\npeperisti? ubi sunt foedera coniugalis amoris? ubi societatis\nuincula, quae inter nos dudum honestatis iure tabulae\nconscriptae fecerunt? respice quaeso filios ac maritum et regiae\niussionis implere festina praeceptum, ut et inminentia adhuc\ntormenta lucreris, simul et mihi doneris et liberis nostris\\'.\nSed illa nec filiorum fletus nec serpentis audiens blandimenta,\nadfectum multo altius eleuans ab terra, mundum cum suis\ndesideriis contemnebat. Quam cum iam continuatione suspendii\n\n\n\n\nuulsis humeris etiam qui cruciabant conspicerent mortuam,\ndeposuerunt prorsus omni parte exanimam. Quae postea retulit\nquandam sibi uirginem astitisse atque tetigisse membra sinr\ngula, et ilico fuisse sanatam.\n(V, 4) Qualiter autem Adrumetinae eiuitatis ciuem Uictdrianum\ntunc proconsulem Carthaginis praedicem, nescio deficientibus\nuerbis. Quo in Africae partibus nullus ditior fuit,\nqui etiam apud impium regem pro rebus semper sibi commissis\nfidelissimus habebatur. Mandatur ei a rege familiariter\ndiciturque, quod eum habiturus esset prae omnibus, si ad\npraeceptum facilem commodasset adsensum. Sed ille uir dei\nmissis ad se talem dedit cum fiducia magna responsum:\n\\'securus de deo et Christo domino meo dico quae regi dicatis:\nsubrigat ignibus, adigat bestiis, excruciet generibus omnium\ntormentorum: si consensero, frustra sum in ecclesia catholica\nbaptizatus. Nam si haec praesens uita sola fuisset et aliam,\nquae uere est, non speraremus aeternam, nec ita fecissem ad\nmodicum atque temporaliter gloriari et ingratus existere, qui\nsuam fidem mihi contulit, creditori\\'. Ad quod tyrannus excitatus\nquantorum temporum et quantis eum adflixerit poenis,\nhumanus sermo non poterit explicare. Qui tripudians in domino\nfeliciterque consummans martyrialem coronam accepit.\n(V, 5) Apud Tambaiensem quoque ciuitatem gesta quis queat\ncertamina martyrum explicare? Ubi duo germani Aquisregiensis\nciuitatis sibi securi de domino inuicem iurauerunt, ut rogarent\ntortores, ut una poena parique supplicio torquerentur. Et dum\nprimo suspendio molibus lapidum pedibus alligatis tota die\npenderent, unus illorum petiuit sese deponi et sibi indutias\ndari. Cui frater alius metuens ne fidem negaret, et de suspendio\nclamabat: noli, noli, frater; non ita iurauimus Christo: accusabo\nte, cum ante thronum eius terribilem uenerimus, quia\nsuper corpus et sanguinem eius iurauimus, ut pro eo inuicem\npatiamur/ Ista dicens et alia multa confortauit germanum ad\npraelium passionis, qui clamans ingenti uoce dicebat: cadigite\nsuppliciis quibus uultis et poenis Christianos artate crudelibus;\nquod frater meus facturus est, hoc etiam ego\\'. Quantis iam\nlamminis ignitis adusti sunt, qualibus ungulis exarati, quibus\ncruciatibus torti, ipsa res docet, quod eos ipsi tortores a sua\nfacie proiecerunt dicentes: \\'istos imitatur uniuersus populus,\nut nullus ad nostram religionem penitus conuertatur\\';\net praecipue quia nulli liuores, nulla poenarum uestigia in\neis penitus uidebantur.\n(V, 6) In Tipasensi uero quod gestum est Mauretaneaf\nmaioris ciuitate, ad laudem dei insinuare festinem. Dum suae\nciuitati Arrianum episcopum ex notario Cyrilae ad perdendas\n\n\n\n\n\n\nanimas ordinatum uidissent, omnis simul ciuitas eueetione\nnauali de proximo ad Hispaniam confugiuit relictis paucissimis,\nqui aditum non inuenerant nauigandi. Quos Arrianorum episcopus\nprimo blandimentis, postea minis conpellere coepit, ut\neos faceret Arrianos. Sed fortes in domino non solum suadentis\ninsaniam inriserunt, uerum etiam publice mysteria diuina in\ndomo una congregati celebrare coeperunt; quod ille cognoscens\nrelationem occulte Carthaginem aduersus eos direxit.\nQuae\ncum regi innotuisset, comitem quendam cum iracundia dirigens\npraeoepit, ut in medio foro, congregata illuc omni prouincia,\nlinguas eis et manus dextras radicitus abscidisset. Quod cum\nfactum fuisset, spiritu sancto praestante ita loquuti sunt et\nloquuntur, quomodo antea loquebantur. Sed si quis incredulus\nesse uoluerit, pergat nunc Constantinopolim, et ibi reperiet\nunum de illis, subdiaconem Reparatum, sermones politos sine\nulla offensione loquentem; ob quam causam uenerabilis nimium\nin palatio Zenonis imperatoris habetur, et praecipue regina\nmira eum reuerentia ueneratur.\n(V, 7) Sed quis congruo sermone possit exsequi aut coaceluare\ndiuersitates poenarum, quas ex iussu regis sui etiam\nipsi Uuandali in suos homines exercuerunt ? In ipsa quoque\nquae gesta sunt Carthagine si nitatur scriptor singillatim\nastruere etiam sine ornatu sermonis, nec ipsa nomina tormentorum\npoterit edicere. Quae res hodieque posita in promptu\ndemonstrat. Alios sine manibus, alios sine oculis, alios absque\n\n\n\n\npedibus, alios truncos naribus auribusque intendas, aliosque\nuideas nimio suspendio palis euulsis oapat, quod eminere solebat,\nin medio scapularum fuisse demersum, dam iugiter in altis\naedibus suspendio cruciantes impulsione manuum funibus agitatis\nper uacuum aerem hac atque illuc faciebant uagari pendentem.\nQui nonnumquam diruptis funibus de illa altitudine\nsuspensionis ictu ualido conruentes, plurimi arcem cerebri cum\noculis amiserunt, alii confractis ossibus spiritum continuo reddideruiit,\nalii post paululum exalauerunt.\nSed qui hoc fabulosum\nputat, Uranium Zenonis legatum interroget, cuius praesentia\npraecipue gesta sunt, illa scilicet causa, quia ueniens\nCarthaginem sese pro defensione ecclesiarum catholicarum\nuenisse iactabat. Et ut illi ostenderet tyrannus neminem formidare,\nin illis plateis uel uicis pluriores tortores et crudeliores\nstatuit, in quibus legatis moris est ascendendo ad palatium\net descendendo transire: ad obprobrium uidelicet ipsius rei\npublicae et in nostri iam deficientis temporis faecem.\n(V, 8) Tunc igitur et quaedam uxor cuiusdam cellaritae\nregis, nomine Dagila, quae temporibus Geiserici multotiens\niam confessor extiterat, matrona nobilis ae delicata, flagellis\net fustibus omnino debilitata exilio arido et inuio relegatur,\nubi nullus hominum forte consolationis gratia ueniendi haberet\naccessum, relinquens cum gaudio domum, maritum simul et\nfilios. Cui postea oblatum esse dicitur, ut in miiiori heremo\ntranslata frueretur, si uellet, solacio sociorum, Illa uero\n\n\n\n\ningentem sibi adesse credens gaudium, ubi nullum humanum\nesse consolantis affectum, ne fieret supplicauit.\n(V, 9) Tunc etiam Eugenio pastore iam in exilio constituto\net uniuersus clerus ecclesiae Carthaginis, caede mediaque maceratus,\nfere quingenti uel amplius, inter quos quam plurimi\nerant lectores infantuli. gaudentes in domino procul exilio\ncrudeli traduntur. Sed libertatem tunc, dum media urbe caederentur,\nMurittae diaconi ceteris liberiorem tacere non debeo.\nFuit quidam Elpidoforus nomine nimium crudelis et ferus, cui\nfuerat delegatum membra confessorum Christi suppliciis grassantibus\nlaniare. Hic enim dudum fuerat aput nos in ecclesia\nFausti baptizatus, quem uenerabilis Muritta diaconus de alueo\nfontis susceperat generatum. Post uero dum apostataret, tantae\nextitit feritatis aduersus ecclesiam dei, ut superior omnibus\nexsecutor persecutionis fuisset inuentus. Quid multa?\nDum\nprimo presbyteri suppliciis macerandi ordine citarentur, post\narchidiaconum Salutarem artatur poenis memoratus Muritta;\nfuit enim secundus in officio ministrorum. Qui cum Elpidoforo\nsedente et fremente honorabilis senior coepisset extendi, priusquam\nexueretur, clam forte nescientibus cunctis illa, quibus\neum suscipiens de fonte dudum texerat, sabana baiulabat.\n\\' Quibus uentilatis simulque in ostensione cunctorum extentis\nin his uerbis totam ad fletum et lacrimas commouisse dicitur\nciuitatem:\nChaec sunt linteamina, Elpidofore minister erroris,\n\n\n\n\n\n\nquae te accusabunt, dum maiestas uenerit iudicantis; custodientur\ndiligentia mea ad testimonium tuae perditionis, ad\ndemergendum te in abysso putei salphurantis: haec te inmaculatum\ncinxerant de fonte surgentem, haec te acrius persequentur,\nflammantem gehennam cum coeperis possidere, quia\ninduisti te maledictionem sicut uestimentum, scindens\natque amittens ueri baptismatis et fidei sacramentum.\nQuid facturus es, miser, cum serui patris familias ad cenam\nregiam congregare coeperint inuitatos ? Tunc te aliquando\nuocatum terribiliter indignatus exutum stolam rex conspiciet\nnuptialem dicebitque tibi: amice, quomodo huc uenisti\nuestem non habens nuptialem? non uideo quod contuli,\nnon cognosco quod dedi. Perdidisti militiae clamidem, quam\nin tela uirgineorum membrorum decem mensibus texui et tendiculae\ncrucis extendens aqua mundaui et purpura mei sanguinis\ndecoraui. Non conspicio cultum signaculi mei, caracterem\nnon uideo trinitatis: talis interesse non poterit epulis meis.\nLigate eum pedibus et manibus funiculis suis, quia se ipse\nuoluntarie separare uoluit a catholicis dudum fratribus suis.\nIpse funes extendit continuatos in laqueum, quibus et\nsemet ipsum uinxit, et alios, ne ad istud uenirent conuiuium,\n\n\n\n\n\n\ninpediuit. Juxta semitam multis scandalum posuit,\nquem nunc cum rubore perpetuo et dedecore sempiterno de\nconuiuio meo proieci\\'. Haec et alia Muritta dicente igne conscientiae\nante ignem aeternum obmutescens Elpidoforus torrebatur.\n(V, 10) Parantes itaque uniuersi dorsa sua uerberibus alacres\nad exilium pergunt. Quibus adhuc in itinere longioris uiae\nconstitutis destinantur, episcopis Arrianorum suggerentibus,\nhomines inmisericordes ac uiolentes, ut illud, quod eis forte\nmiseratio Christiana uictui contulerat profuturum, crudeliter\nauferretur. Quando unusquisque eorum libentius forte cantabat:\n\\'nudus exiui de utero matris meae; nudum me oportet\nad exilium pergere, quia dominus nouit esurientibus cibum\nporrigere et in deserto uestire\\'. Nam et Uuandali duo, sub\nGeiserico saepius confessores, comitante matre, contemptis\nomnibus diuitiis suis, cum eisdem clericis ad exilium perrexerunt.\nDe multitudine autem pergentium confessorum, id est\necclesiae Carthaginis clericorum, suggerente quodam ei lectore\nTeuchario perdito, quos ille nouerat uocales strenuos atque\naptos modulis cantilenae, designatione sua debere dicit duodecim\ninfantulos separari, quos ipse, dum catholicus esset,\ntunc discipulos habuit. Statim illo suggerente sub festinatione\nueredi mittuntur, et ui barbarici furoris bissenus numerus\npuerorum de itinere reuocatur. Segregantur corpore, non spiritu\n\n\n\n\n\n\na grege sanctorum; qui timentes praecipitium cum suspiriis\nlacrimarum, ne diuellerentur, constringebant manibus genua\nsociorum: quos uiolentia tamen heretica minacibus separans\ngladiis Carthagini reuocauit.\nSed dum oun eis, quasi cum\ntali aetate, non blanditiis ageretur, superiores suis inuenti\nsunt annis, et ne obdormirent in mortem, lucernam sibi\neuangelici luminis accenderunt. Indignantur ob hoc grauiter\nArriani et se superatos a pueris erubescunt; unde accensi\nsubdi iugiter fustibus iubent, quos iam ante paucissimos dies\nuariis uerberibus dissipauerant. Inprimuntur uulneribus uulnera\net rursum poena restaurata crudescit. Factum est domino confortante,\nut nec aetas minor deficeret in dolore et magis animus\ncresceret roboratus in fide. Quos nunc Carthago miro colit\nadfectu et quasi duodecim apostolorum chorum conspicit puerorum.\nUna degunt, simul uescuntur, pariter psallunt, simul\nin domino gloriantur.\nIllis diebus et duo negotiatores, Frumentius et alius\nFrumentius ipsiusdem urbis, egregio martyrio coronati sunt.\nTunc et septem fratres non natura, sed gratia, simul in monasterio\ncommanentes, confessionis certamine expleto inmarcescibilem\nperuenerunt ad coronam [id est Liberatus abba, Bonifatius\ndiaconus, Rusticus subdiaconus, Rogatus monachus.\nSeptimus monachus et Maximus monachus].\n(V, 11) Nam illo tempore crudeling Arrianorum episcopi,\npresbyteri et clerici cum rege et Uuandalis saeuiebant. Nam\nad persequendum ipsi cum suis clericis ubique gladiis accincti\ncurrebant; sicut quidam episcopus inter illos, ceteris crudelior,\nAntonius nomine, qui tam nefaria et incredibilia in nostris\nexercuit, ut narrari non queant. Fuit iste in quadam ciuitate\nproxima heremo, quae Tripolitanae prouinciae uicinatur: qui\nut bestia insatiabilis, catholicorum sitiens sanguinem, huc\nillucque ad rapiendum rugiens excurrebat.\nNam impius Huniricus\nsciens Antoni ferocitatem in ipsis heremi partibus uoluit\nsanctum Eugenium relegare. Quem dum custodiendum Antonius\naccepisset, ita eum artiori custodia cinxit, ut nullum ad eum\nintroire permitteret, insuper uariis insidiarum atque poenarum\nsuppliciis extinguere cogitaret. Sed Eugenius [sanctus, dum\nnostrae persecutionis deSeret incommoda et asperitate cilicii\nsenilem adtereret corpus, nudamque super humum cubitans\nstratum sacci sui rigaret imbribus lacrimarum, aliquando sensit\ninfestum paralysis morbum.\nQuo nuntio in gaudio conuersus\nArrianus pergit festinus ad cubuem exilii hominis dei; et cum\nuideret urguente passione uerum pontificem balbuttientia uerba\nproducere, cogitauit simul extinguere, quem superesse nolebat.\nPraecepit ut acetum asperum nimisque acerrimum quaereretur;\nqui, cum fuisset allatum, uenerabilis senis recusantibus et\nnolentibus faucibus ingerebat. Nam si communis dominus, qui\n\n\n\n\nad hoc uenerat ut potaret, cum gustasset noluit bibere, quanto\nmagis iste seruus et confessor fidelis omnino nollet, nisi\nheretica feritas ingessisset! Ex quo aceto praesertim illi passioni\nnoxio morbus accepit augmentum; cui pietas Christi\nmisericorditer subueniens postea sanum exhibuit.\n(V, 12) Alio autem nostro episcopo Habetdeum similiter\nrelegato Tamallumensis ciuitatis, in qua Antonius fuerat,\nquantum potuerat infestari, res ipsa demonstrat. Nam cum\ndiuersis eum persecutionibus adfligeret nec posset facere Arrianum,\nuideretque Christi militem semper in confessione constantem\n— promiserat enim suis dicens: cnisi eum nostrae\nfecero religionis, non sit/Antonius\\'; — at ubi in sua promissione\nminor inuentus est, suggerente sibi diabolo cogitat aliud.\nPedibus manibusque ligatis uinculis ingentibus artat episcopum,\noreque obturato, ne lingua clamaret, aquam corpori at putabat\nrebaptizationis spargit: quasi ualeret conscientiam ligare cum\ncorpore, aut non aderat qui audit gemitus compeditorum\net cordis secreta rimatur, uel superare posset aqua\nmendax tantae uoluntatis propositum, quem iam homo dei\nmetantibus lacrimis miserat legatum in caelum. Exuit statim\nuirum uinculis et tali quasi gaudens prosequitur uoce: ecce\niam, frater Habetdeum, noster Christianus effectus es; quid\nultra facere poteris, nisi ut uoluntati consentias regis\\'? Cui\nHabetdeum: \\'illa est, impie Antoni, mortis damnatio, ubi\n\n\n\n\n\n\nuoluntatis tenetur adsensio. Ego fidei meae tenax, uocibus\nconfitens crebris, quod credo et credidi, clamando defendi.\nSed et posteaquam catenis uinxisti et oris ianuam obpilasti,\nin praetorio cordis uiolentiae meae scribentibus angelis gesta\nconfeci et lectitanda imperatori meo transmisi\\'.\n\n\n(Y, 13) Erat quidem generalis ista uiolentia tyrannorum.\nNam Uuandali pro hac re ubique fuerant destinati, ut transeuntes\nitinera sacerdotibus suis adducerent iugulandos. At ubi\neos fallacis aquae gladio peremissent, indicium eis perditionis\nscriptura teste tradebant, ne alibi simili uiolentia traherentur,\nquia non licebat siue priuatis siue negotiatoribus alicubi transire,\nnisi descriptam caracteris indicio suam miseri ostenderent\nmortem; quam per reuelationem seruo suo Iohanni olim iam\nostenderat Christus, ubi dicit: nulli licebit aliquid emere\nuel uendere, nisi qui habuerit caracterem bestiae\nin fronte sua et in manu sua.\nNam et episcopi atque\npresbyteri illorum cum armatorum manu nocturnis temporibus\nuicus uel oppida circuibant, et sic despicatis postibus ianuarum\naquam gladiumque gestantes animarum praedones intrabant;\net quos domi reppererant, alios forte in lectulis soporatos,\nimbre igneo atque fulmineo respergentes daemonica uociferatione\nChristianos suos ipsi pariter uocitabant, ut ludum prorsus suae\n\n\n\n\n\n\nhereseos quam aliquam religionem ostenderent. In quo minus\ncapaces et ignaui impletum in se pollutionis sacrilegium imputabant,\nprudentiores uero nihil sibi, quod nolentibus atque\ndormientibus ingestum est, obesse gaudebant. Nam et multi\neadem hora cinerem capitibus suis iniecerunt, alii sese, uel\nquia factum est, cilicio lugubri texerunt, nonnulli caeno fetido\nlinierunt et linteamina uiolenter inposita par fila conseidanmt\natque in latrinis fetidisque locis manu fidei proiecerunt\n(V, 14) Tali uiolentia nobis uidentibus ibi GLrthagine filius\ncuiusdam nobilis annorum circiter septem iussu Cyrilae a\nparentibus separatus est, matre sine uerecundia matronali\nsolutis crinibus post raptores tota urbe currente, infantulo clamante\nut poterat: \\'Christianus sum, Christianus sum per\nsanctum Stephanum Christianus sum\\'. Cui et os opturantes\ninsontem infantiam in suum gurgitem demerserunt.\nIta de\nfiliis medici uenerabilis Liberati factum esse probatur. Nam\ncum iussu regis cum uxore et liberis ad exilium mitti iuberetur,\ncogitauit impietas Arriana a parentibus paruulos filios\nseparare, ne posset per pietatis affectum etaam uirtutem prosternere\ngenitorum. Disconiunguntur tenera pignera filiorum\nQui cum uellet lacrimas emittere, auctoritate uxoria iacrepatas,\nin ipso meatu exitus sui ilico lacrimae siccauerunt. Ait enim\n\n\n\n\net coniux: (et propter filios, Liberate, perditurus es animam\ntuam? computa eos non fuisse natos; nam et ipsos omnino\nuindicaturus est Christus. nonne uides eos clamantes et dicentes:\nChristiani sumus\\'?\nSed haec mulier quid in eonspectu\nindicum egerit, tacendum non est. Nam cum ipsa uel maritus,\nlicet seorsum, carceris tamen custodia tenerentur, ita ut se\npenitus non uiderent, mandatur mulieri diciturque illi: csolue\niam duritiam tuam; ecce uir tuus paruit imperio regis et\nnoster factus est Christianus\\'. Aitque illa: cuideam illum et\nfaciam et ego quod uoluerit deus\\'. Educta igitur de carcere\ninuenit uirum suum stantem cum ingenti multitudine pro\ntribunalibus conexum, et uerum aestimans quod finxerant inimici,\niniecta manu adprehendens ora uestimentorum eius\ngutturi proxima, uidentibus omnibus suffocabat eum dicens:\n\\'perdite et reprobe, gratiae dei et miserioordiae eius indigne,\nquare uoluisti ad modicum gloriare et in aeternum perire?\nquid tibi proderit aurum, quid argentum? numquid liberabunt\nte de camino gehennae\\'? dixit et alia multa. Cui maritus\nrespondit: cquid pateris, mulier? quid tibi uidetur aut quid\nforte de me audire potuisti? ego in nomine Christi catholicus .\npermaneo, nec amittere potero aliquando quod teneo\\'. Ubi\nheretici mendacii sui conscii et detecti fallaciam suam colorare\nminime potuerunt.\n(V, 15) Et quia superius de uiolentia inmanitatis eorum\nbreuiter diximus, hanc plurimi metuentes alii se in speluncis,\nalii in desertis locis uiri uel feminae nullo sibi conscio sese\nclaudebant, et ibidem nulla succurrente sustentatione ciborum\nfame uel frigore uicti contritum et contribulatum spiritum\n\n\n\n\n\n\n\n\nexalabant, inter haec adflictionis incommoda inuiolatae seeam\nfidei securitatem portantes. Sic enim Cresconius presbyter\nMizeitanae ciuitatis in spelunca Ziquensis montis repertus est,\nputrescente iam solntus cadauere.\n(V, 16) Et quia de sancto Habetdeum praefati iam sumus,\npergit tunc ad Carthaginem, adire censuit nefarium regem, ot\nconscientiam suam, quam semper familiarem trinitas habuit\net amicam, etiam hominibus faceret manifestam; nec eum\nretinere potuit Antonius propter uerecundiam suam. Offert\nimpiissimo regi libellum in hac similitudine uerborum: \\'Quid\nquaeso iam cum proiectis habetis? quid cum eis, quos exilio\nrelegastis, cotidie dimicatis ? Abstulistis substantiam, ecclesiis,\npatria domibusque priuastis; sola anima remansit, quam captiuare\ncontenditis.s o tempora, o mores! uniuersus haec mundus\nintellegit et ipse qui persequitur uidet. Si fides dicitur quam\ntenetis, quid uerae fidei membra tantis persecutionibus agitatis?\nquid uobis cum exilio nostro, quid uobis cum egenis in saeculo,\nquorum est uita semper in Christo P Liceat saltem gaudere\nconsortio bestiarum eis, quos abiecistis a facie omnium populoram.\nDum haec et his similia pontifex dei dixisset, sceleratus\ntyrannus hoc ei mandasse perhibetur: cuade ad episcopos\nnostros, et quod tibi dixerint sequere, quia ipsi huius rei habere\nnoscuntur per omnia potestatem\\'. Sed neque Antonium haec\nres ab insania potuit reuocare, sciens se magis impio regi ob\n\n\n\n\nhoe multum posse placere. Habetdeam uero episcopus gaudens\nbono conscientiae suae ad locum exilii maluit remeare.\n(V, 17) Ea tempestate facta \\'est incredibilis fames et coepit\nAfricam totam una depopulatione uastare. Nullus tunc adfuit\nimber, nulla prorsus gutta de caelo profluxit: nec frustra, sed\nuero et iusto iudicio dei, ut ubi persequentibus Arrianis caenosi\ngurgitis aqua ignis et sulphuris bulliebat, indulgentiae caelestis,\nquae semper adfluenter aderat, pluuia negaretur. Lurida remanserat\nterrae facies omnis. Non uitis tegebatur aestate panpineis\nopacata uirgultis, non sata respersa uultus cespitum uiridabant,\nnon olea semper uiridis foliisque repleta iucundis decoris sui\nconsuetum tegmen habebat, non pomorum uirgulta maritante\ntellure gemmas produxerant florum, postea fructus, ut adsolent,\nediturae.\nTristia mere tetraque omnia, et par pestilentiae\nolaaes Africam confuderat omnem. Non hominibus, non iumentis\ngerminantis herbae ediderat tellus omnino uirorem. Aruerant\ndudum currentium impetu praecipiti aluei fluminum, fontiumque\ncrispantes perennitate subtracta pariter siccauerant uenae. Oues\net boues uniuersi, insuper et pecora campi simulque\nbestiae siluarum inedia consumente nusquam penitus uisebantur.\n\n\n\n\n\n\n\n\nEt ubi forte graminosus cespis humida. tunc in ualle locatus\npallentem potius quam uirentem nascentis foeni coeperat proferre\ncolorem, ilico urens et igneus flatus aderat, totum torrendo\ndesiccans, quia puluerea tempestas arido sub aere decoquens\ncuncta omnem nebulauerat locum.\nNullum gestum est\ntempore illo conmercium; nullum cespitem terrae iuuencis\ntrahentibus scindens uertit aratrum, quia nec boues suberant\nnec castra omnino remanserant. Sed et rusticorum manus alia\ninterierat, et subinde quae forte supererat, iam sepulturam\nquaerebat. Et quia urguente famis incommodo neque conmercia\nut fati sumus, consuetudini, neque cultura reddebatur debita\nterris, iuuenum, senum, adulescentium atque adulescentularum,\npuerorum uel etiam puellarum agmina simul et funera, ubi\npotuerant, quomodo poterant, passim diffundebantur, circum.\neuntes oppida, uicos uel singulas urbes. Conuersi enim in\narcum peruersum atque inritantes deum ad aquam\ncontradictionis famem patiebantur ut canes, non\nut comederent panem, sed ut infensam sentirent quam nega.\nuerant trinitatem. Alii diffusi per campos, alii siluarum secreta\npetebant, antiquas radices herbarum uel quisquilia alia requirentes.\nNonnulli, cum domo niterentur egredi, in ipso limine\nconruentes cateruatim fame debellante cadebant; stratae uero\nuel semitae. cadaueribus repletae exalantium fetore mortuorum\n\n\n\n\n\n\ngradientes uiuos omni ex parte neoabant. Nec deerant cotidie\nubique expirantium funera et non fuerat uirtus, quae miserationis\ninpenderet sepulturam; neque enim sufficiebant ad sepeliendum\nuiui, fame dominante et ipsi post paululum morituri.\nCupiebant singuli libertatem suam filiorumque suorum perpetuae\nseruituti redigere, et non poterant inuenire. Montes et\ncolles, plateae ciuitatum, uiae uel semitae unum omnibus\nfecerant ubique sepulchrum, quibus inedia depascens denegauerat\nuictum.\nUuandali autem ipsi, quos et postea frequens\nmultarum prouinoiarum spolia et retentio Africae primo fece.\nrant diuites, maiore magis inopia torquebantur: et quanto\nsibi uidebantur seruorum adgestione superbi, tanto amplius\ndeficiebant fame torquente defecti. Nullus filium, nullus coniugem,\nnullus proprium tenuit seruum; sed exiens unusquisque\nnon ubi noluit, sed ubi ualuit, aut statim defecit aut numquam\nomnino rediuit.\nUrguebatur infelix multitudo ad ipsam se urbem\nCarthaginem congregare: et dum illuc cateruatim aanuc animata\ncadauera confluerent, ubi rex inferendarum mortium\nuidit strages, pelli urbe omnes ilico iubet, ne contagio deficientium\ncommunem pararet etiam exercitui eius quoque sepulchrum.\nSuis ergo prouinciis et domibus singulos imperat\nreuocari; sed nec erant qui reuerterentur, dum uterque sepulturam\nsuam in uultu portarent. Et idcirco forte maior rebaptizatorum\nperditio potuit prouenire, quia dum promittitur ab\nArrianis praesentis transactio uitae, nec illud obuenit et mors\n\n\n\n\nsequens primam secunda prouenit. In tantum sibi deuastans\nuindicauit fames dominium, ut loca nonnulla et admodum populosa\nhabitatoribus extinctis alto nunc silentio parietibus solis\nextantibus conquiescant.\n(V, 18) Sed quid ego iam iam inmoror in hoc, quod explicare\nnon queo? Nam si nunc superessent u.et eis fari de talibus\nrebus licuisset, et Tullianae eloquentiae fluuius siccaretur et\nSallustius elinguis omnimodis remaneret. Et ut alienos indignos II\nrei tantae praeteream, si Caesariensis surgeret Eusebius ad I\nhoc opus idoneus, aut eius translator Graecae facundiae Latinisque\nfloribus Rufinus ornatus — et quid multa? — non\nAmbrosius, non Hieronimus, nec ipse noster sufficeret Augustinus.\nAudite haec omnes, auribus percipite omnes\nqui habitatis orbem, quique terrigenae et filii\nhominum, simul in unum diues et pauper.\nNonnulli\nqui barbaros diligitis et eos in condemnationem uestram aliquando\nlaudatis, discutite nomen et intellegite mores. Numquid\nalio proprio nomine uocitari poterant, nisi ut barbari\ndicerentur, ferocitatis utique, crudelitatis et terroris uocabulum,\npossidentes? Quos quantiscumque muneribus foueris,\n\n\n\n\n\n\nquantisoumque delinieris obsequiis, illi aliud nesciunt nisi inuidere\nRomanis. Et quantum ad eorum adtinet uoluntatem, semper\ncupiunt splendorem et genus Romani nominis nebuJare; nec\nullum Romanorum omnino desiderant uiuere, et ubi adhuc\nnoscuntur parcere subiectis, ad utendum seruitiis illorum\n. parcunt; nam nullum dilexerunt aliquando Romanum.\nSi\ndisputare nitebatur de fide nobiscum barbara ferocitas et heresis\nArriana rationabiliter disputaret — sed quando tenuit\nrationem, quae a patre deo deum filium separat saluatorem?\n— quare dolis et calumniis egerunt, et uelut spiritus tempestatis\nprocella sui furoris totum subuertere uoluerunt P Si disputatio\nnecessaria fuerat episcopalis, quare suspendia, quare ignes,\nquare ungulae simul et cruces? quare Arrianorum serpentina\nproles contra innocentes genera talia tormentorum inuenit, qualia\nnec ipse Mezentius exquisiuit? Dimicauit contra innocentiam\ncupiditas furoris et auaritia crudelitatis, ut et animas perderet\net substantiam arpagaret. Si conlatio desiderabatur, quare\nrapinae rerum alienarum non tantum sacerdotum, uerum etiam\nomnium laicorum? Sed illi expoliati laetati sunt, et rapinam\nrerum suarum cum gaudio susceperunt.\n(V, 19) Adsit iam quaeso omnis aetas, omnis sexus omnisque I\ncondicio; adsit obsecro omnis turba. catholici nominis, quae\ngremio maternototo orbe gestatur, quia sola germanum\ncommodare nouit adfectum, quae didicit a Paulo magistro et\ngaudentibus conlaetari et cum lugentibus\n\n\n\n\n\n\nlamentare. Conueniant simul ad domum nostri doloris et paribus\noculis fundamus flumina lacrimarum, quia causae et fidei\nnostrae unum est negotium.\nNullum nolo ad condolendum\nmecum heretioum conuenire, qui forte addere concupiscit\nsuper dolorem uulnerum meorum et gratulatur 00tidie\nmalis meis. Nolo, nolo ego extraneum, sed fraternum\nquaero adfectum; nolo filiorum alienorum, quorum os\nlocutum est uanitatem et dextera eorum dextera\niniquitatis, quia filii alieni semper mentiti sunt\nmihi, qui inueterauerunt et claudicauerunt a semitis\nsuis. Isti dicunt mihi cotidie: cubi est deus\ntuus\\'? dum adfligitur populus pretioso agni sanguine conparatus.\nInter quorum obprobria ego ad flagella paratus\ncantare non desisto domino ftagellanti: amoue a me flagella\ntua, quia de feci non a fortitudine manus tuae\nsed a persecutione heresis Arrianae.\nAdueniant omnes, qui mecum\nangustae uiae carpiunt iter et propter uerba labiorum\ndei uias custodiunt duras, et uideant si est dolor\nsicut dolor meus, quoniam uindemiata sum in die\nfuroris domini. Aperuerunt super me os suum omnes\ninimici mei, sibilauerunt et fremuerunt dentibus,\ndixerunt: deuorauimus eam: enim ista est\n\n\n\n\n\n\ndies quam expectabamus : inuenimus, uidimus.\nAdeete, angeli dei mei, qui numquam deestis constituti in\nministerio uestro propter eos, qui hereditatem capessari sunt\naeternae salutis, et uidete Africam totam, dudum tantarum\necclesiarum cuneis fultam, nunc ab omnibus desolatam, tantis\nordinibus sacerdotum ornatam, modo sedentem uiduam et\nabiectam. Sacerdotes eius et seniores in desertis locis\net insulis defecerunt, quaerendo sibi escas ad manducandum,\net non inueniunt. Considerate et uidete,\nloquia Sion ciuitas dei nostri facta est uilis, facta\nquasi polluta menstruis inter inimicos suos. Manum\nsuam misit hostis ad omnia desiderabilia\neius, quia uidit gentes inuadere et ingredi atria\nsua, de quibus praeceperas ne introirent ecclesiam\ntuam. Uiae eius lugent, eo quod nemo conueniat\nin die festo.\nEgressus est a facie eius omnis deoori\net deliciae. Didicerunt uias asperas ambulare uirgines et\niuuenes eius, in aulis educati monasteriorum; abierunt\nin captiuitate Maurorum, dum lapides sancti eius\ndisperguntur, non tantum in capitibus omnium platearum,\nsed etiam in locis squalidis metallorum. Dicite deo\nnostro susceptori eius, habentes fiduciam supplicandi,\nquoniam tribulatur et uenter illius turbatus est\n\n\n\n\n\n\na fletu eius, quia sedit inter gentes et requiem non\ninuenit, nec est qui consoletur eam. Quaesiuit a partibus\nOrientis qui simul contristaretur, et non fuit,\net consolantem, et non inuenit, dum manducaret\nin esca sua fel et in siti sua potaretur aceto, sponsi\net domini sui passiones imitando, qui idcirco passus est\npro ea, ut sequatur uestigia eius.\n(V, 20) Deprecamini patriarchae, de quorum stirpe generis\nnata est quae nunc laborat in terris; orate sancti prophetae,\ncognoscentes adflictam, quam antea uaticinante praeconio\ncecinistis; estote apostoli suffragatores eius, quam ut congregaretis,\nuniuersum orbem ascendente in uobis domino ut equi\nuelocissimi cursitastis. Praecipue tu, Petre beate, quare siles\npro ouibus et agnis a communi domino magna tibi cautela et\nsollicitudine conmendatis? Tu, sancte Paule, gentium magister,\nqui ab Hierusalem usque ad Illyricum praedicasti\neuangelium dei, cognosce quid Uuandali faciunt Arriani, et\nfilii tui gemunt lugendo captiui; uniuersique ingemescite sancti\nsimul pro nobis apostoli.\nSed scimus quia indignum est uobis\npro nobis orare, quia ista, quae uenerunt nobis ad probationem,\nnon quomodo sanctis, sed malis meritis supplicia debebantur.\nSed et pro malis orate iam filiis, quia et Christus orauit etiam\npro inimicis Iudaeis. Sufficiant castigationi quae iuste inlata\n\n\n\n\n\n\nsunt nobis, et iam iamque delinquentibus uenia postuletur;\ndicatur angelo percutienti: sufficit, iam cohibe manum\ntuam. Quis ignoret haec nobis probrorum nostrorum scelera\nprocurasse, a berrantibus a mandatis dei et in lege\neius nolentibus ambulare? Sed prostrati rogamus, ut non\nspernatis uestros miseros peccatorus, per eum, qui uos ad\napostolicum culmen prouexit humiles piscatores.\n- (V, 21) [Tenuit sceleratissimus Huniricus dominationem regni\nannis septem, mensibus decem, meritorum suorum mortem\nconsummans. Nam putrefactus et ebulliens uermibus non\ncorpus, sed partes corporis eius uidentur esse sepultae. Sed\nille legis datae transuersor ex Donatianorum heresim ad eos\nueniens quondam Nicasius in breui simili morte periit.]\n"};

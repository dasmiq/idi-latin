var sequence = {"name":"Jerome, Saint. In Hieremiam Prophetam Libri Sex","data":"Uerba Hieremiae, filii Helchiae, de sacerdotibus,qui fuerunt in Anathoth, in terra Beniamin. quod\nfactum est uerbum domini ad eum in diebus Iosiae,\nfilii Amon, regis Iuda, in tertio decimo anno regni\neius. et factum est in diebus Iosiae, filii Iosiae. regis\nIuda, usque ad consummationem undecimi anni\nSedeciae, filii Iosiae, regis Iuda, usque ad transmigrationem\nHierusalem in mense quinto.\nCeteri prophetae,\nut Isaias, Osee, Iohel, fuerunt ante captiuitatem decem tribuum\nIsrahel siue duarum tribuum Iudae et Beniamin; alii post\ncaptiuitatem, ut Danihel, Aggeus et Zacharias; Hieremias uero\net Hiezechiel inminente captiuitate uaticinium texuerunt, sed\nalter eorum in terra Iuda, alter in Babylone.\nHieremias cum\nesset adhuc puer, prophetare coepit anno tertio decimo Iosiae,\nfilii Amon, regis Iudae, prophetauitque in imperio eius annis\n\n\n\n\ndecem et nouem et postea sub Ioiacim filio eius annis undecim\net sub Sedecia, qui ultimus fuit regum Iuda. annis undecim\nusque ad quintum mensem, quando a Babyloniis capta\nest Hierusalem. Ioachaz uero et Iechoniae terni menses — quorum\nalter in Aegyptum, alter cum matre ductus est in\nBabylonem — in supradictis annis conputantur.\nac per hoc ab exordio\nprophetiae suae usque ad captiuitatem Hierusalem, in qua et\nipse captus est, prophetauit annis quadraginta et uno praeter\nillud tempus, quando ductus est in Aegyptum. ibique prophetauit\nin Taphnis, ut hoc ipso uolumine continetur. pro \\'uerbis\nHieremiae\\' Septuaginta posuerunt : uerbum dei quod factum\nest ad Hieremiam, hoc uidelicet sensu, quod uerba Hieremiae\\'\nuerbum sit domini. fuit autem de genere sacerdotum,\nqui habitabant contra septentrionem Hierusalem in tertio miliario et uiculo Anathoth. simulque admirabilis clementia domini,\nquod iam captiuitate uicina et Babylonio exercitu uallante\nHierusalem nihilominus populum ad paenitentiam prouocat\nmalens saluare conuersos quam perdere delinquentes. pro\n\\'transmigratione\\', quod omnes alii uoce consona transtulerunt,\nLXX posuere \\'captiuitatem\\'. post exordium autem uaticinationis\nHieremiae, tricesimo quinto prophetiae eius anno, Hiezechiel\nin Babylone his, qui cum eo capti fuerant, exorsus est prophetare.\nEt factum est uerbum domini ad me dicens:\npriusquam te formarem in utero, noui te; et antequam\nexires de uulua, sanctificaui te, prophetam\ngentibus dedi te. Non quo ante conceptionem, ut heresis\nsuspicatur, fuerit Hieremias, sed quo praescierit eum futurum\ndominus, cui necdum facta iam facta sunt, secundum illud\nquod apostolus loquitur: qui uocauit ea quae non erant\nquasi ea quae essent.\nquod autem sanctificatur in utero,\niuxta illud apostoli debemus accipere: postquam autem\nplacuit ei, qui me segregauit de utero matris meae\net uocauit per gratiam suam, ut reuelaret filium\nsuum in me, ut euangelizarem eum in gentibus.\nIohannes quoque Baptista sanctificatur in utero et spiritum\nsanctum accipit et mouetur in uulua et per os matris loquitur.\nquod autem dixit;\nprophetam gentibus dedi te, illud uult\nintellegi, quod in ipso postea propheta lecturi sumus, quod\nnon solum Hierusalem, sed et multis in circuitu gentibus prophetarit.\nquidam hunc locum super saluatore intellegunt, qui\nproprie propheta gentium fuit et per apostolos uocauit omnes\nnationes. iste enim uere priusquam in utero uirginali formaretur\net antequam exiret de uulua matris, sanctificatus in utero est\net notus patri, quippe qui semper in patre et in quo semper\npater.\nEt dixi: ah, ah, ah, domine deus, ecce nescio\nloqui, quia puer ego sum. LXX: et dixi, o domine\ndeus, nescio loqui, quia iuuenis sum. Detestatur officium.\nquod pro aetate non potest sustinere, eadem uerecundia, qua\n\n\n\n\n\n\net Moses tenuis et gracilis uocis esse se dicit. sed ille quasi\nmagnae robustaeque aetatis corripitur, huic pueritiae datur uenia,\nquae uerecundia et pudore decoratur.\nEt dixit dominus ad me: noli dicere: puer sum,\nquoniam ad omnia, quae mittam te, ibis et uniuersa,\nquaecumque manda uero tibi, loqueris. ne timeas a\nfacie eorum, quia tecum sum, ut eruam te, dicit dominus\n. \\'Ne aetatem\\', inquit, \\'consideres — alio enim propheta loquente\ndidicisti: cani hominis sapientia eius—, tuae sit\ntantum uoluntatis, ut pergas; me habebis comitem, quo cuncta\nadiuuante conplebis: aperi os tuum, et implebo illud.\nnec\nconsideres multitudinem eorum, ad quos et contra quos locuturus\nes, sed me qui tecum sum, ut eruam te, dicit dominus\\',\nliberat autem dominus, non quo propheta persecutionibus\net angustiis careat, quippe cum legamus eum multa perpessum,\nsed ut patiens omnia superet nec cedat angustiae.\nEt misit dominus manum suam et tetigit os\nmeum et dixit dominus ad me: ecce ego dedi uerba\nmea in ore tuo. Notandum quod hic manus mittatur dei,\nquae tangat os prophetae, et dicatur ei: ecce dedi uerba\nmea in ore tuo, in Isaia autem scriptum sit: et missus\nest unus ad me de seraphim et in manu habebat\ncarbonem, quem forcipe tulerat de altari, et tetigit\nos meum et dixit: ecce tetigit iste labia tua et\nauferet iniquitates et peccata tua mundabit.\nibi\nenim, quia solidae et perfectae aetatis erat et ipse simpliciter\n\n\n\n\n\n\nconfitetur, quod inmunda labia habeat et habitet in medio\npopuli inmunda labia habentis, mittitur unus de seraphim,\nqui non manu, sed forcipe et carbone tangat os eius et iniquitates\nauferat et mundet peccata. hic autem ipsius dei manus\nmittitur, per quam cuncta operatus est, et quae in alio loco\nbracchium dicitur, non ut peccata auferat, quae per pueritiam\nmulta non fecerat, sed ut loquendi gratiam tribuat.\nporro Hiezechiel\nlibrum deuorat et intus et foris scriptum, tam sacramenta\ndiuina quam simplicem historiam continentem. Hieremiae os\ntangitur et domini uerba tribuuntur, ut confidentiam accipiat\npraedicandi. pulchreque iuxta litteram manus mittitur, ut\nhumanorum artuum uidens similitudinem tactum manus non\nreformidet.\nEcce ego constitui te hodie super gentes et\nsuper regna, ut euellas et destruas et disperdas et\ndissipes et aedifices et plantes. Hoc, quod nos de Hebraico\naddidimus \\'dissipes\\' siue \\'deponas\\', in LXX non habetur. et\nconsiderandum quod quattuor tristibus duo laeta succedant.\nneque enim poterant aedificari bona, nisi destructa essent\nmala, nec plantari optima, nisi eradicarentur pessima.\nomnis\nenim plantatio, quam non plantauit caelestis pater,\neradicabitur, et aedificatio, quae super petram non habet\nfundamentum, sed in harena exstructa est, sermone dei suffoditur\natque destruitur. illam autem, quam consumet Iesus\n\n\n\n\n\n\nspiritu oris sui et destruet aduentu praesentiae suae, omnem\nscilicet sacrilegam peruersamque doctrinam, disperdet in perpetuum.\nporro ea quae eleuantur contra seientiam dei et in\nsua confidunt sapientia, quae apud deum stultitia est, dissipabit\natque deponet, ut aedificentur pro his humilia, et in\nlocum superiorum, quae destructa sunt et euulsa, exstruantur\natque plantentur, quae ecclesiasticae conueniunt ueritati, et\nimpleatur illud quod dicit apostolus: dei aedificatio, dei\nagricultura estis.\nmulti hunc locum super persona Christi\nintellegunt. \\'Hieremias\\' enim interpretatur (excelsus domini\\',\nqui destruxit regna diaboli, quae sibi in excelso montis ostenderat,\naduersarias perdidit potestates delens chirographum\nerrorum in cruce. de quibus et in psalmo post historiae ueritatem\nτροπιϰω̃ς loquitur: quare fremuerunt gentes et\npopuli meditati sunt inania? adstiterunt reges\nterrae et principes conuenerunt in unum.\npro his\neuulsis, destructis, perditis et in inferiora detractis aedificatur\natque plantatur ecclesia dei. super Hieremiae autem persona\nnulla dubitatio est; legimus enim in consequentibus, quod in\nmanu accipiat calicem meri plenum et propinare iubeatur\ncunctis in circuitu nationibus.\nEt factum est uerbum domini ad me dicens:\nquid tu uides, Hieremia? et dixi: uirgam uigilantem\nego uideo. et dixit dominus ad me: bene uidisti, quiauigilabo ego super uerbo meo, ut faciam illud. Pro\n\\'uirga uigilante LXX \\'baculum nuceum\\' transtulerunt. laborandum\nigitur nobis est, ut breuiter Hebraeam ἐτυμολογίαν\nLatinus lector intellegat.\n\\'saced\\' \\'nux\\' dicitur, \\'uigilia\\' autem\nuel \\'uigil ? siue \\'uigilare\\' appellatur \\'soced\\'. unde et in posterioribus\npardus uigilans hoc nomine ponitur. ab eo igitur\nquod dicitur \\'nux\\', propter uerbi similitudinem ad \\'uigilis\\'\nintellegentiam nomen adlusit. quod quidem et in Danihel\niuxta Theodotionem scriptum est, ut ab arboribus schinu et\nprinu, ilice uidelicet et lentisco, scissio atque serratio adulteris\npresbyteris decernatur. alioquin et in principio Geneseos\na \\'uiro\\', qui dicitur \\'is\\', appellatur mulier \\'issa\\', quasi quaedam\nuirago, eo quod de uiro sumta sit.\npro \\'baculo nuceo\\'\nurigam uigilantem Aquila et Symmachus, Theodotio uero\n\\'amygdalinam\\' transtulerunt. uigilat autem uirga cuncta populi\npeccata considerans, ut percutiat et corripiat delinquentes.\nunde et apostolus scribit peccantibus: quid uultis? in\nuirga ueniam ad uos, an in caritate et spiritu mansuetudinis?\nista est uirga uel baculus, de qua et Dauid\nloquitur: uirga tua et baculus tuus, ipsa me consolata\nsunt. pulchreque posuit (consolata sunt\\'; ad boc enim\n\n\n\n\n\ndominus corripit, ut emendet. et quomodo nux siue amygdalum\namarissimam habet corticem et testa durissima cingitur, ut\ndetractis austerioribus et duris fructus dulcissimus repperiatur,\nsic omnis correptio et labor continentiae amara quidem uidetur\nad praesens, sed fructus parit dulcissimos. unde et uetus illa\nsententia est: litterarum radices amarae, fructus dulces. quidam\nuirgam uigilantem atque nuceam intellegunt dominum,\nde quo dicit Isaias: exiet uirga de radice Iessae. unde\net uirga Aaron, quae putabatur emortua, in resurrectione domini\nfloruisse narratur.\nEt factum est uerbum domini secundo ad me\ndicens: quid tu uides? et dixi: ollam succensam ego\nuideo et faciem eius a facie aquilonis. et dixit dominus\nad me : ab aquilone aperientur — siue\nexardescent — mala super omnes habitatores terrae.\nQuibusdam\ngradibus peccantibus tormenta tribuuntur, ut paulatim\nueniant ad salutem: qui noluerint percutiente uirga emendari,\nmittuntur in ollam aeream atque succensam, de qua plenius\nscribit Hiezechiel, quae a facie aquilonis accenditur, Babylonium\nregem significans et urbem Hierusalem. pulchreque infertur:\nab aquilone exardescent mala super omnes habitatores\nterrae — uel terrae Iudaeae uel certe uniuersae terrae—,\nde quibus et in Apocalypsi scriptum est: uae super omnes\n\n\n\n\n\n\nhabitatores terrae.\nsancti enim non sunt habitatores terrae,\nsed aduenae atque peregrini, quorum unus dicit: aduena ego\nsum super terram et peregrinus sicut omnes patres\nmei, et alius: parui sunt et pessimi dies mei,\nquibus ego peregrinor in terra. unde et Petrus catholicam\nepistulam scribit aduenis atque peregrinis Ponti, Galatiae\net Cappadociae. et iuxta mysticos intellectus Salomon loquitur:\naquilo durus uentus, nomine autem dexter uocatur, ab\nhis uidelicet, qui eius obriguere frigore et calorem fidei perdiderunt.\nQuia ecce ego conuocabo omnes cognationes\nregnorum aquilonis, ait dominus, et uenient et ponet\nunusquisque solium suum in introitu portarum Hierusalem\net super omnes muros eius in circuitu et\nsuper uniuersas urbes Indae. et loquar iudicia mea\ncum eis super omni malitia eorum, qui dereliquerunt\nme et libauerunt dis alienis et adorauerunt opus\nmanuum suarum.\nNulli dubium multas gentes et singularum\ngentium reges Babylonio regi fuisse subiectas; qui obsessa Hierusalem\nposuerunt in circuitu, et maxime in exitibus portarum,\nthronum suum atque tentoria, ne quis eorum qui clausi erant\nposset erumpere, et non solum Hierusalem, sed omnes urbes\nIudaeae simili obsidione uallatas. \\'cumque\\', ait, capta fuerit\nciuitas, tunc loquar ad eos recta mea fuisse iudicia et recepisse\nsingulos quod merebantur, non pro ceteris uitiis,\n\n\n\n\n\n\nquibus subiacet humana condicio, sed maxime pro idololatria,\nper quam deserentes me adorauerunt opera manuum suarum\\'.\nquidam hunc locum in bonam partem accipiunt, quod uidelicet\nhi, qui in olla aenea excocti fuerint per cruciatus atque purgati,\npostea principes sint Hierusalem et, postquam misertus\nfuerit eorum dominus, tunc exprobret eis, quia se deserto\nsimulacra uenerati sunt. sed haec uiolenta et praua interpretatio\nest; ne calumniam faciat tractator indoctus.\nTu ergo accinge lumbos tuos et surge et loquere\nad eos omnia, quae ego praecipio tibi. Et Iob praecipitur,\nut accingat lumbos suos, et apostolis, ut accinctis lumbis,\nquos Helias et Iohannes Baptista zonis mortificauere pelliciis,\nlucernas teneant in manibus suis, praedicationis uidelicet euangelicae.\nquicumque igitur locuturus est sermones dei, debet\naccingere lumbos suos sciens, quod diaboli omnis uirtus in\nlumbis sit et iustus dicat in psalmis: lumbi mei impleti\nsunt inlusionibus. cumque accinxerit lumbos, audiat illud\nquod scriptum est: surge, qui dormis, et eleuare, et inluminabit\nte Christus, ut semper uigilans et de somno\nconsurgens loquatur, quae sibi praeceperit deus.\nXe timeas a facie eorum; nec enim timere te\nfaciam uultum eorum, siue ut Septuaginta et ceteri habent\ninterpretes: ne forte timere te faciam. Et est sensus iuxta\ntranslationem nostram: \\'noli timere a facie eorum; me enim\n\n\n\n\n\n\nadiutore eos timere non poteris\\'; iuxta Septuaginta: \\'noli timere\na facie eorum, habeto meae confidentiam iussionis; si enim\nnon optuleris quod habes, ut timere desinas, derelinquam te\net tradam timori et quodammodo uidebor timere te facere,\ndum relinquo formidini\\'.\nhoc autem significat, quod semper\namara sit ueritas nec timenda hominum multitudo, qui increpiti\ncorreptionem non sustinent, sed insidias tendunt ei a quo\ncorripiuntur. quodque iuxta Septuaginta sequitur: quia tecum\nsum, ut liberem te, dicit dominus, in Hebraico non\nhabetur. et est sensus: \\'eruam te, non in eo ut tibi nullus\ninsidietur, sed in eo ut patiens insidias non delinquas\\'.\nEgo quippe dedi te hodie — siue ecce posui te in\nhac die — in ciuitatem munitam, in columnam ferream\net in murum aeneum super omnem terram: regibus\nIndae, principibus eius et sacerdotibus et populo\nterrae. et bellabunt t aduersum te et non praeualebunt,\nquia, tecum ego sum, ait dominus, ut liberem te.\nDescribit sermo diuinus, cur propheta timere non debeat.\nego,\ninquit, posui siue dedi t e hodie — hoc est in praesenti uita,\ndonec uocatur hodie — quasi ciuitatem firmissimam, non\nut unam domum nec turrem aut aliqua moenia, sed omnem\nciuitatem, quae sita super montem latere non potest, de qua\nsciptum est: gloriosa dicta sunt de te, ciuitas dei,\net: ego ciuitas firma, ciuitas quae oppugnatur.\net\n\n\n\n\n\n\nin columnam, inquit, ferream, de qua scribit apostolus:\ncolumna et firmamentum ueritatis. unde Petrus et\nIohannes, qui putabantur columnae ecclesiae, dextras dederunt.\nPaulo et Barnabae communionis. nec hoc sufficit, sed in\nmurum, ait, aeneum, qui nulla uiolatur robigine nec caesus\nimbribus deperit, sed uetustate fit fortior.\neris autem talis\ncontra reges et principes et populum, non cuiuslibet loci, sed\nterrae, qui terrena sapiunt et caelestia non nouerunt, qui\nhabent imaginem choici et non caelestis, hi, inquit, bellabunt\naduersum te et non praeualebunt. cur, quaeso?\nquae est tanta fortitudinis causa, ut nec reges nec principes\nnec sacerdotes nec populi aduersum unum praeualeant? sequitur:\nquia tecum ego sum, ait dominus, ut liberem te.\nsi\nquando reges Iuda, qui interpretatur \\'confessio\\', et principes\neius et sacerdotes et populi, episcopi uidelicet et presbyteri\net diaconi, et uulgus uile atque ignobile contra sanctum uirum\nconsurgere uoluerint, habeat fidei firmitatem et timere desistat,\nquia domino auxiliante superabit.\nEt factum est uerbum domini ad me dicens:\nuade et clama in auribus Hierusalem dicens. Hoc in\nLXX non habetur, sed sub asteriscis de Theodotionis editione\nadditum est, qui uerbum Hebraicum \\'carath\\', pro quo nos\ndiximus \\'clama\\' siue \\'praedica\\', interpretatus est \\'lege\\'. et\nlectionem enim et clamorem et praedicationem pro sui ambiguitate\nsignificat. aures autem Hierusalem pro auribus habitatorum\neius debemus accipere.\nHaec dicit dominus: recordatus sum tui miserans\nadulescentiam tuam et caritatem desponsionis\ntuae, quando secuta me es in deserto, in terra, quae\nnon seminatur. LXX: haec dicit dominus: recordatus\nsum misericordiae adulescentiae tuae et dilectionis .\nperfectionis tuae. Plenius hoc in Hiezechiele dicitur, quando\nsibi Hierusalem in matrimonio dominus copulat et sub persona\nuxoris suis iungit amplexibus siue, ut ardentiorem monstret\naffectum, puellam eam et adulescentulam et desponsatam uocat;\nquo enim necdum potiti sumus, magis, ut potiamur, adpetimus.\n\\'quando\\', inquit, \\'secuta me es in solitudine et instar sponsaliorum\net dotis legis tibi ornamenta et uerborum distribui\nmonilia). totumque hoc non ad meritum eius refert, sed ad\nsuam misericordiam, per quam et caritas consecuta est. hoc\nquoque, quod posuimus: in deserto, in terra, quae non\nseminatur. in LXX non habetur.\nSanctus Israhel domino, primitiae frugum\neius; omnes, qui deuorant eum, delinquent; mala uenient\nsuper eos, dicit dominus. Quando Israhel dicit primitias\nfrugum domini, ostendit populum de gentibus congregatum\nesse post primitias iuxta illud, quod in alio loco scriptum\nest: memor esto congregationis tuae, quam possedisti\nab initio. primitiae autem debentur sacerdotibus\net non hostibus. quod sequitur: omnes, qui deuorant\n\n\n\n\n\n\n\n\n\n\neum, delinquent; mala uenient super eos, dicit\ndominus, hunc habet sensum: quomodo, qui primitias deuorant\nnequaquam de genere sacerdotalis. sceleris rei sunt, sic,\nqui contaminant Israhel, malis subicientur iuxta illud, quod\nin uicesimo sexto psalmo sanctus loquitur: dum adpropinquant\nsuper me nocentes, ut edant carnes meas,\nqui tribulant me, et inimici mei ipsi infirmati sunt\net ceciderunt. neque enim ex eo, quod dei exsequuntur\nsententiam, inmunes erunt a supplicio, malaque uenient super\neos; oportet enim uenire scandala. uerum uae ei.\nper quem ueniunt scandala!\nAudite uerbum domini, domus Iacob et omnes\ncognationes domus Israhel. haec dicit dominus: quid\ninuenerunt patres uestri in me iniquitatis, quia elongauerunt\na me et ambulauerunt post uanitatem et\nuani facti sunt? Hunc sensum et alius propheta testatur:\npopulus meus, quid feci tibi et quid molestus fui\ntibi? responde mihi; quia eduxi te de terra Aegypti\net de domo seruientium liberaui te.\nutrumque autem\nnomen — et Israhel — ponitur, non secundum duas et\ndecem tribus, sed iuxta omnem populum, cum et ipse Iacob\npostea appellatus sit Israhel. offensam autem ducit a patribus.\nnon quo peccata patrum filiis inputentur, sed quo et filii\nhabentes patrum similitudinem et suo et parentum scelere\npuniantur. saepe legimus, quod propter sanctos patres filiorum\n\n\n\n\n\n\nmisereatur deus.\ndereliquerunt autem patres populi peccatoris\ndeum — et non breuiter, sed longo tempore — et pro deo secuti\nsunt uanitatem, idola uidelicet, quae nihil prosunt cultoribus\nsuis, et ipsis similes facti sunt secundum illud, quod scriptum\nest: similes illis fiant, qui faciunt ea, et omnes, qui\nconfidunt in eis.\nEt non dixerunt: ubi est dominus, qui ascendere\nnos fecit de terra Aegypti, qui transduxit nos\nper desertum, per terram inhabitabilem et inuiam. per terram sitis etimaginem mortis, per terram, in\nqua non ambulauit uir neque habitauit homo? Pro\n\\'homine\\' LXX filium hominis\\' interpretati sunt et pro \\'imagine\nmortis\\' de Theodotione additum est \\'umbra mortis\\'.\nquod cum\niuxta historiam manifestum sit, illud considerandum secundum\nἀναγωγήν, quod, quamdiu in isto saeculo sumus et de Aegypto\neducimur, paulatim ascendimus et primum deserta transimus\net terram inhabitabilem, quam sanctus inhabitare non debet,\net inuiam, ut difficultatem monstret itineris; per terram\nsitis, ubi semper maiora cupimus nec praesentibus contenti\nsumus, et imaginem siue umbram mortis — semper\nenim in periculo consistimus et ubique diabolus tendit laqueos\nsuos —, per terram. in qua non ambulauit uir, qui\nperfectae in Christo aetatis est — omnes enim resurgemus in\nuirum perfectum, in mensuram aetatis plenitudinis\nChristi —; neque umquam in ea habitat, qui homo dei est siue\n\n\n\n\n\n\n\n\nfilius hominis, sed semper ad maiora festinat.\nex quo perspicuum\nest non esse in uia perfectionem, sed in fine uiae et\nin mansione, quae sanctis in caelestibus praeparatur et quibus\ndicitur: qui statis in domo domini, in atriis domus\ndei nostri. frustra igitur noua ex ueteri heresis suspicatur\nhic perfectam esse uictoriam, ubi pugna est atque certamen et\nincertus exitus futurorum.\nEt induxi nos in terram Carmeli, ut comederetis\nfructum eius et bona illius. et ingressi contaminastis\nterram meam et hereditatem meam posuistis\nin abominationem. <Pro labore durissimi itineris dedi uobis\nomnium rerum abundantiam); hoc quippe significat \\'Carmelus\\',\nqui Hebraice appellatur \\'Chermel\\' et in lingua nostra sonat\n\\'cognitionem cognitionem\\'.\nquomodo autem ille populus terram\nsanctam et omnium rerum fertilem idololatria polluit atque\nuiolauit, sic nos uerae circumcisionis accipientes scientiam\ncomedimus fructum eius et, si neglegentia subrepserit, contaminamus\nterram dei et hereditatem illius abominabilem facimus.\nSacerdotes non dixerunt: ubi est dominus et\ntenentes legem nescierunt me, et pastores praeuaricati\nsunt in me. et prophetae prophetauerunt in\nBahal et idola secuti sunt Post tanta beneficia uerterunt\nin contemtum priuilegia dignitatis, ut sacerdotes dominum\nnon quaererent, ut doctores legis ignorarent eum, qui alios\ndocere debebant, et pastores per neglegentiam praeuaricatores\nfierent et prophetae, qui in populis disputant, non deo loquantur,\n\n\n\n\n\n\nsed idolo. et sua figmenta uenerentur. his autem uerbis utendum\nest aduersum nostri ordinis magistros, qui deuorant\npopulum dei uelut cibum panis et per mala opera non inuocant\ndominum.\nPropterea adhuc indicio contendam uobiscum,\nait dominus, et cum filiis uestris disceptabo. Ne uideatur\npercutere per potentiam, quasi cum paribus ratione contendit\niuxta illud, quod Dauid canit et usurpat apostolus: ut\niustificeris in sermonibus tuis et uincas, cum\niudicaris. quodque posuit \\'adhuc\\', saepe se fecisse testatur,\net quod intulit \\'cum filiis uestris\\', similem ostendit etiam in\nfiliis malorum pertinaciam. occulte autem significat, quod\nantiquam in deum negationem etiam filii eorum in aduentu\ndomini sint secuti\nTransite ad insulas chettim et uidete et in\nCedar mittite et considerate uehementer et uidete, si\nfactam est huiuscemodi: si mutauit gens deos - siue\ndeos suos â€”: et certe ipsi non sunt di. populus uero\nmeus mutauit gloriam suam in idolum siue, de qua ei\nnihil proderit. Conparationem facit eius rei, quae inconparabilis\nest. et uerum deum confert mendacibus.\n\\'ite\\', inquit,\n<ad insulas Chettim), quas uel Italiae uel occidentalium\npartium debemus accipere ab eo, quod terrae Iudaeae Cyprus\n\n\n\n\n\n\ninsula, in qua urbs hoc uocabulo nuncupatur, uicina sit, de\nqua et Zeno, princeps Stoicorum, fuit; Cedar autem regio est\nsolitudinis et Ismahelitarum, quos nunc Saracenos uocant,\ncontra quam huius ipsius prophetae in extremis partibus\ntexitur uaticinium et cuius meminit Dauid dicens: habitaui\ncum habitantibus Cedar; multum peregrinata est\nanima mea.\net est sensus: \\'uel ad occidentem pergite uel\nin solitudinem mittite et uidete, si qua gens hoc fecerit, quod\nuos fecistis. nulla enim earum spreuit deos suos nec ligneos\net lapideos aureorum conparatione mutauit, sed antiquum errorem\nsecuta tenuit, quod a maioribus acceperat; et certe hoc.\ncum nullus eorum deus sit, sed simulacra hominum ficta\nmanu. populus uero meus mutauit mendacio ueritatem et\nidolum mihi praetulit, quod eis necessitatis tempore prode esse\nnon poterit\\'.\npossumus hoc dicere et contra eos, qui maiore\nstudio sequuntur uitia quam uirtutes, quos monet apostolus\ndicens: humanum loquor propter infirmitatem carnis\nuestrae. sicut exhibuistis membra uestra seruientia\ninmunditiae et iniquitati ad iniquitatem,\nita nunc exhibete membra uestra seruientia iustitiae\nin sanctificationem.\nObstupescite, caeli, super hoc, portae eius, desolamini\nuehementer, dicit dominus; duo enim mala\nfecit populus meus me dereliquerunt. fontem aquae\nuiuae, et foderunt sibi cisternas dissipatas, quae con-tinere non ualent aquas. LXX: obstupuit caelum super\nhoc et inhorruit extra modum et uehementer, cetera\nsimiliter. Caelum, cui dictum est: attende, caelum, et loquar\net: audi, caelum, et auribus percipe terra, uidens\ndei praecepta calcata inhorrescit et stuporem dissimulare\nnon potest. omnis enim creatura congemescit et condolet super\npeccatis hominum.\nduo autem populus dei fecit aduersa: primum,\nut relinquerent deum, qui est fons uitae et praeceptum\ndedit dicens: ego dominus deus tuus, qui eduxi te de\nterra Aegypti; secundum, quod in eodem loco scriptum\nest: non sint tibi di in conspectu meo; pro quo secutus\nest daemonas, quos dissipatas cisternas uocat eo, quod\ndei mandata seruare non ualeant.\net hoc attendendum, quod\nfons perpetuus est et uitales habet aquas, cisternae autem et\nlacus uel de torrentibus uel ex aquis turbidis terrae conplentur\net pluuiis. portas autem caelorum illas uocat, de quibus et\nin uicesimo tertio psalmo scriptum est: leuate, portae,\ncapita uestra, et introibit rex gloriae; pro quo LXX\ntranstulerunt: leuate portas, principes, uestras, de\nquibus plenius suo dicetur loco.\nquodque Aquila et Symmachus\n\\'caelos\\', LXX uero et Theodotio \\'caelum\\' interpretati\nsunt, nullum moneat. Hebraicum enim \\'samaim\\' communis est\n\n\n\n\n\n\nnumeri. et tam caeli\\' quam \\'caelum\\' eodem appellantur nomine,\nut Thebae, Athenae, Salonae.\nNumquid seruus est Israhel aut uernaculus?\nPuto ex hoc loco in superbiam elatos saluatori dixisse Iudaeos:\nsemen Abraham sumus et nemini umquam\nseruiuimus; quomodo tu dicis: liberi eritis nescientes,\nquod omnis, qui facit peccatum, seruus peccati sit et\nseruiat unusquisque illi, a quo uincitur. nati ergo de amico\ndei Abraham uitio suo facti sunt quasi filii Cham, cui dictum\nest: maledictus Chanaam, seruus erit fratribus\nsuis.\nQuare ergo est factus in praedam? super\neum rugierunt leones et dederunt uocem suam, posuerunt\nterram eius in solitudinem, et ciuitates illius\nexustae sunt, et non est, qui habitet in eis. Interrogat\nsermo diuinus, ut ipse respondeat.\nleones autem uocat pnncipes\nBabylonis. qui terram eius posuerunt in solitudinem et\nciuitates illius incendio deleuerunt. uel certe iuxta ἀναγωγὴν\nleones intellegamus aduersarias potestates aut hereticorum\nprincipes, qui terram ecclesiae desolantes omnes illius urbes\nheretico incendio uastauerunt et illo igne, de quo scriptum\nest: omnes adulterantes, quasi clibanus corda eorum.\nilli enim uere dant uocem suam et in hoc eodem propheta\nsub perdicis persona clamant et congregant, quae non\n\n\n\n\n\n\npepererunt. faciuntque diuitias non cum iudicio. propterea\nautem urbes illius uastatae et deletae sunt, quia non habent\nhabitatorem deum dicente scriptura: et non est, qui inhabitet\nin eis.\nFilii quaque Mempheos et Taphnas constuprauerunt\nte usque ad uerticem. numquid non istud\nfactum est tibi. quia dereliquisti dominum deum\ntuum eo tempore, quo ducebat te per uiam? Hoc, quod\nnos diximus: eo tempore. quo ducebat te per uiam, in\nLXX non habetur. duas autem urbes maximas Aegypti, Memphin\net Taphnas, nominat earumque dicit filios constuprasse\nIsrahel usque ad uerticem illo sensu, quo Isaias posuit: a\nplanta pedis usque ad uerticem non est in eo sanitas.\ntanta autem fuit libido Aegyptiorum, qui sunt magnis 9\ncarnibus, ut nulli parcerent membro. sed omnia constuprarent.\niuxta litteram refer ad idola Aegyptiorum, iuxta intellegentiam\nspiritalem ad magistros peruersi dogmatis, qui ecclesiae puritatem\nsua polluunt turpitudine. haec autem idcirco euenient\nei, quia dereliquit dominum deum suum, et illo maxime tempore,\nquo ipsum ductorem sequi debuit.\nEt nunc quid tibi uis in uin Aegypti, ut\nbibas aquam Sior? et quid tibi et uiae Assyriorum.\n\n\n\n\n\n\nut bibas aquam fluminis? Pro \\'Sior\\' nos \\'turbidam\\' interpretati\nsumus, quod uerbum Hebraicum significat, pro quo\ncommunis editio habet \\'Geon\\'.\nquia ergo supra filios Mempbis\net Taphnas posuerat, qui constuprauerunt Israhel usque ad\nuerticem, nunc manifestius ipsam Aegyptum nominat. nullique\ndubium, quin Nilus aquas turbidas habeat et quod fluuium\nAssyriorum Eufraten significet dicente scriptura, quod repromissionis\nterra sit a torrente Aegypti usque ad flumen magnum\nEufraten.\nqui autem Christum reliquerint, fontem uitae,\net hereticorum sibi foderint lacus, qui aquas doctrinarum continere\nnon possunt, necesse est, ut leonibus subiaceant, qui\nredigant terram eorum in solitudinem et uniuersas ecclesias\ndestruant, et usque ad uerticem polluantur et bibant aquas\nturbidas et fluenta Assyrii fluminis et aquilonis, unde exardescunt\nmala super terram.\nArguet te malitia tua — siue erudiet te praeuaricatio\ntua — et auersio tua increpabit te. scito et\nuide, quia malum et amarum est reliquisse te dominum\ndeum tuum et non esse timorem mei apud te,\ndicit dominus deus exercituum. Notandum, quod et malitia\nsiue praeuaricatio, postquam satiauerit praeuaricantem\net instar coturnicum usque ad nausiam uenerit, erudiat agentem\npaenitentiam: cui imperatur, ut uideat, quid reliquerit,\n\n\n\n\n\n\nquid secutus sit et quomodo spernens bona et dulcia mala\net amara elegerit.\nhoc autem totum factum est, quia reliquit\ndominum deum suum et timor illius non est apud eum. principium\nenim sapientiae timor domini, quem quia non\nhabuit, malo et amaritudini traditur.\nA saeculo confregisti ingum meum — siue\ntuum —, rupisti uincula mea — siue tua — et dixisti:\nnon sentiam. in omni enim colle sublimi et sub omni\nligno frondoso tu prosterneba ris meretrix siue ibi diffundebaris\nin fornicatione. Quasi ad meretricem loquitur\nIsrahel, quod coniugalia foedera ruperit et dixerit: non sentiam\n— subauditur \\'domino\\' uel \\'marito\\' —, sed in omni colle\nsublimi et sub omni ligno frondoso prostrata fuerit idololatriae;\namoena enim semper et excelsa loca idolis dedicantur.\npotest\nhoc et ad eum dici, qui ab initio Christianus et sacris ex parte\nlitteris eruditus postea desiderio saecularis litteraturae, quae\nsignificatur in collibus, et in amoena eloquentiae, quae in\nfrondosis monstratur arboribus, prosternat se daemonibus, qui\nsub occasione eruditionis et sublimis scientiae polluunt credentium\nanimas et diuaricare faciunt pedes suos omni transeunti.\nEgo autem plantaui te uineam electam, omne\nsemen iterum; quomodo conuersa es mihi in prauum\nninea aliena? LXX: Ego autem plantaui te uineam\nfrugiferam, omnem ueram; quomodo conuersa es inamaritudinem uitis aliena? Pro uinea \\'electa\\' siue \\'frugifera\\'\nin Hebraeo \\'sorec\\' habet, quae in Isaiae cantico ponitur.\nest autem genus uitis optimae, quo surculo et Israhel\ndominus plantasse se dicit et miratur, quomodo semen uerum\nelectaque uinea conuersa sit in amaritudinem et ideo facta\nsit uinea aliena.\nnullusque securus sit, si et plantatio domini\net semen uerum et uinea sorec in tantum suo uitio commutatur,\nut per amaritudinem recedat a domino et fiat uitis\naliena. et in hoc consideranda clementia creatoris, quod, qui\nin euangelio dixit: ego sum uitis uera, discipulis quoque\nsuis dederit et credenti in se populo, ut uitis electa uel uera\nsit, si noluerit in eo, quod plantata est. permanere.\nSi laueris te nitro et multiplicaueris tibi\nherbam borith, maculata es iniquitate tua coram me,\ndicit dominus deus. Pro \\'herba borith\\', quam nos, ut in\nHebraico posita est, uertimus, LXX transtulerunt πόαν, ut\nsignificarent herbam fullonum, quae iuxta ritum prouinciae\nPalestinae in uirentibus et umectis nascitur locis et ad lauandas\nsordes eandem uim habet, quam et nitrum; \\'nitrum\\' autem\nnostrum et \\'herba fullonis paenitentia est. ecclesiasticus quoque\nsermo, qui arguit et increpat et corripit delinquentem, mordacioris\nnitri habet similitudinem.\nqui uero leui peccatorum\n\n\n\n\n\n\nsorde maculatus est, leuioribus purgatur monitis. porro peccata\ngrauia, quae ad mortem trahunt, nec nitro nec herba\nborith dilui possunt, sed grauioribus tormentis indigent. uniuscuiusque\nenim opus, quale sit. ignis probabit et in\nigne reuelabitur. pulchreque addidit: maculata es iniquitate\ntua in conspectu meo, quod, etiamsi hominibus\nmunda uidearis. mihi munda non sis, qui noui conscientias\nsingulorum. unde et in alio loco dicitur: non iustificabitur\nin conspectu tuo omnis uiuens.\nQuomodo dicis: non sum polluta, post Bahalim\nnon abii? uide uias tuas in conualle siue nolle,\nquae Hebraice dicitur \\'ge\\' et a LXX interpretatur πολυάνδριον,\nquod sermone nostro dici potest \\'sepulchrum multitudinis\\'.\n\\'Frustra\\', inquit, <non uis confiteri scelera tua et iactas munditiam,\nquae idololatriae polluta es sordibus, et impudenter\nnegas te coluisse idolum Bahalim. respice conualle filiorum\nEnnom, quod Siloae fontibus inrigatur, et ibi cernes delubrum\nBahal, quem relicto deo uenerata es.\nquodque additur: scito,\nquid feceris, clausos oculos aperit denegantis, ut cernat,\nquod erubescit aspicere. iuxta tropologiam inpudentiam frontis\neorum, qui nolunt sua uitia confiteri, operibus arguamus.\n\n\n\n\n\n\nhuiuscemodi enim homines non ambulant in arta et in angusta\nuia, quae ducit ad uitam, sed in lata et spatiosa, per quam\ningrediuntur plurimi, quae ducit ad mortem. unde et significanter\nπολυάδριον nominata est siue iuxta historiam, quod\nibi interfecta et perdita sit idololatriae malo populi multitudo.\nCursor leuis explicans uias suas, onager\nadsuetus solit udine, in desiderio animae suae adtraxit\nuentum amoris sui; nullus aueriet eam. omnes,\nqui quaerunt eam, non deficient; in menstruis eius\ninuenient eam. LXX: ad uesperam nox eius ululauit,\nuias suas dilatauit super aquas solitudinis, in desiderio\nanimae suae spiritu portabatur, tradita est.\nquis conuertet eam? omnes, qui quaerunt illam, non\nlaborabunt; in humilitate illius repperient eam. Multum\nin hoc loco Septuaginta editio ab Hebraica ueritate discordat;\ntamen utraque habet sensum suum.\nquia supra dixit:\nnon sum polluta, et quasi ad mulierem, quae turpiter se\ngesserat, loquebatur. describit fornicationem eius. \\'quomodo\\',\ninquit. \\'caprea leuis\\' — quam nos genere communi \\'cursorem\\'\ndiximus significantiusque Aquila, Symmachus et Theodotio\nuertere ὸρομὰς ϰούϕη — (explicat uias suas et uelox fertur ad\npabula. et sicuti onager adsuetus in solitudine trahit in desiderio\nanimae suae uentum uel spiritum amoris sui\\' — uno\n\n\n\n\n\n\nenim apud Hebraeos nomine \\'ruha\\' et \\'uentus\\' appellatur et\n\\'spiritus\\' —, \\'sic et Israhel siue Hierusalem toto impetu ad\ndesiderium libidinis ferebatur et omni idolorum amore feruebat,\nnullusque est. qui eam suis possit monitis ab hoc impetu\nauertere, non quo inpossibilitas hoc fecerit prophetarum,\nsed malitia peruersa cupientis\\'. quicumque eam.\nait, quaesierint,\nnon magnopere laborabunt; in menstruis\net in inmunditia eius inuenient eam, pro quo Aquila\nνεμηνίαν, hoc est \\'Kalendas\\', Symmachus \\'mensem\\', LXX et\nTheodotio \\'humilitatem\\' interpretati sunt. porro iuxta Septuaginta\nhic sensus est: meretrix Hierusalem iuxta illam mulierem,\nquae in Prouerbiis describitur, ad uesperam ululabat uoce\nsua et amatores ad libidinem prouocabat, aperiebat uias turpitudinis\nsuae et diuaricabat pedes omni transeunti. erat\nautem locus amoenitatem habens aquarum fluentium, qui delectabilior\nfit, quando in circuitu solitudo est. ut nullus uideat\nfornicantem.\nin desiderio, inquit, animae suae ἐπνευ-\nματοϕορει̃το siue peruerso spiritu ducebatur siue\ntrahebat amoris refrigerium uel certe canebat turpitudinis\nsuae carmina. tradita est, inquit, uitiis suis et libidini,\nnullus eam conuertere poterit. omnes, qui uoluerint eam\ninuenire, in turpitudinis humilitate repperient, ut numquam\npossit uoluptatis amore satiari.\nProhibe pedem tuum a nuditate et guttur\ntuum a siti. et dixisti: desperaui, nequaquam faciam;\nadamaui quippe alienos et post eos ambulabo. LXX: conuerte pedem tuum a uia aspera et guttur tuum a\nsiti. quae dixit: uiriliter agam, quoniam dilexit alienos\net post eos ambulauit. Pascha facturi calciamenta\nhabere iubentur in pedibus.\net apostolus calciatos praedicat\npedes eorum, qui euangelio praeparantur, ne, dum per saeculi\nhuius solitudinem gradiuntur, uenenatis pateant animantibus,\nquae debent euangelico pede calcari et conteri. guttur prohibemus\na siti, quando saluatoris praecepta suscipimus dicentis:\nqui sitit, ueniat ad me et bibat. quae desperatione meliorum\nnegauit se facturam, quod dominus imperauit, causamque\nexposuit dicens: adamaui alienos et illos sequar,\ninpudenti confessione putans se crimina deuitare.\nporro iuxta\nSeptuaginta uia peccatorum aspera est, quae a domino conuertitur\nin uiam planam. quicumque hereticos sequitur, horum\nuersuum notetur elogio, quod dixerit: desperaui - siue\nin malo proposito agam uiriliter â€” et in meo confortabor\nerrore. necesse autem est, ut, qui alienam ecclesiastico doctrinam\nsequitur, alienos diligat et eorum sequatur uestigia,\nuel daemonas uel hereticorum principes, qui a deo alieni\nsunt.\nQuomodo confunditur fur, quando deprehenditur,\nsic confusi sunt domus Israhel, ipsi et reges\neorum, principes et sacerdotes et prophetae eorum.\n\n\nQuamuis sit inpudens et procax uultus furantium, tamen erubescit,\ncum in furto fuerit deprehensus. et Israhel ergo dicens\nligno: pater meus est tu, et lapidi: tu me genuisti,\nut eos uocaret parentes, quos ipse fabricatus est, confunditur,\ncum in sua idololatria fuerit deprehensus.\net ne putemus eum\nhoc de plebe dicere, reges ponit et principes et sacerdotes et\nprophetas eorum. utamur hoc testimonio, si quando principes\nnostri et hi, qui in ecclesia putantur duces, in peccatis turpibus\nfuerint deprehensi.\nUerterunt ad me tergum et non faciem.\nQui proiciunt sermones dei retrorsum, ipsi uertunt contra eum\ntergum suum et non faciem. quando magister enim praecipit,\noboedientis indicium est, si demisso contra audiat capite; sin\nautem uertat tergum. signum est contemnentis, ut in alio loco\nscriptum est: et uerterunt ad me scapulam recedentem.\n(in tantum.\\' inquit deus, \\'mea contemsere praecepta, ut\nne audire quidem uoluerint, sed tumorem animi gestu corporis\nnidicarint\\'.\nEt in tempore adflictionis suae dicent:\nsurge et libera nos. Qui per beneficia non senserunt, per\ntormenta sentiant deum.\nUbi sunt di tui, quos fecisti tibi? surgant\net liberent te in tempore adflictionis tuae.. inpudens\npostulatio tempore necessitatis et angustiae ab eo quaerere\n\n\n\n\n\n\n\n\n\n\nauxilium, quem in pace contemserint. legendumque increpantis\naffectu: liberent te di tui, quos fecisti tibi, ut, cum deus\ncreator sit hominum, homo fecerit deum, probet necessitas; quid\npossint, quos securus ante coluisti.\\'\nSecundum numerum ciuitatum tuarum\nerunt di tui, Iuda. Uel eosdem uel singulos atque diuersos singulae\nciuitates colebant deos, ut nec in impietate uiderentur\nhabere consensum, sed pugnans contra se superstitio diuersum\nsequeretur errorem. quodque sequitur: et iuxta numerum\nuiarum Hierusalem immolabant Bahal, a Septuaginta\nadditum est.\nQuid uultis mecum indicio contendere? omnes\ndereliquistis me, dicit dominus. Prona est ad excusationem\nsui humana peruersitas, ut, quicquid merito sustinent,\niniuste sustinere uideantur et propriam culpam referant ad\niudicium dei. \\'frustra\\', igitur ait, \\'obtenditis querimonias et\niniquum causamini iudicem, cum impietatis uestrae sit, quod\npatimini\\' quodque sequitur: et omnes inique egistis in\nme. similiter et a Septuaginta additum est.\nSine causa percussi filios uestros; disciplinam\nnon receperunt, pro quo posuere Septuaginta: non\nrecepistis. Sensusque est in Hebraico: \\'ipsi, qui percussi\nsunt, disciplinam recipere noluerunt,\\' in LXX uero: \\'ideo percussi\nfilios uestros, ut illorum nece uos erudiremini. et ne\n\n\n\n\n\n\nforsitan diceretis: peccantes corripere noluisti, plagis discite\nfiliorum uestrorum, quod austeriore uos cupierim curare medicamine.\\'\nDeuorauit gladius uester prophetas uestros.\n\\'Non meos, sed uestros prophetas, nequaquam mens. sed uester\ngladius deuorauit, quem sustinuistis peccatis uestris). porro\nSeptuaginta non habent \\'uester\\', sed simpliciter interpretati\nsunt: deuorauit gladius prophetas uestros, \\'ut ostendatur\nuel hostilis gladius uel gladius mens, per quem uestra\npeccata confodi.\\'\nQuasi leo uastator generatio uestra. LXX:\n.\nquasi leo uastator. et non timuistis. \\'Gladius\\', inquit.\nqui deuorauit prophetas uestros\\' — hau dubium, quin Bahal\net idolorum ariolos significet —, \\'instar leonis uniuersa uastauit,\net tamen uestra generatio, quae paucorum interfectione\ndebuerat emendari, omnis perseuerauit in scelere\\'.\niuxta Septuaginta\nuero hic sensus est: \\'sic gladius domini, qui aduersariorum\ngladium demonstrauit, deuorauit atque lacerauit\npseudoprophetas uestros quasi leo, qui auidissimus repertam\npraedam lacerat, et tamen nec prophetarum uestrorum supplicio\npotuistis ad meliora conuerti.\\'\nUidete uerbum domini: numquid solitudo\nfactus Sum Israheli aut terra serotina? quare ergodixit populus meus: recessimus, non ueniemus ultra\nad te? LXX: audite uerbum domini: haec dicit dominus:\nnumquid solitudo factus sum Israheli aut terra\nplena sentium, quia dixit populus meus: non sentiemus\nnec- ueniemus ad te? Et Moses uidebat uocem dei, et\nIohannes apostolus uerbum dei uidisse et adtrectasse se dicit.\nmiratur autem, quomodo populus Israhel deum habuerit quasi\nsolitudinem, cum idola quasi celebritatem urbium sit secutus.\nterra serotina est, quae imbres non recipit doctrinarum nec\neuangelii disciplinam, plenaque sentium, quia exculta non\nfuerat. populus ergo quondam dei in eo sceleratior, quod\nrecessit a domino et non uult ultra reuerti ad deum suum.\ngrandis offensa nolle placare. quem offenderis.\nNumquid obliuiscetur uirgo ornamenti sui,\nsponsa fasciae pectoralis suae? populus uero meus\noblitus est mei diebus innumeris. Per haec discimus\nsponsum esse Christum uirginis ecclesiae, quae non habet\nmaculam neque rugam. si autem ipse est sponsus, ipsius\nuerba sunt, de quo loquitur et Iohannes Baptista: qui habet\nsponsam, sponsus est.\nornamentum ergo suum perdit, qui\nrecedit a domino. et amittit intellegentiam doctrinarum, quae\nsignificatur in pectore. unde et Iohannes euangelista recumbit\nsuper pectus domini, et sacerdotibus inter cetera separatur\npectusculum uictimarum. quanto autem maior est numerus\n\n\n\n\n\n\ntemporum, quibus obliuiscimur deum, tanto maior poena\n>.h-peccati, quod nec longitudine saeculorum potuerit edomari.\nQuid niteris bonam ostendere uiam tuam\nad quaerendam dilectionem? quae insuper et malitias\ntuas docuisti uias tuas, et in alis â€” siue in manibus\n- tuis inuentus est sanguis animarum pauperum\net innocentium. non in foueis inueni eos, sed in omnibus\nistis siue sub omni quercu.\nTrustra\\', inquit, lte cupis\nuerborum arte defendere et quasi bona ostendere opera tua,\nut merearis dilectionem, quae insuper etiam alios docuisti\nuias tuas et exemplo fuisti omnibus malorum operum. et in alis\nquippe — siue in manibus — tuis inuentus est sanguis\ninnocentium, quos idolis immolasti siue quorum animas\nperdidisti sacrificiorum similitudine).\n\\'pauperes\\' de Hebraico\nposuimus, qui in LXX non habentur. \\'hos autem,\\' inquit,\npauperes et innocentes non inueni in foueis interfectos\\' —\nquod solet plerumque accidere latronum insidiis —,\\'sedinomnibus,\nquae supra memoraui, siue sub quercu\\' — quae\nHebraice dicitur \\'ella,\\' quae quidem et \\'ista\\' significat, ut sit\nsensus: (in omnibus istis siue sub quercu atque terebintho\\' —,\n\\'sub cuius umbra et frondibus quasi in amoenis locis idololatriae\nsceleribus fruebaris\\'.\nEt dixisti: absque peccato et innocens ego\nsum, et propterea auertatur furor tuus a me. ecce\nego indicio contendam tecum eo. quod dixeris: non\npeccaui. quam uilis es facta nimis — siue quoniamcontemsisti nimis - iterans uias tuas! His utendum\nest aduersum eos, qui nolunt sua peccata cognoscere, sed in\ntempore adflictionis et angustiae dicunt se iniuste sustinere,\nquae sustinent, magisque prouocant iram dei, dum alterum\nmaiusque peccatum sit non lugere, quod fecerint, sed uanas\nexcusationes obtendere peccatorum.\niudicio, inquit, contendam\ntecum pro eo, quod dixeris: non peccaui, quasi\nmaius quippiam sit hoc peccato aliud habere in conscientia,\naliud sermone proferre. audiat noua ex ueteri heresis iram dei\nesse uel maximam nolle peccatum humiliter confiteri, sed impudentem\niactare iustitiam.\nEt ab Aegypto confunderis, sicut confusaes ab Assur: nam et ab ista egredieris, et manus tuae\nerunt super caput tuum. quoniam contriuit dominus\nconfidentiam — siue spem — tuam, et nihil in ea habebis\nprosperum. Ut Aegyptiorum impetum declinarent, coufugiebant\nad Assyrios, quorum cassum fuit praesidium; uictos\nenim eos ab Aegyptiis legimus. rursum ut iram Assyrii fugerent,\nAegyptiorum adiutorio nitebantur, quos ab Assyriis superatos\nnarrat historia.\nincrepantur ergo, quod omissa spe in\ndeum hominum nitantur auxilio, quod omne contritum est et\nita subuersum. ut nihil in eo utilitatis ualeant repperire.\nunde ait: et ab ista egredieris, hoc est ab Aegypto,\n\n\n\n\n\n\nsicut egressa es ab Assyriis, et manus tuae erunt super\ncaput tuum, lugebisque te frustra ab Aegyptiis exspectasse\npraesidium. recordemur historiae, quando ab Amnon, fratre\nsceleratissimo, corrupta et uiolata Thamar supra sparsum\ncaput cinere manus posuerit et ita reuersa sit in domum\nsuam.\nUulgo dicitur — pro quo LXX tantum dicitur\ntranstulerunt —: si dimiserit uir uxorem suam et recedens\nab eo duxerit uirum alterum, numquid reuer-.\ntetur adeam ultra? numquid non polluta et contaminata\nerit mulier illa-siue terra illa —? et tu fornicata\nes cum amatoribus multis siue pastoribus. Uerbum\nenim uerbum\\', quod quattuor litteris scribitur \\'res, ain, ioth.\nmem), et \\'amatores\\' et \\'pastores\\' utrumque significat et, si\nlegamus \\'rehim\\', \\'amatores\\' sonat, si \\'rohim\\', \\'pastores\\'.\nTamen reuertere ad me, dicit dominus siue et\nreuertebaris ad me, dicit dominus. In Hebraeo etiam\npost fornicationem suscipit paenitentem et hortatur, ut reuertatur\nad se; in Septuaginta uero non prouocat ad paenitentiam,\nsed arguit inpudentiam meretricis, quod post adulterium\nreuerti audeat ad maritum.\nquodque ait: et contaminata\nerit mulier illa, pro quo in Hebraico \\'terram\\' legimus,\nrelinquit exemplum et manifestius de terra loquitur Israhel,\nquae adulterae mulieri conparatur. utamur hoc testimonio\n\n\n\n\n\n\naduersum eos. qui fidem domini relinquentes et hereticorum\nerroribus praepediti post multas fornicationes et deceptionem\nanimarum simulant se reuerti ad pristinam ueritatem.\nnon ut deponant uenena pectoris, sed ut ceteris insinuent.\nLeua oculos tuos in directum et uide, ubi non\nprostrata sis: in uiis sedebas exspectans eos quasi\nlatro in solitudine siue quasi cornix deserta. Pro\n\\'latrone\\' et \\'cornice\\' in Hebraeo \\'arabe\\' scriptum est, quod potest\net \\'Arabus\\' significare, quae gens latrociniis dedita usque\nhodie incursat terminos Palestinae et descendentibus de Hierusalem\nHierichum obsidet uias, cuius rei et dominus in\neuangelio recordatur.\n\\'eleua igitur oculos tuos, o Hlerusalem,\net huc illucque circumspice et uide, ubi non fornicatione\nprostrata sis. quomodo enim solent latrones ad\nuesperam et in desertis locis uiatoribus insidias tendere, sic\ntu iuxta fornicariam Prouerbiorum sedebas in uiis ad uesperam,\nut concubitu tuo animas interficeres fornicantium: propter\nquod uniuersa.\ntelTa polluta est in fornicationibus tuis\\'. significanterque\niuxta ᾶναγωγὴν bis, qui hereticos errores deserere\nse promittunt, praecipitur, ut leuent oculos in directum. nisi\nenim recta uidere coeperint, prauitatem pristinam damnare non\npossunt.\nLL polluisti — siue interfecisti — terram\nfornicationibus tuis et in malis tuis. quamobrem\n\n\n\n\n\n\nprohibitae sunt stillae pluuiarum et serotinus imber\nnon fuit siue et habuisti pastores multos in\noffensionem tui. Interfecta est terra siue polluta propter\ninterfectionem eorum. qui idololatriae fornicatione perierunt:\nunde ablata est omnium rerum benedictio. ut paterentur siccitatem\nsermonis dei. siue habuit pastores, per quos offenderet\ndeum, ut, qui magistri esse debuerant, ut alios ab errore pro\nbiberent, auctores impietatis exstiterint.\nFrons mulieris meretricis facta est tibi, noluisti\nerubescere. LXX: facies meretricis facta est tibi,\nsine rubore facta es ad omnes. Quia supra dixerat: non\npeccaui et magis peccauerat sua scelera denegando, idcirco\nnunc arguit quasi mulierem procacem et nimiae inpudentiae,\nut non ad unum et alterum procaci uultu feratur, sed nullum\nerubescat. utamur hoc sermone aduersum hereticorum\nconciliabulum. qui in suis erroribus gloriantur.\nErgo saltim amodo uoca me: pater meus, dux\n\nuriginitatis meae es tu; numquid irasceris in perpetuum\naut perseuerabis in finem? Erubescant heretici,\nqui nolunt ad meliora conuerti nec regredi ad patrem creatorem\nsuum, et audiant: saltim amodo uoca me: pater\nmeus, dux uirginitatis meae es tu.\nipse despondit animam\nuestram amplexibus suis et docet, quomodo orare debeat\net agere paenitentiam. quanto autem ille clementior, qui salutis\npost fornicationem ostendit uiam, tanto miserior meretrix, quae\n.-non uult post uulnera recipere sanitatem.\nEcce locuta es et fecisti mala et potuisti. \\'Pro\nuerbis paenitentiae uerbis superbiae blasphemasti et inplesti\n\n\n\n\n\n\nmalam cogitationem tuam et ostendisti contra uirum fortitudinem\ntuam, ut possis facere, quod sermone tractasti..\nEt dixit dominus ad me in diebus Iosiae regiss: numquid uidisti, quae fecerit auersatrix Israhel?\nabiit sibimet super omnem montem excelsum et subter\nomne lignum frondosum et fornicata est ibi. et dixi.\ncum fecisset haec omnia: ad me conuertere, et nonest reuersa.\net uidit praeuaricatrix soror eius Inda,\nquia pro eo. quod moechata est auersatrix Israhel.\ndimisissem eam et dedissem ei libellum repudii; et\nnon timuit praeuaricatrix Inda, soror eius. et abiit\net fornicata est etiam ipsa et facilitate fornicationis\nsuae contaminauit terram et moechata est cum lapide\net ligno. et in omnibus his non est reuersa ad\nme praeuaricatrix soror eius Iuda in toto corde suo. sed in mendacio, ait dominus.\nAliorum tormenta aliorum\nremedia sunt, cumque punitur homicida, recipit quidem ipse,\nquod fecit, sed alii deterrentur a scelere. decem igitur tribubus,\nquae appellabantur Israhel, captis ab Assyriis Mediamque\ntranslatis duae tribus, Iuda et Beniamin, quae debuerant\nsimilia formidare et tota ad deum mente conuerti, uicerunt\ndecem tribuum scelera et in tantum idola sunt secutae, ut\nin templo dei statuam Bahal ponerent, quae in Hiezechiele\nuocatur idolum ad zelum et aemulationem domini conlocatum.\nloquitur autem sub figura duarum sororum, quia de una sunt\n\n\n\n\n\n\nAbraham et Isaac et Iacob stirpe generatae, et priorem auersatricem,\nsequentem praeuaricatricem uocat. illa enim deum\npenitus auersata est statim adoratis in Dan et Bethel uitulis\naureis, ista autem, apud quam erat templum et ueri dei religio,\nimitatione germanae paulatim recessit a domino et idcirco\npraeuaricatrix dicitur. secundum ἀναγωγήν autem de\n1\nhereticis prophetia est, qui, falsi nominis scientiam dum se\narbitrantur heretica subtilitate sectari, ascendunt montem superbiae\net carnis huius uoluptatibus deliniti sub omni ligno\nfrondoso et amoeno exponunt fornicationem suam. qui cum\ntradantur diabolo in interitum carnis, frequenter euenit, ut\ndomus Iuda, id est confessionis et uerae fidei, nequaquam\nterreatur exemplo, sed multo maiora committat et facilitate\nfornicationis suae contaminet terram ecclesiae et moechetur\ncum lapide et cum ligno ea sequens dogmata, quae aduersaria\ndeo sunt.\nsin autem ecclesiasticus uir corrigere uoluerit\nerrantem et putridas resecare carnes et ad paenitentiam retrahere\neos, qui secuti fuerant falsitatem, ac nihilominus illi\nsub specie ecclesiasticae ueritatis antiquum sequantur errorem,\ndici potest de eis: in omnibus his non est reuersa ad\nme praeuaricatrix Iuda in toto corde suo, sed in\nmendacio. fit autem haec prophetia Iosiae temporibus, regis\n..--iusti, sub quo et Hieremias exorsus est prophetare.\nEt dixit dominus ad me: iustificauit animam\nsuam auersatrix Israhel conparatione praenaricatricis Iuda. \\'Iustior,\\' inquit, est Israhel conparatione Iudae, quia\nilla statim in principio periit, haec illius cruciatibus potuit\nemendari\\'. attendat noua ex ueteri heresis, quod Israhel conparatione\npeioris iustificata dicatur. nec mirum hoc de unius\ngentis sororibus, cum Sodoma quoque conlatione Hierusalem\niustitiae nomen accipiat dicente domino per Hiezechiel: instificata\nest Sodoma ex te\\', et publicanus Pharisaei conparatione\nfit iustus.\nUade et clama — siue lege — sermones istos\ncontra aquilonem et dices: reuertere, auersatrix Israhel.\ndicit dominas, et non auertam — siue firmabo —\nfaciem meam a nobis — siue super nos —, quia\nsanctus — siue misericors — ego sum, dicit dominus,\net non irascar in perpetuum. uerumtamen scito iniquitatem\ntuam, quia in dominum deum praeuaricata\nes. — siue impie egisti — et dispersisti — siue effudisti\n— nias tuas alienis sub omni liquo frondoso\net uocem meam non audisti, ait dominas.\nUerbum Hehraicum\n\\'carath\\' et \\'uoca\\' siue \\'clama\\' et \\'lege\\' intellegitur,\nunde Aquila et Symmachus \\'clamita\\'. LXX et Theodotio \\'lege\\'\ninterpretati sunt. ad aquilonem autem et contra Babylonem\natque Assyrios sermo dirigitur, ad decem et ad duas tribus,\net earum reuersio praedicatur. \\'et non auertam\\', inquit, \\'faciem\nmeam a uobis siue non firmabo faciem meam\ncontra uos, ut nequaquam uos austeritate iudicis, sed\nuultu misericordiae suscipiam.\nsanctus enim et misericors\n\n\n\n\n\n\nsum. ut non recorder ultra iniquitatis uestrae nec meminerim,\nquod a domino recessistis et pro illo uos idola delectarint\net fornicatae sitis sub omni ligno umbroso atque frondoso\\'.\nquod quidem et ad hereticos uel in ecclesia neglegentes dici\nconuenit, qui cotidie per ecclesiasticos uiros ad paenitentiam\nprouocantur et quibus proprie aptari potest: et uocem\nmeam non audistis.\n\\' omnis autem hereticus habitat in aquilone\net calorem fidei perdidit nec audire potest illud apostoli:\nspiritu feruentes et, quia se uoluptatibus tradidit,\nrecessit a domino et dispersit uias suas alienis dogmatibus\net uoluptatem secutus est. nulla enim heresis nisi propter\ngulam uentremque construitur, ut seducat mulierculas oneratas\npeccatis semper discentes et numquam ad scientiam\nueritatis peruenientes, de quibus uere dicitur: qui deuorant\npopulum meum uelut escam panis, et quos Christus\nnotat deuorantes domos uiduarum.\n\\'cumque,\\' inquit, misertus\ntui fuero, ne iustum esse te putes, sed semper memento\niniquitatis tuae et scito, quia in dominum fornicatus sis, et\nsuperbiae colla demitte, ut, qui offendisti per adrogantiam,\nplaces deum per humilitatem\\'. illi autem, quod supra diximus:\net non firmabo faciem meam super uos,\nillud propheticum conuenit: auerte faciem tuam a peccatis\nmeis et omnes iniquitates meas dele.\nconuertimini, filii reuertentes — sine uagi\net recedentes —. dicit dominus, quia ego uir uester\n— sine dominabor uestri —, et adsumam nos, unum\nde ciuitate et duos de cognatione, et introducam uos\nin Sion et dabo uobis pastores iuxta cor meum, et\npascent uos scientia et doctrina. cumque multiplicati\nfueritis et creueritis in terra in diebus illis, ait dominus,\nnon dicent ultra: arca pacti — uel testamenti —\ndomini, neque ascendet super corneque recordabuntur\nillius, nec nisitabitur nec fiet ultra.\nIudaei impletum hoc\nputant post reuersionem ex Babylone sub Cyro. rege Persarum,\net Zorobabel, filio Salathiel. etiamsi non omnes reuersi\nsint; hoc significari: adsumam unum de ciuitate et\nduos s de cognatione. sed melius in aduentu Christi, quando\nreliquiae saluae factae sunt dicente et exponente apostolo:\nnisi dominus sabaoth nobis reliquisset semen,\nquasi Sodoma essemus et similes Gomorrae fuissemus.\ntunc introducti sunt in Sion. de qua scriptum est:\ngloriosa dicta sunt de te. ciuitas dei. et dati sunt\npastores iuxta cor eius. apostoli et apostolici uiri, et pauerunt\ncredentium multitudinem non in Iudaicis caerimoniis, sed in\nscientia Christi atque doctrina et in toto orbe praedicatione\neuangelii seminata.\nnequaquam in area domini, quae custos\nfuit legis Mosaicae, habebunt fiduciam, sed ipsi erunt templum\n\n\n\n\n\n\ndei nec iuxta errantes X azareos abolitis sacrificiis inseruient.\nsed spiritalem cultum sectabuntur. alii uero hoc in fine temporum\nintellegunt, quando subintrante plenitudine gentium omnis Israhel\nsaluus fiet.\nIn tempore illo uocabunt Hierusalem solium\n\ndomini, et congregabuntur ad eam omnes gentes in\nnomine domini in Hierusalem et non ambulabunt post\nprauitatem cordis xlii pessimi. Nequaquam dominus sedebit\nsuper aream testamenti et cherubim, cui prius ab illo\npopulo dicebatur: qui sedes super cherubim, manifestare,\nsed omnes perfecta mente credentes erunt thronus dei.\nuel certe melius totum de ecclesia intellegendum, quando\ncongregantur omnes gentes in nomine domini in Hierusalem.\nin qua est uisio pacis, et nequaquam ambulant post prauitatem\ncordis sui pessimi, ut faciant, quae desiderant, nec suos\nsequuntur errores, sed dicunt cum propheta: adhaesit anima\nmea post te. suscepit me dextera tua.\nIn diebus illis ibit domus Iuda ad domum\nT 7 >\nIsrahel, et uenient simul de terra aquilonis ad terram,\nquam dedi patribus uestris. Hoc proprie in Christi\nconpletur aduentu. quando de duodecim simul tribubus euangelio\ncrediderunt relinquentes terram aquilonis durissimi\nfrigoris et a diaboli imperio recedentes tunc receperant terram\nrepromissionis, quam pollicitus fuerat patribus eorum,\nAbraham, Isaac et Iacob. edidi nuper paruam libellum de terra\nrepromissionis.\nEgo autem dixi : quomodo siue ponam te in\nfiliis et tribuam tibi terram desiderabilem, hereditatem\npraeclaram exercituum gentium! dixi: patrem\nuocabis me et post rite ingredi mora. cessabis\nPro \\'hereditate praeclara exercituum gentium\\', quam Septuaginta\ntranstulerant: hereditatem nominatam dei omnipotentis\ngentium, Theodotion significantius transtulit:\nhereditatem inclytam fortitudinis robustissimi\ngentium Christum significans, qui ductor et dominus est\nuniuersarum gentium suo nomini passionique credentium.\nipse\ndixit ad Israhel: patrem uocabis me, et: qui credit in\nme, credit in patrem. ipse pollicitus est: \\'ponam te in\nfiliis, in numero scilicet filiorum meorum, qui mihi de\ngentium populo crediderunt et quibus dedi terram desiderabilem).\nquotquot enim receperunt eum, dedit eis potestatem,\nut filii dei fiant.\nSed quomodo si contemnat mulier amatorem\nsuum, sie contemsit me domus Israhel, dicit dominus.\nChristi uox est iuxta populum Iudaeorum, cui dixerat: ponam\nte in filios et dabo tibi terram desiderabilem,\net patrem uocabis me et post me ingredi non cessabis.\ncquomodo/ inquit, \\'mulier contemnit non uirum, sed\namatorem, si semel commixta fuerit cernens illum suae libidini\nseruientem et in se mutatam legem esse naturae, per\nquam uiro quondam subiecta fuerat dicente domino: et ad\n\n\n\n\n\n\nte conuersio eius, sic domus Israhel, hoc est populus\nIudaeorum, contemsit dominum saluatorem in perniciem\nsuam.\nUox in uiis — siue in labiis — audita est.\nploratus et ululatus filiorum Israhel, quoniam iniquam\nfecerunt uiam suam, obliti sunt domini dei\nsui. conuertimini. filii reuertentes, et sanabo auersiones\n— siue contritiones — uestras, pro quo Symmachus\ntranstulit conuersiones. Libenter deus suscipit paenitentes\net occurrit filio inopia et squalore confecto statimque\ninduit pristinis uestibus et reddit gloriam reuertenti ita dumtaxat,\nut reuertatur in ploratu et ululatu.\nsuo enim uitio fecit\niniquam uiam suam et oblitus est domini dei et patris sui,\nad quos prophetalis sermo nunc loquitur: conuertimini,\nfilii reuertentes. \\'quos idcirco filios uoco. quia intellectis\npeccatis uestris in ploratu atque ululatu reuertimini ad parentem.\ncumque uosÌ› ait, \\'reuersi fueritis ad dominum. sanabit\nomnes contritiones uestras siue auersiones, quibus a domino\nrecesseratis, uel certe conuersiones\\'.\nquamuis enim propria\nuoluntate ad dominum reuertamur, tamen. nisi ille nos traxerit\net cupiditatem nostram suo roboranerit praesidio, salui\nesse non poterimus. intellegamus hoc et de Iudaeorum populo\nad dominum reuertente et de hereticis, qui dominum reliquerunt.\nEcce nos uenimus ad te; tu enim es dominus\ndeus noster. uere mendaces erant colles et multitudo\n— siue fortitudo — montium, uere in domino deo\nnostro salus Israhel. Dicat hoc paenitens et omnem\nsuperbiam derelinquens et multitudinem siue altitudinem\n\n\n\n\n\n\n\n\n\n\nmontium et collium. per quam superbiebat contra deum, et\nhumilitate prostratus loquatur: uere in domino deo nostro\nsalus Israhel.\nConfusio comedit laborem patrum nostrorum\nab ab adulescentia nostra, greges eorum et armenta eorum,\nfilios et filias eorum. Omnes hereticorum labores,\nde quibus scriptum est: defecerunt scrutantes scrutinio.\nab adulescentia eorum, quos deceperant, filios et filias\neorum, qui in heresi profecerant uel tantum luxuria tenebantur,\noppressit nostra confusio. unde inferunt:\nDormiemus in confusione nostra et operiet\nnos ignominia nostra, quoniam deo nostro peccauimus\nnos et patres nostri ab adulescentia nostra usque\nad hanc diem, et non audiuimus uocem domini dei\nnostri. Hoc loquatur Israhel. qui suum dominum non audiuir.\nhoc omnis hereticus. qui agit paenitentiam; et tamen pars salutis\nest sua confiteri et nosse peccata. \\'dic\\' inquit, \\'tu prius iniquitates\ntuas, ut iustificeris\\'.\nuere enim lsrahel dimisit\nChristum dominum deum suum et in eo peccauit non solum\nillo tempore, quando est nisus in carne. sed et ante aduentum\nillius.unde dicunt: \\'nos et patres n ostri ab adulescentia\nnostrausquead hancdiemetnon audiuimus uocem\ndei nostri, qui nostris patribus loquebatur: si crederetis\nMosi, crederetis et mihi; de me enim ille scripsit.\nSi reuerteris, Israhel, ait dominus, ad me\nconuertere, pro quo Septuaginta transtulerunt: si conuer-\n\n\n\n\n\n\nsus lucri! Israhel, dicit dominus, ad me, conuertetur.\nEt est sensus: (si ad me fuerit reuersus, reuertetur de captiuitate\\',\nsiue aliter: (cum optulerit, quod habet\\'. qui enim\nhabet. dabitur ei; qui autem non habet. etiam id\nquod habere uidetur, auferetur ab eo.\nporro iuxta\nHebraicum hic sensus est: (si reuerteris ad me, Israhel. et\nsemel salutem desideras et peccasse te dicis et uocem domini\ntui non audisse, plene conuertere; crede, quem negasti, et tunc\nerit plena conuersio\\'.\nSi abstuleris offendicula fila a facie mea,\nnon commoueberis. Quando ergo mouemur et dicimus:\nmei autem paene moti sunt pedes, non imbecillitate\nnaturae hoc patimur, sed quia ponimus offendicula et idola\nnostra contra dominum.\nEt iurabis: uiuit dominus in ueritate et in\n\nindicio et in iustitia, et benedicent eum gentes ipsumque\nlaudabunt. Et quomodo euangelium iurare nos prohibet?\nsed hic \\'iurabis\\' pro confessione dicitur et ad condemnationem\nidolorum, per quae iurabat Israhel. denique auferuntur\noffendicula et iurat per dominum.\nquodque dicitur: uiuit\ndominus. in testamento ueteri iusiurandum est ad condemnationem\nmortuorum, per quos iurat omnis idololatria.\nsimulque animaduertendum, quod iusiurandum hos habeat comites:\nueritatem, iudicium atque iustitiam; si ista defuerint.\nnequaquam erit iuramentum, sed periurium. \\'cumque,\\' ait, \\'et\nhoc fecerit Israhel et per apostolos magister fuerit gentium.\ntunc benedicent siue benedicentur in eo omnes gentes et ipsum\nlaudabunt, quod salus processerit ex Israhel\\'.\nHaec enim dicit dominus uiro Iuda et Hierusalem:\nnouate uobis bis nonale et nolite serere\nsu per spinas; circumcidimini domino et auferte\npraeputia cordium uestrorum, uiri Iuda et habitatores\nHierusalem. ne forte egrediatur ut ignis\nindignatio mea et succendatur et non sit, qui extinguat\npropter malitiam cogitationum — siue\nadinuentionum — uestrarum.\nPro eo, quod nos diximus:\ncircumcidimini domino et auferte praeputium\ncordium uestrorum, Symmachus posuit: purificamini\ndomino et auferte malitias cordium uestrorum\ncircumcisionem emundationem et praeputia uitium intellegens.\nhoc autem praecipitur uiris Iuda et Hierusalem, qui ueram\nsectantur fidem et habitant in ecclesia, ut non seminent super\nspinas, quas euangelicus sermo significat, quae suffocent sementem\ndei, sed prius nouale faciant et omnes suffodiant\nuepres sentesque auferant. ut munda semina munda arua\nsuscipiant.\nhoc est, quod in alio loco dicitur: ne miseritis\nmargaritas uestras ante porcos et ne detis sanctum\ncanibus. quomodo enim potest dei audire sermonem\net concipere semina et fructum facere, cuius animus aerumnis\nmundi plenus est? quodque sequitur: circumcidimini domino\net auferte praeputia cordium uestrorum,\nnulli alii praecipitur nisi uiro Iuda et habitatori Hierusalem,\nut deserant occidentem litteram et sequantur spiritum uiuificantem.\n*si enim hoc\\', inquit, \\'non feceritis, egredietur ut ignis\n\n\n\n\n\n\nindignatio mea et succendetur et non erit, qui extinguat\\'. ideo\nautem monet et ante praedicit, ne facere conpellatur, quod et in\nNineuitis probamus, quibus praedicta sententia est, ut imminentem\nfurorem paenitentia declinarent. omnia autem haec mala euenient\npropter malitiam cogitationum siue adinuentionum nostrarum.\nubi sunt, qui in cogitationibus dicunt non esse peccatum, cum\nomnia uitia iuxta euangelicam ueritatem de corde procedant?\nAdnuntiate in Iuda et in Hierusalem auditum\nfacite; loquimini, canite tuba in terra, clamate\nfortiter, dicite : congregamini et ingrediamur\nciuitates munitas. Hoc audiat ludas, hoc Hierusalem, in\nqua confessio fidei est et in qua Christi pax habitat et cui\nper Isaiam dictum est: in montem excelsum ascende,\nqui euangelizas Sion, eleua uocem tuam, qui euangelizas\nHierusalem; clamet fortiter et ita praecipiat:\n\\'ingrediamur\nciuitates munitas - hereticorum bella consur-\ngunt: Christi munimenta nos teneant — ; leuate crucis signum\nin specula et sublimitate ecclesiae; confortamini, qui timetis,\nnolites stare, sed ad Christi auxilium currite; malum enim),\ninquit, cego adduco ab aquilone et contritionem magnam,\nuerum Nabuchodonosor, qui idcirco in mundo isto a me\nesse permittitur, ut uestra fortitudo et uictoria conprobetur\\'.\nAscendit leo de cubili suo et praedo ge ntium\nse leuauit; egressus est loco suo, ut ponat\nterram tuam insolitudinem; ciuitates tuae uastabuntur\nremanentes absque habitatore. Iste est. ut\ndiximus, uerus Nabuchodonosor, de quo et Petrus loquitur:\naduersarius noster diabolus quasi leo rugiens circumit.\nascendit autem vel de abyssis, in quos reIIganduS\nest et, ne mittatur, exorat. et praedo siue uastator gentium se\nleuauit. de quo dictum est: omnium inimicorum suorum\ndominabitur, et qui gloriatur in conspectu domini: circumiui\nomnem terram et conculcaui eam. quis est\nenim, quem diaboli uenena non tangant nisi ille solus, qui\npotest dicere: ecce uenit princeps mundi istius et\ninuenit in me nihil?\niste crebro ponit omnem terram\necclesiae in solitudinem. ut egressi de ecclesia pugnent contra\necclesiam, de quibus loquitur et Iohannes euangelista: ex\nnobis exierunt, sed non fuerunt ex nobis: si enim\nfuissent ex nobis, mansissent utique nobiscum.\nciuitates uastantur terrae Iudaeae et hereticorum florent conciliabula:\nsi quis ergo fautor est auctorum peruersorum dogmatum,\nde hoc dici potest: ascendit leo de cubili suo et\npraedo gentium se leuauit, et reliqua.\nSuper hoc accingite nos ciliciis, plangite\net ululate, quia non est auersa ira furoris.\ndomini a nobis siue, ut LXX transtulerunt, a nobis.\nAliter leonem et saeuissimam bestiam uitare non possumus.\n\n\n\n\n\n\nnisi agamus paenitentiam et ad dominum conuertamur non\nsolum mente, sed et opere. quamdiu enim ille uastat ecclesiam\net terram luda, Hierusalem quoque populatur, dei ira\nperspicua est.\nEt erit in die illa, dicit dominus: peribit\ncor regis et cor principum et obstupescent sacerdotes\net prophetae consternabuntur. Uastante praedone\necclesiam domini et ira contra nos domini permanente\nomne auxilium inutile erit. peribit cor regis. cuius debet\nesse cor in manu dei, et cor principum, qui putabantur\nesse sapientes; stultam enim fecit deus sapientiam\nmundi, quia per illam non cognouerunt deum.\nipsi quoque\nsacerdotes. qui legem domini docere deberent et subiectos\nsibi populos a leonis furore defendere. quodam stupore\ninfatuati uertentur in amentiam — sic enim Septuaginta\ntranstulerunt pro stupore\\' \\'excessum mentis\\' exprimentes\n— et prophetae consternabuntur siue, ut Aquila\ntranstulit uerbum Hebraicum \\'iethmau\\'. amentes erunt.\nquia enim non insaniat, non perdat cor, quando principes et\nreges et sacerdotes et prophetas quondam suos sub leone\nconspexerit?\nEt dixi: heu, heu, heu, domine deus — pro\nquo LXX transtulerunt: o domine deus —, ergone decepisti\npopulum istum et Hierusalem dicens: par\nerit uobis? et ecce peruenit gladius usque ad\nanimam.\nQuia supra dixerat: in tempore illo uocabunt\n\n\n\n\n\n\nHierusalem solium dei et congregabuntur ad eam\nomnes gentes in nomine domini in Hierusalem, et\nnunc dicit: peribit cor regis et cor principum et\nobstupescent sacerdotes et prophetae consternabuntur,\nturbatur propheta et in se deum putat esse mentitum\nnec intellegit illud multa post tempora repromissum.\nhoc autem uicino futurum tempore, iuxta quod et apostolus\nloquitur: numquid reppulit deus populum suum?\nabsit. peruenit autem usque ad animam gladius, quando\nnihil uitale in anima reseruatur. simulque et hoc ostendit,\nquod nisi gladius praecesserit, qui desecet et purget animae\nuitia, pax et promissio non sequatur.\nIn tempore illo dicetur populo huic et\nHierusalem: uentus urens — siue erroris — in\nuiis, quae sunt in deserto, uiae filiae populi mei\nnon ad uentilandum et purgandum. spiritus plenus\nex his ueniet mihi. Quando peruenerit gladius usque\nad animam et fuerit area consummata, tunc uentus urens\nueniet de deserto. qui non eam purget et uentilet, ut paleis\nhuc illucque dispersis frumentum in horrea recondatur, sed\nspiritus plenus nequaquam populo, sed mihi ueniet, ut meum\ntriticum dissipetur.\n\\'uentus\\' et \\'spiritus\\' eodem apud Hebraeos\nappellantur nomine \\'ruha\\' et pro locorum qualitate uel \\'uentum\\'\nuel \\'spiritum\\' debemus accipere. alii hunc locum sic\nedisserunt, ut, postquam purgata fuerit area, reliquiae saluae\n\n\n\n\n\n\nfiant, unde et scriptum sit: spiritus plenitudinis ueniet\nmihi dicente euangelista: \\'omnes ex plenitudine eius\naccepimus et spiritus sancti gratiam soitiemur\\'. uentum\nautem urentem iuxta historiam accipe Nabuchodonosor. qui\nuniuersa consumat, iuxta tropologiam aduersariam potestatem,\nquae ueniens de deserto et de solitudine. ubi nullum hospitium\ndei est, ecclesiam eius conetur euertere.\nEt nunc ego — sed loquar indicia mea\ncum eis. \\'Αποσιώπησις iuxta illud Uergilianum: quos ego —\nsed motos praestat conponere fluctus. dicturus\nitaque prospera retinet se et tristibus iungit tristia; haec enim\nsunt iudicia, quae cum populo quondam suo loquitur deus,\nut sciant se iuste sustinere, quae sustinent.\nEcce quasi nubes ascendet et quasi\ntempestas currus eius; uelociores aquilis equi\nillius. uae nobis: quoniam uastati sumus! Uentura\ncernit praesentia et Babylonium describit exercitum, cuius\ncurruum rotarumque strepitus tempestati saeuissimae conparatur\net equorum uelocitas aquilis iungitur.\nquod cum propheta\ndixisset et quasi uenientes hostes digito demonstrasset,\npopulus ingemescit et nequaquam futura, sed facta iam sentit\ndicens: uae nobis. quoniam uastati sumus! hoc idem\nrefer ad ecclesiam. quod cotidie ueri Nabuchodonosor nos\n\n\n\n\n\n\ninpugnet exercitus et currus Pharaonis omnisque eius equitatus\naquilarum impetum superet. quod si intellegat uir ecclesiasticus\ncredens illi sententiae: \\'cum conuersus ingemueris.\ntunc saluus eris\\', dicet: uae nobis, quoniam uastati\nsumus!\nLaua a malitia cor tuum, Hierusalem, ut\naslua fias; usquequo morabuntur in te cogitationes\nnoxiae? Dicenti populo: uae nobis, uastati sumus.\nrespondet propheta, immo per prophetam deus: laua a malitia\ncor tuum. Hierusalem, illa aqua, de qua et Isaias\nloquitur: lauamini. mundi estote, aqua baptismi salutaris.\naqua paenitentiae. ad metropolim autem loquitur ludaeorum,\nut per urbem intellegantur populi: \\'usquequo iniquis cogitationibus\nsubiaces, quae procedunt de corde tuo?\\' cor autem\nin scripturis sanctis pro anima et sensu debemus accipere.\nUox enim adnuntiantis a Dan et notum\nfacientis idolum — uel dolorem — de monte Ephraim\n. Iuxta situm terrae Iudaeae diuinus sermo nunc loquitur.\nDan enim tribus iuxta montem Libanum et urbem. quae\nnunc dicitur Paneas, aquilonem respicit, unde uenturus est\nNabuchodonosor.\nidolum autem uel Bel uel dolorem uel iniquitatem\nde monte Ephraim uenire describit. post tribum\nquippe Dan succedit terra Ephraim, per quam uenitur Hierusalem.\n\\'Dan\\' interpretatur \\'indicium\\', \\'Ephraim\\' \\'ubertas . ueniet\nigitur indicium domini in terram domino delinquentem cum\nomni ubertate supplicii.\nDicite gentibus: ecce auditum est in Hierusalem\ncustodes uenire de terra longinqua; et\ndederunt super ciuitates Iuda uocem suam quasi\ncustodes agrorum facti sunt super eam in circuitu.\nquia me ad iracundiam prouocauit. ait dominus.\nUult omnes in circuitu nationes dei nosse sententiam et flagellata\nHierusalem cunctos recipere disciplinam.\n\\'celebri,\\' inquit,\nin Hierusalem sermone narratur aduersarios uenire de terra\nlonginqua et fremitum contra eam surgere ululantis exercitus:\nqui tam diligenter obsideant ciuitatem et claudant urbem munitionibus,\nut non tam aduersarios putes esse quam agrorum uinearumque\ncustodes. hoc autem totum factum est non hostium uiribus.\nsed culpa Hierusalem, quia deum ad iracundiam prouocauit\\'. si\nenim in porcos non habent potestatem aduersariae fortitudines.\nquanto magis in homines et homines quondam ciuitatis dei!\nUiae tuae et cogitationes tuae fecerunt\nh haec tibi i; ista malitia tua, quia amara, tetigit\ncor tuum. Facit apostropham ad urbem Hierusalem, quod\nuiae illius et cogitationes, quibus et opere et sermone peccauit.\nfecerint ei uenire omnia, quae uenerunt, malitiamque illius, quae\nper se amara sit. tetigisse cor illius et animae interna penetrasse.\nquicquid ergo nobis accidit, nostro accidit uitio, qui dulcem\ndeum in amaritudinem uertimus et cogimus saeuire nolentem.\nUentrem meum, uentrem meum doleo,\nsensus cordis mei turbati sunt. non tacebo, quo-niam uocem bucinae audiuit anima mea, clamorem morem\nproelii. contritio super contritionem uocata\nest et uastata est omnis terra; repente uastata\nsunt tabernacula mea, subito pelles meae. Ubi nos\niuxta Symmachum posuimus turbati sunt et in Hebraico\nscriptum est \\'homae\\', LXX et Theodotio posuerunt μαιμάσσει,\nquod uerbum usque in praesentiarum, quid significet, ignoro.\nAquila autem posuit όχλάζει, quod et ipsum \\'tumultum\\' sonat.\nhoc de uerbo dictum sit. super quo scio apud plerosque\nmagnum esse certamen. uox autem prophetae et per prophetam\ndei loquentis inducitur, quod doleat super contritione\npopuli sui et instar hominis uiscera eius interna lacerentur,\nquomodo et saluator super Lazari morte doluit et planxit\nHierusalem, ne celaret dolorem silentio; omnisque clangor\nbucinae et fremitus proeliorum illius turbat affectum, dum\nmala cumulantur malis et uniuersa duarum tribuum terra\nuastatur. \\'dum non putabam,\\' inquit, (tabernacula quondam ei\npelles meae Babylonio furente populata sunt et in praedam\nhostium mea quondam cessere hospitia\\'. loquitur autem hoc\nidem deus, quando seditionis turbas atque discordias cernit\nin ecclesia et in conuenticulis suis clamare perdicem et dei\nrequiem in bella conuerti. unde sequitur:\nusquequo uidebo fugientes, audiamuocem bucinae?Uel fugientes regem Babylonium uel fugientes\nme et a meo seruitio recedentes.\nQuia stultus populus meus me non cognouit.\nfilii insipientes sunt et uaecordes: sapientes\nsunt, ut faciant mala, bene autem facere nescierunt\n. Causa contritionis, uastitatis, fugae, bucinae, quia\nstultus factus est populus non natura, sed studio uoluntatis.\nipsaque stultitia hinc probatur, quod non cognouerint deum:\net pro filiis sapientibus stulti filii facti sunt et uaecordes.\nquae enim maior potest esse stultitia quam cognoscente boue\npossessorem suum et asino praesepe domini sui Israhel dominum\nnum non cognoscere et praesentem contemnere, quem semper\nuidere cupiebat? quodque infertur: sapientes sunt, ut\nfaciant mala, bene autem facere nescierunt, hic\nsapientia pro malitia accipienda est, iuxta quod et filii saeculi\nhuius sapientiores sunt filiis lucis et uilicus iniquitatis quaedam\nsapienter fecisse narratur et serpens in paradiso prudentior\ncunctis bestiis legitur.\nilla est ergo uera sapientia,\nquae dei timori iungitur; alioquin, ubi insidiae sunt et tergiuersatio,\nnon sapientia, sed uersutia et calliditas appellanda est.\npro eo, quod nos diximus: quia stultus populus meus\nme non cognouit, LXX transtulerunt: quia principes\npopuli mei me non cognouerunt, ut magistrorum sit\nmagis culpa quam populi dei scientiam non habentis.\nAsperi terram. et ecce uacua erat et\nnihili, et caelos, et non erat lux in eis. uidi montes,\net ecce mouebantur ebantur et omnes colles conturbati\nsunt. intuitus sum, et non erat homo et uolatile\ncaeli recessit. asperi, et ecce Carmelus desertus\net omnes ururbes eius destructae sunt a facie domini\net a facie irae furoris eius. Propheta cernit in\nspiritu, quae uentura sunt. ut audiens populus terreatur et\nacta paenitentia nequaquam sustineat, quae formidat.\nuacua\nterra est habitatore deleto, caeli non habent lumen terroris\nmagnitudine populo non uidente. ipsi montes et colles intuta\nhabent latibula et per ύπερβολϒν moneri uidentur atque turbari.\nintuitus est et huc illucque circumspexit et ne auis\nquidem potuit inueniri; iram enim dei et muta sentiunt elementa\net inrationalia pertimescunt animantia.\nhoc uerum esse\nnunc totus orbis ostendit, ut caesa hominum multudine uo-\\'\nlatilia quoque, quae solent habitatores sequi, abierint et perierint.\nipse quoque Carmelus, qui mari imminet magno, oleis\nconsitus et arbustis uineisque condensus ad tantam ueniet\nsolitudinem, ut heremi habeat uastitatem; omnes quoque urbes\ndesertae fient.\net uniuersorum malorum haec causa est, quod\nuitio populi delinquentis ira domini concitata sit. quidquid\niuxta historiam de Hierusalem diximus et Iudaea, referamus\nad ecclesiam dei, cum offenderit deum et uel uitiis fuerit uel\npersecutione uastata, ut, ubi quondam erat uirtutum chorus\natque laetitia, ibi pecccatorum et maerorum multitudo uersetur.\nHaec enim dicit dominus: deserta erit\nomnis terra. sed tamen consum mationem non fa-ciam : lugebit terra et maerebunt caeli desuper\neo, quod locutus sim, cogitaui et non paenituit\nme nec auersus sum ab eo. Mixta irae misericordia dei\nomnis terra deseritur, sed non fit consummatio, ut sint, qui\nintellegant clementiam eius.\ncaelum quoque triste uidebitur\ndesuper et ipsa terra lugebit eo, quod domini sententia ad\nfinem usque peruenerit nec paenituerit eum super his, quae\ncogitauerit et locutus sit. paenitentia autem dei dicitur, quando\naufertur praedicta sententia et ira saeuiens ad finem usque\nnon peruenit. minatus est per Ionam et inpendentem gladium\nlacrimarum et gemituum multitudo superauit.\nA uoce equitis et mittentis sagittam\n— siue intendentis arcum — fugit omnis ciuitas\n— siue regio —; ingressi sunt ardua et ascenderunt\nrupes — quodque sequitur: et ingressi sunt\nsaltus siue speluncas a LXX additum est —, uniuersae\nurbes de relictae sunt et non habitat in eis\nhomo.\nDescribit autem sermo diuinus Babylonii furentis exercitum,\nquod a tremore eius cunctus populus dereliquerit ciuitatem\net ardua quaeque conscenderit et tamen iram domini\nnon potuerit declinare. quidquid autem, ut supra diximus, in\nhistoria intellegitur contra Hierusalem, refer ad ecclesiam,\ncum offenderit deum et tradita fuerit aduersariis uel persecutionis\ntempore uel certe uitiis atque peccatis.\nTu autem uastata quid facies? Pro (uastata\\'.\nquod Hebraice dicitur \\'sadud\\'. quod solus interpretatus\n\n\n\n\n\n\nest Aquila, alii transtulerunt \\'miseram\\' atque \\'miserabilem\\'\nculpa sui, quae clementem offenderit deum. denique sequitur:\nCum uestieris te coccino et ornata fueris\nmonili aureo et pinxeris stibio oculos tuos, frustra\nconponeris: contemserunt te amatores tui,\nanimam tuam quaerent. Sub figura mulieris adulterae\nloquitur: \\'cum semel offenderis deum et quasi uirum tuum\nreliqueris creatorem, frustra ornamenta perquiris; contemserunt\nte daemones amatores tui et nequaquam stupri inmunditiam, sed\nanimae tuae quaerent interitum\\'.\nhoc idem intellegendum Spiritaliter\ncontra eos, qui coniugales allectus et uerae fidei pudicitiam\nperdiderunt. \\'si te,\\' inquit, \\'uestieris coccino — sanguinis\nChristi adsumseris fidem —, si monili ornaueris aureo — meditationem\nhabueris sensus et intellegentiae spiritalis — et pinxeris\noculos tuos stibio — habueris studium mysteriorum et dei secreta\nnoscendi —, frustra conponeris. haec enim etiam tuis amatoribus\npraepararas et idcirco lectus angustus utrumque capere non potest\nnec recipit ornamenta deus, quibus amatoribus tuis ante placuisti\\'\nUocem enim quasi parturientis audiui,\nangustias — siue gemitus — ut puerperae; uox\nfiliae Sion intermorientis expandentisque manus\nsuas: uae mihi, quia defecit anima mea propter\ninter fectos! Ad similitudinem mulieris puerperae, id est quae\nprimos parit fetus, describit urbem Hierusalem heiulantem\n\n\n\n\n\n\natque clamantem.\nquomodo enim mulier pariens et necdum\ndolorem parturitionis experta intermoritur — angustias sustinet,\nuix potest respirare sparsisque manibus conlabitur —, sic et filia\nSion, cum suos uiderit liberos interfectos, in haec uerba prorumpit\net dicit: uae mihi, quia defecit anima mea\npropter interfectos! duo autem exempla in uno capitulo\nconparata sunt: parturientis filios et lugentis, ut, quidquid\nmulier patitur in fetu uel mortibus filiorum, Hierusalem patiatur\nin populis.\nCircumite uias Hierusalem et aspicite et\nconsiderate et quaerite in plateis eius, an inueniatis\nuirum, qui faciat iudicium et quaerat\nfidem, et propitius ero eius. quodsi etiam: uiuit\ndominus, dixerint, et hoc falso iurabunt. Grandis amor\niustitiae, ut nequaquam iuxta interrogationem Abrahae et responsionem\ndei pro decem uiris iustis deus liberet ciuitatem.\nsed si unum inuenerit iam iamque peritura Hierusalem, qui\nfaciat iudicium et quaerat fidem â€” siue, ut Symmachus\ntranstulit. ueritatem - tamen deus misereatur Hierusalem.\net quia poterat fieri, ut aliqui inuenirentur in populo, qui\nsimularent cultum dei et iurarent per dominam, hoc praeuenit,\nquod nequaquam deus uanis sermonibus, sed ueritate fidei\ndelectetur, et dicit: non eos diligo, quia iurant per me et\niurant in mendacio. sed quorum corda labiaque consentiunt.\nDomine. oculi tui respiciunt fidem.\npercussisti eos et non doluerunt; attriuisti illos etrennuerunt accipere disciplinam; indurauerunt\nfacies suas super petram et noluerunt reuerti.\nPost uerba domini, quibus imperauerat dicens: circumite\nuias Hierusalem et cetera, propheta loquitur ad dominum:\ndomine, oculi tui respiciunt fidem. quae Hebraice\ndicitur \\'emuna\\', non opera Iudaeorum, in quibus iuxta legis\ncaerimonias exultabant, sed fidem Christianorum, per quam\ngratia salui facti sumus.\nhoc autem capitulo discimus idcirco\ninferri supplicia, ut uitia corrigantur. denique ait: percussisti\neos et non doluerunt; attriuisti eos et rennuerunt\naccipere disciplinam. per omnia enim tormenta\natque flagella emendatur Hierusalem; et super haec uniuersa\nne uerecundiam quidem suorum habuere uitiorum, sed instar\npetrae indurantes frontis impudentiam noluerunt ad meliora\nconuerti.\nEgo autem dixi: forsitan pauperes sunt\net stulti — siue non potuerunt — ignorantes uiam\ndomini, indicium dei sui. ibo igitur ad optimates\net loquar eis: ipsi enim cognouerunt uiam domini,\nindicium dei sui. Pauperes hic et optimates non inopia\ndicit et diuitiis, sed populum principibus conparat. et est sensus:\n\\'cernens infidelis populi pertinaciam et, quod indurata\nfacie noluerit recipere disciplinam, hoc mecum ratione tractabam:\nforsitan uulgus ignobile non potest dei nosse doctrinam\net idcirco excusabile est, quia propter imperitiam dei non\nualet scire mandata.\npergam igitur ad sacerdotes et ad eos.\n\n\n\n\n\n\nqui praesunt populo. et loquar eis; ipsi enim uoluntatem domini\ncognouerunt et sciunt iudicium dei sui\\', hoc autem dicit\nsermone dubitantis iuxta illud euangelicum: mittam filium\nmeum, forsitan ipsum reuerebuntur. ut ex ambiguitate\nsententiae et suspensione uerborum liberum hominis monstretur\narbitrium.\nEt ecce magis hi simul con fregerunt iugum,\nruperit uincula. idcirco percussit eos leo de silua.\nlupus ad uesperam u uesperam eos, pardus uigilans\nsuper ciuitates eorum. omnis, qui egressus fuerit\nexeis, ca P capietur, quia multiplicatae sunt p ra euar icattones\neorum, confortatae sunt auersiones eorum.\n\\'Quos magistros putabam, inuenti sunt peiores esse discipulis,\net quanto in diuitibus maior auctoritas. tanto maior\ninsolentia peccatorum\\'.\neonfregerunt enim iugum legis dicente\napostolo: nunc ergo quid temptatis deum inponere\niugum super cer uicem discipulorum. quod\nneque patres nostri neque nos portare potuimus?\nsed per gratiam domini Iesu credimus saluari,\nquemadmodum et illi, ruperuntque uincula praeceptorum\ndei et non Pharisaeorum, de quibus in secundo psalmo\ndicitur: disrumpamus uincula eorum et proiciamus\na nobis iugum ipsorum.\nquia igitur ista fecerint, percussit\neos leo de silua, regnum uidelicet Babylonium;\nlupus ad uesperam uastauit eos Medos Persasque\n\n\n\n\n\n\n\n\nsignificans, pro quo in uisione Danihelis \\'ursa\\' ponitur, cuius in\nore tres erant ordines; pardus uigilans super ciuitates\neorum Alexandri impetum praefigurans et uelocem de occidente\nusque ad Indiam percursionem. pardum autem uocat ob\nuarietatem et, quia plurimis sibi subditis gentibus contra Medos\ndimicauit et Persas. et quattuor, inquit, erant capita in\nbestia et potestas data est ei.\net quia non de futuro\nuaticinatur, sed de praeterito uel iam iamque uenturis texit\nhistoriam, idcirco autem de Romano tacet imperio, de quo\nforsitan dicitur: omnis, qui egressus fuerit ex eis, capietur.\ncausasque reddit, cur ista perpessi sint: quia multiplicatae\nsunt praeuaricationes eorum et perseuera,\nuerunt in transgressionibus. unde dicitur: et confortatae\nsunt auersiones eorum.\nillud, quod in principio posuimus\nuerbum Hebraicum \\'sacad\\' sonare \\'uigiliam\\', in praesenti loco\nostenditur; ubi enim nos diximus \\'pardus uigilans\\', in Hebraico\nscriptum est \\'nemer sacad\\', iuxta tropologiam: qui magni\nputantur in ecclesia, quia confringunt iugum et rumpunt uincula,\nidcirco traduntur in ignominiam passionum, ut faciant,\nquae non conueniunt. -\nSuper quo propitius tibi esse potero? filii\ntui dereliquerunt me et iurant i n his, qui non sunt\ndi. saturaui eos et moechati sunt et in domo m meretricis\nluxuriabantur. equi amatores in feminas\net admissarii facti sunt mihi; unusquisque ad\nuxorem proximi sui h inniebat t. numquid superhis non uisitabo? dicit dominus, et in gente tali\nnon ulciscetur anima mea? Κατάλογος peccatorum Hierusalem,\ndum dicit se ignorare deus, qua possit eius occasione\nmisereri.\n\\'filii\\', inquit, \\'tui dereliquerunt me: nequaquam\nmei, sed tui, quia iurant in his, qui non sunt di. saturaui\neos et moechati sunt\\'. audiant hoc, qui acceptis a domino\ndiuitiis incubantes luxuriae seruiunt. equi amatores in\nfemi nas facti sunt. pro \\'admissariis\\' in Hebraico scriptum\nest \\'mosechim\\', quod omnes uoce consona ἕλϰοντες transtulerunt,\nid est \\'trahentes\\', ut ostendatur magnitudo genitalium\niuxta illud Hiezechielis: quasi asinorum carnes carnes\neorum.\nhoc est, quod in alio loco scriptum est: adsimulati\nsunt iumentis insipientibus et similes facti\nsunt eis. simulque tantam ostendit insaniam libidinis, ut\nnon adpetitum uoluptatis, sed χρεμετισμόν, id est \\'hinnitum\\'\nuocet et seruet equorum furentium ad libidinem μεταϕοράν.\ncum haec\\', inquit, \\'feceris, numquid non uisitatione condigna\nes?\\' et nota, quod hic \\'uisitatio\\' pro poena ponatur atque suppliciis\niuxta illud, quod scriptum est: uisitabo in uirga\niniquitates eorum.\net in gente tali non ulciscetur\nanima mea? postquam peccatis obligata est, nequaquam\nuocatur populus dei, sed gens, a qua recessit anima dei\n\n\n\n\n\n\nsecundum illud, quod scriptum est: numeuias uestras et\nsabbata et dies festos odit anima mea. quod autem\nin Ueteri Testamento dicitur pro affectu. in Nouo scriptum est\npro ueritate saluatore dicente: potestatem habeo ponendi\nanimam meam et potestatem habeo sumendi illam..\nAscendite muros eius — siue propugnacula\n— et dissipate, consummationem autem n nolite\nfacere! auferte propagines eius — siue sustentacula\n-, quia non sunt domini! praeuaricatione\nenim praeuaricata est in me domus Israhel et\n\ndomus Inda, ait dominus.\nImperat gentibus, de quibus\nsupra dixerat: percussit eos leo de silua, lupus uastauit\neos et pardus in ciuitatibus eorum, ut ascendant\nmuros Hierusalem siue propugnacula et dissipent eam, consummationem\nautem non faciant, ut saluentur reliquiae et\nsit, qui adnuntiet in gentibus gloriam dei; seueritatique miscet\nclementiam.\nquodque intulit: auferte propagines eius\nsiue sustentacula, omnia tolli auxilia iubet, quae suo uitio\nperdidit eo, quod praeuaricata sit in deum domus Israhel et\ndomus Iuda decem tribus et duas significans. audiat hoc\necclesia. quod cito muri et propugnacula dissipentur eorum,\nqui non habent spem in domino et praeuaricentur in eum, sed\ntamen non fiat consummatio propter clementiam iudicis et non\npropter merita delinquentium.\nNegauerunt dominum et dixerunt : non\nest ipse — siue non sunt haec — nec superueniet\n\n\n\n\n\n\nsuper nos malum; gladium et famem non uidebimus.\nprophetae fuerunt in uentum et responsum\n— siue sermo — non fuit in eis. haec ergo euenient\nillis.\nQuia negauerunt dominum — siue mentiti sunt\ndomino — et dixerunt: \\'non est ipse, cuius iudicio fient\nomnia, sed fortuito haec omnia acciderunt neque euenient, quae\nnobis prophetarum uoces minantur, nec uidebimus gladium nec\nfamem sustinebimus obsidionis et, quidquid locuti sunt prophetae.\nin uentum locuti sunt et irrita omnia transierant nec\nhabuerunt responsum, hoc est oraculum, siue sermo dei non\nfuit in eis\\', ideo sustinebunt, quae sequens sermo describit.\naudiat hoc ecclesia neglegens et prouidentiam dei refutans.\nquod et gladium et famem sustineat, nisi uentura crediderit,\nquae dicuntur.\nHaec dicit dominus deus exercituum : quia\nlocuti estis uerbum istud, ecce ego do uerba mea\nin ore tuo in ignem et populum istum in ligna\net deuorabit eos. Dixistis: prophetae fuerunt in uentum\nnec uentura sunt, quae minantur; propterea, o propheta.\ndo uerba mea in ore tuo, quae ignis habeant potestatem\net populum istum in ligna conuertant, ut sermone tuo\net prophetia increduli concrementur.\\' sic deus ignis consumens\ndicitur, ut consumat in nobis, si super fundamentum Christi\naedificauerimus faenum, ligna, stipulam.\nEcce ego adducam super lon gentem de lon-ginquo. domus Israhel, ait dominus, gentem robustam,\ngentem antiquam, gentem, cuius ignorabis\nlinguam, nec intelleges, quid loquatur. pharetra\ncius quasi sepulchrum patens; un uniuersi fortes. et\ncomedet segetes tuas et panem tuum, deuorabit\nfilios tuos et filias tuas, comedet gregem tuum et\narmenta tua, comedet uineam tuam et ficum tuam\net conteret urbes munitas tuas, in quibus tu habes\nf fiduciam, gladio. uerumtamen in diebus illis, ait,\nnon faciam uos in consumtionem.\n\\'Nequaquam multo\npost tempore nec. ut falso creditis, prophetae uobis loquentur\nin uentum, sed iam nunc adducam super uos gentem\nBabyloniorum, quae ueniet de longinquo, gentem robustam\\'\n— pro quo in Hebraeo scriptum est \\'ethan\\' — ,\\'gentem anti quam\\'\n— cuius quondam dominatus est Nebrod gigans —, lcuius\nignorabis linguam siue\\' — ut in Hebraeo scriptum est - \\'nec\nintelleges, quid loquatur; est enim malorum solacium, si\nillos hostes habeas, quos possis rogare et qui tuas intellegant\n\npreces\\'.\nquodque sequitur: pharetra eius quasi sepuiehrum\npatens et in LXX editione non dicitur, Babyloniam\nsignificat armaturam. nec dubium, quin regnum Assyriorum.\nBabyloniorum. Medorum atque Persarum sagittandi peritissimum\nsit. simulque describit uastitatem terrae Iudaeae\n\n\n\n\n\n\nfectionemque multorum, abactionem pecorum, subuersionem\nurbium atque murorum, quod gladio hostili cuncta capiantur\net tamen in tantis malis non eos perdat usque ad internecionem,\nsed reliquias saluas faciat uel eorum, qui in Babylonem\nducti sunt dimissique ad culturam agrorum terrae Iudaeae.\nuel eorum, qui post persecutionis ardorem uel fuga uel confessione\nfidem domini seruauerunt.\nQuodsi dixeritis: quare fecit dominus dens\nnoster nobis haec omnia? dices ad eos: sicut de re-liquistis me et seruistis deo alieno â€” uel dis alienis\n- in terra uestra, sic seruietis alienis in\nterra non uestro. Grandis stultitia nescire, cur passi sint, .\ncum tanta peccauerint, breuisque ad ambigentes responsio:\nsicutseruistis deo alieno - id est Bahal - uel dis alienis\ncunctarum gentium in terra Iudaea, sic seruietis dis\nalienis in terra non uestra, hau dubium quin Babyloniis\natque Chaldaeae.\n(si enim uos peregrina religio delectat, quid\nnecesse est longinquum errorem suscipere? habitate cum talibus\nhereticis accipi, de quibus scriptum est: ex nobis\nexierunt, sed non fuerunt exuobis; si enim fuissent\nex nobis, mansissent utique nobiscum, quod proiciat\nde ecclesia hereticos dominus, qui multo tempore sub nomine\neius mendaciorum suorum simulacra uenerati sunt, ut foris\n\n\n\n\n\n\ncolant, quod intus prius uenerabantur, et paleae separentur a\ntritico.\n| Secundum, frater Eusebi, in Hieremiam librum celeri\nsermone dictamus auertentes parumper aures, ne audiamus\niudicium sanguinis et interfectorum animas deploremus, qui\nopinione uirtutum cotidie corruunt in superbiam et deo se\nsimiles arbitrantur, ut aequalitatem, quam impia Arrianorum\nheresis in filio negat, cunctis hominibus tribuant et ponant in\ncaelum os suum et nihil futurae sanctorum beatitudini amplius\nderelinquant.\nquorum furori respondimus, ut potuimus.\net, si dominus uitam dederit, plenius responsuri sumus. nunc\ncoepta carpenda est uia et dictandi commentarioli nec nimia\nlongitudine extendentes opus nec inmoderata breuitate auferentes\nintellegentiam, quorum alterum onerat sensus legentium,\nalterum praecidit studiosorum desiderium.\nAdnuntiate hoc domui Iacob et auditum\nfacite in Iuda dicentes: audi, popule stulte, qui\nnon habes cor, qui habentes oculos non uidetis\net aures et non auditis! Multis modis peccantes retrahit ad salutem et stultum uocat populum, qui sapientiae reliquit\n\n\n\n\n\n\nauctorem, conparatque eos simulacris, de quibus scriptum est:\noculos habent et non uident; aures habent et non\naudiunt. similes illis fiant, qui faciunt ea, et\nomnes, qui confidunt in eis.\nproprie autem ad Iudam\nloquitur et ad domum Iacob — Israhel enim multo iam tempore\nin Assyriis exsulabat — simulque dat intellegentiam.\nquod etiam absque praecepto naturali sensu debeamus intellegere,\nquae recta sunt.\nMe ergo non timebitis, ait dominus, et a facie\nmea non dolebitis — siue timebitis —? qui posui harenam\nterminum mari, praeceptum sempiternum,\nquod non praeteribit. et commouebuntur et non\npoterunt — siue turbabitur et non poterit — et\nintumescent — siue sonabunt — fluctus eius et\nnon transibunt illud.\npopulo autem huic factum\nest cor incredulum et exasperans et recesserunt\net abierunt et non dixerunt in corde suo: metuamus\ndominum deum nostrum, qui dat nobis pluuiam\ntemporaneam et serotinam in tempore suo,\nplenitudinem annuae messis custodientem nobis!\nNarrat beneficia, ut ingratos arguat.\n\\'me\\', inquit, \\'non timebitis,\nqui tanta uobis praestiti? non dilectionem desidero\nperfectorum, sed timorem incipientium, qui posui harenam\nterminum mari, qui tam potens elementum et immensos\ngurgitum moles meo praecepto litoribus refrenaui iuxta illud.\nquod scriptum est: praeceptum posuit et non\n\n\n\n\n\n\npraeteribit. audiunt me et sentiunt, quae sensum non habent audiendi;\net populus quondam meus suo uitio stultus effectus\nnon solum contemnit, sed et dulcem exasperat deum.\nrecesserunt\\',\nait, ca me et mihi terga uerterunt et concito abierunt\ngradu nec tacita eos retraxit conscientia, ut dicerent in cordibus\nsuis: metuamus eum, qui dat nobis pluuiam\ntemporaneam et serotinam! per quae omnia ostendi\nbona plenitudinem annuae messis\\', pro quo Aquilae\nprima editio et Symmachus \\'ebdomadas\\' interpretati sunt; in\nHebraeo enim scriptum est \\'sabaoth\\', quod pro ambiguitate\nuerbi et \\'septimanas\\' significat et \\'plenitudinem\\'.\nIniquitates nostrae declinauerunt haec et\npeccata nostra prohibuerant bonum a nobis. Ergo\nsi quando et mare transcendit terminos suos et pluuia retrahitur,\nnequaquam adbreuiata est manus domini, ut ista\nnon faciat, sed peccata nostra haec ad nos uenientia declinarunt,\nut ad alios pergerent, qui non peccauerunt.\n\\'et prohibuerune,\ninquit. \\'iam ueniens ad nos bonum iuxta illud. quod\nsecundum litteram scriptum est: mandabo nubibus, ne\npluant super eam imbrem\\'. possumus autem imbrem\ntemporaneum et serotinum legem accipere et euangelium et\ndiuersas uocationes a prima hora usque ad undecimam, in\nquibus operariis uineae unum uitae aeternae praemium pollicetur.\nQuia inuenti sunt in populo meo impii insidiantes\nquasi aucupes, laqueos ponentes et pedi-cas ad capiendos uiros! sicut decipula plena auibus.\nsic domus eorum plenae dolo. Ut declinaret ab\neis imber temporaneus et serotinus et bona omnia non uenirent.\ncausae subiciuntur, quia inuenti sunt in populo eius\nimpios\\'.\nnon dixit \\'iniquos\\' et \\'peccatores\\', ut noua uult heresis, sed\nimpios . impietas aperte negat deum; iniquitas atque peccatum,\nsi confiteatur errorem, facile ad misericordiam flectit deum.\nquodque nos diximus: insidiantes quasi aucupes et in\nLXX non habetur, Aquila et Symmachus transtulerunt uerbum\n\\'iasir\\' quasi rete aucupis, quod etiam, qui bonus inter eos\nuidetur et rectus, instar aucupis tendat insidias, dum inuicem\nse uenantur ad mortem et aliorum damnis atque dispendiis\nsuas conplent domos, ut impleatur philosophorum illa sententia:\nomnis diues aut iniquus aut heres iniqui.\natque utinam ab his tantum fiant, qui uidentur foris esse et\nquos dominus iudicat, et non in nostris conuenticulis impleantur,\nquos possidet radix omnium malorum auaritia, ita ut uenientium\nad nos non ora contemplemur. sed manus!\nIdeo magnificati sunt et ditati. incrassati\nsunt et inpinguatiet praeterierunt sermones\nmeos pessime. causam non iudicauerunt, causam\n— siue indicium — pupilli non direxerunt\n--et indicium pauperum — siue iudicium - non\niudicauerunt. numquid super his non uisitabo?\n\n\n\n\n\n\ndicit dominus, aut super gentem huiuscemodi non\nulciscetur anima mea?\nSi uoluero annotare per siugula,\nquae in Septuaginta editione praetermissa sunt, longum fiet.\n\\'qui tendunt,\\' ait, \\'insidias et aliorum nuditate laetantur, ideo\nmagnificati sunt et ditati.\\' quia superiora fecerunt, incrassati\nsunt et inpinguati iuxta illud, quod scriptum\nest: incrassatus est et inpinguatus et recalcitrauit\ndilectus. et praeterierunt sermones meos. quia diuitiarum\nconscientia illud dixerunt de euangelio: anima, habes\nmulta bona posita in annos plurimos; requiesce,\ncomede, bibe, epulare!\npraeterierunt autem in malum sui\ncunctosque homines despicientes non posuerunt dei indicium\nante oculos suos. pupillum et pauperes contemserunt. pro\nquo Septuaginta dixerunt \\'uiduas\\', quod in Hebraico non habetur;\n\\'hebionim\\' quippe proprie \\'pauperes\\', non \\'uiduas\\' sonat.\nquod autem sequitur: numquid super his non uisitabo?\ndicit dominus. aut super gentem huiuscemodi non\nulciscetur anima mea? iam sunra dissertum est.\nStupor et mirabilia facta sunt in terra:\nprophetae prophetabant mendacium - siue iniqua —\net sacerdotes adplandebant manibus suis et\npopulus meus dilexit talia! quid igitur facietis\nin nouissimo — siue post haec —? Supra dixerat: ibo\nad optimates et loquar eis; forsitan ipsi\n\n\n\n\n\n\ncognouerunt uiam domini. et ecce magis hi pariter confregerunt\niugum, ruperunt uincula; nunc describit, qui\nsint optimates, prophetae uidelicet et sacerdotes, quorum alii\nfutura praedicunt, alii facienda ex lege decernunt.\n\\'et ecce:\ninquit, \\'illis mendacium prophetantibus sacerdotes manibus\nadplauserunt.\\' et ut ostendatur nec populus esse sine culpa,\nqui a talibus abducatur. scriptum est: et populus meus\ndilexit talia, quondam meus. sed postquam dilexit, meus\nesse desiuit. quid igitur facient, cum nouissimum indicii\ntempus aduenerit siue captiuitatis necessitas? unde stupor et\nmirabilia sunt, quod nec in principibus nec in populo inuentus\nsit, qui recta sentiret.\nConfortamini, filii Beniamin, in medio\nHierusalem et in Thema clangite bucina et super\nBethaccarem Icuate signum — siue uexillum —. quia\nmalum uisum est — siue apparuit — ab aquilone\net contritio magna! Hierusalem in tribu Beniamin sitam\nnullus ignorat. Thecuam quoque uiculum esse in monte situm\net duodecim milibus ab Hierosolymis separatum cotidie oculis\ncernimus. inter hos alius uicus est, qui lingua Syra et Hebraica\nBethacarma nominatur, et ipse in monte positus. quod\nergo dicit, hoc est:\n\\'quia ab aquilone iam iamque uenturus est\nNabuchodonosor et imminet uicina captiuitas, o habitatores\nHierusalem, arma corripite et in Thecue bucina concrepate\n\n\n\n\n\n\net in Bethaccarem leuate uexillum\\', ait, ut contra hostes\nualeatis resistere!\\' Beniamin interpretatur \\'filius dexterae\\'.\nThecua \\'tuba\\', Bethaccarem \\'uilla uineae\\'. haec omnia referamus\nad ecclesiam, ut, si deliquerit et persecutionis impetus\nfuerit, se praeparet ad resistendum.\nSpeciosae et delicatae adsimulaui filiam\nSion. ad eam uenient pastores et greges eorum,\nfixerunt — siue figent — in ea tentoria in circuitu:\npascet unusquisque eos, qui sub manu sua\nsunt. sanctificate — siue parate — super eam bellum,\nconsurgite et ascendamus in meridie!\nDescribitur\npulchritudo Hierusalem, quae est ipsa Sion, ut aliud\ntotam urbem, aliud arcem urbis sonet. Sion enim \\'arx\\', id est\nspecula, interpretatur et speciosae mulieri conparatur; et quomodo\nad illam amatores, sic ad istam pastores conuenire dicuntur.\nsatisque eleganter in Hebraeo uerbum, quod quattuor\nlitteris scribitur \\'res, ain, iod, mem\\', si legatur \\'reim\\', \\'amatores\\',\nsi \\'roim\\', \\'pastores\\' significat, ut uel iuxta μεταϕορὰν\npulchrae mulieris amatores uel iuxta euersionem urbis pastores\nintellegantur, quorum alii scortum polluere festinant.\nalii obsidere et subuertere ciuitatem. in pastoribus et gregibus\neorum principes sentiamus et exercitum Chaldaeorum.\nfigent autem tentoria sua in circuitu in obsidione urbis\net pascet unusquisque eos, qui sub manu sua\nsunt, suas uidelicet turmas et numeros. qui principes siue\n\n\n\n\n\n\npastores dicent gregibus suis: \\'sanctificate super Hierusalem\nbellum; domini enim imperium est. consurgite\net ascendamus in meridie, non per noctem et insidias.\nsed plena luce pugnemus; nullus enim nobis potest resistere\\'.\nUae nobis, quia declinauit dies, quia longiores\nfactae sunt — siue defecerunt — umbrae uesperae.\nsurgite et ascendamus in nocte et dissipemus\ndomos — siue fundamenta — eius! Illi dicunt:\nsurgite et ascendamus in meridie et clara luce pugnemus\\':\nisti respondent: uae nobis, quia longiores factae\nsunt umbrae uesperae, secundum illud Uergilianum:\n\net iam summa procul uillarum culmina fumant\nmaioresque cadunt altis de montibus umbrae.\net est sensus:\n(si per diem haec patimur, quid patiemur in\nnoete ? \\' rursumque, qui supra dixerant: sanctificate super\neam bellum atque consurgite\\'. nunc ipsi se prouoeant\nad bellandum dicentes: \\'surgite et ascendamus in nocte,\nut sciant aduersarii non temporis uictoriam esse, sed uirium,\net dissipemus domos, quae frustra murorum firmitate\nuallantur\\'.\nQuia haec dicit dominus exerieituum: caedite\nlignum — siue ligna — eius, effundite — siue conportate\n— circa Hierusalem aggerem! \\'Idcirco\\', inquiunt,\nde uictoria securi sumus, quia praeceptum domini est imperantis\nChaldaeis: ligna succidite et futuris munitionibus aggerem\n\n\n\n\n\n\n\n\n\n\nconportate!\\'per quae ostenditur, antequam ueniat, non statim urbem\ncoronae esse capiendam, sed longa obsidione, ut postea legimus.\nHaec est ciuitas uisitationis — siue mendex omnis\ncalumnia — uel oppressio — in medio\neius. sicut frigidam facit cisterna — uel lacus aquam\nsuam, sic frigidam fecit malitiam suam.\nPraecipit dominus, ut arbores succidantur, ut fundantur per\ncircuitum aggeres, quia tempus uisitationis eius aduenerit, ut\nrecipiat pro peccatis suis, quorum maximum est συϰοϕαντία,\nut innocentem opprimat per calumniam.\nquomodo ergo cisterna\nuel lacus frigidam facit aquam suam, sic in medio Hierusalem\nmalitia, quae in ea est, omnem calorem perdidit uitae. et hoc\nnotandum, quod sancti spiritu feruentes appellentur, mala\nautem frigida sint: unde et illud scriptum est, quod in nouissimis\ndiebus, quando multiplicata fuerit iniquitas, refrigescet\ncaritas multorum. quod puto et illud sonare: adsimulatus\nsum descendentibus in lacum.\nhoc autem Latinus lector\nintellegat, ut semel dixisse sufficiat, \\'lacum\\' non \\'stagnum\\'\nsonare iuxta Graecos, sed \\'cisternam\\', quae sermone Syro et\nHebraico \\'gubba\\' appellatur. in praesenti autem loco pro \\'lacu\\',\nquem omnes similiter transtulerunt, in Hebraico \\'bor\\' dicitur.\nIniquitas et nastitas audietur in ea, coram\nme semper infirmitas et plaga. erudire, Hierusalem.\nne forte recedat anima mea a te, ne forte ponam\nte desertam terram inhabitabilem! LXX:\n\nimpietas et miseria audietur in ea contra faciem\neius. per omnem dolorem et flagellum erudieris.\nHierusalem, ne forte recedat anima mea a te, ne\nfaciam te inuiam terram, quae non habitetur, Per\nhaec discimus, quod flagellet dominus omnem filium, quem\nrecipit; et idcirco plagis atque tormentis eruditur Hierusalem,\nut corrigatur et non recedat anima dei ab ea et redigatur in\nsolitudinem. si quando igitur crebris angustiis subiacemus,\nrecordemur in consolationem nostri istius uersiculi: per omnem\ndolorem et flagellum erudieris. Hierusalem.\nHaec dicit dominus exercituum: usque ad\nracemum colligent quasi in uinea reli quias Israhel;\nconuerte manum tuam quasi uindemiator ad\ncartallum! LXX: quia haec dicit dominus uirtutum :\nracemate, racemate quasi in uinea reliquias Israhel;\nreuertimini quasi uindemiator in cartallum\nsuum!\nAlii in bonam partem, alii in malam haec dicta suscipiunt.\nin bonam partem: \\'cum uastata fuerit Hierusalem, reliquiae\nsaluae fiant\\'. in malam sic: \\'ne unus quidem racemus et\nparuus botrus remaneat in uinea, omnia colligantur; et quodcumque\niuueneris, instar uindemiatoris in cartallum conice, ut,\nquomodo ille racemos ad torcular, sic tu captiuos pertrahas\nin Babylonem\\'.\nCui loquar et quem contestabor, ut audiat?\necce incircumcisae aures eorum — siue uestrae –\n\n\n\n\n\n\n\n\net audire non possunt! ecce uerbum domini\nfactum est eis in opprobrium et non suscipient\nillud! Non possunt audire, quia aures circumcidere noluerunt;\nnec tamen uacat inpossibilitas supplicio, quae de contemtu\net infidelitate descendit.\nsi quis ergo dei uerba non\nsuscipit nec habet praeceptorum eius intellegentiam, incircumcisis\nauribus est. simulque notandum, quod circumcisio in scripturis\ntribus generibus appellatur: in praeputio. in corde et in\nauribus; unde dicit et dominus: qui habet aures audiendi,\naudiat. uoluntate ergo nostra uerbum dei non suscipimus;\net idcirco fit nobis in opprobrium, ut, quod datum fuerat ad\nsalutem, nostro uitio uei-tatur in poenam.\nIdeirco furore domini plenus sum, laborani\nsustinens. LXX: et furorem meum impleui et sustinui,\net non consumsi eum. Iuxta Hebraicum ex persona\nprophetae dicitur, quod uenientem iram dei ante prospiciat\net plenus sit furoris domini et iracundiae et ultra sustinere\nnon possit nec pro peccatoribus audeat dominum deprecari.\niuxta LXX autem nouus sensus ponitur, quod ipse loquatur\ndominus et dicat: furorem meum conpleui feriendo populum\npeccatorem, et tamen retinuerit illum et non totum effuderit,\nut reliquiae saluae fiant. quod mihi uidetur sibi esse\ncontrarium; si enim conpleuit furorem suum, quomodo sustinuit,\nne conpleret?\nEffunde — siue effudit — super paruulum um\n\n\n\n\n\n\nforis et super concilium iuuenum simul; x i r\nenim cum uxore capietur, senex cum pleno dierum\net transibunt domus eorum ad alteros, agri\net uxores pariter. Uel propheta praecipit in spiritu uenienti\nChaldaeo, ut effundat furorem domini super paruulos et innoxiae\nquoque non parcat aetati, uel certe narrat, quid factum\nsit super concilium iuuenum simul, qui ad repugnandum arma\ncorripuerant.\nuir enim cum uxore capietur, dulcissima\ninter se nomina pariter sentient captiuitatem, senex cum\npleno dierum. ergo senectus non est aetas ultima, sed eorum,\nqui sunt \\'pleni dierum\\', quos nostro sermone appellamus\ndepositos\\' siue \\'decrepitos\\'. sequitur: et transibunt domus\neorum ad alteros captiuitatis malo, agri et uxores simul,\nut et coniux ad hostes transeat et possessio. quidquid\niuxta litteram intellegimus super Hierusalem, iuxta intellegentiam\nspiritalem referamus ad ecclesiam, si offenderit\ndeum.\nQuia extendam manum meam super habitantes\nterram, dicit dominus. a minore quippe\nusque ad maiorem omnes auaritiae student et a\npropheta usque ad sacerdotem cuncti faciunt dolum.\net curabant contritionem filiae populi mei\ncum ignominia dicentes: pax. pax! et non erat\npax.\nQuod in Hebraico dicitur: extendam manum meam\nsuper peccatores siue habitatores terrae, apud LXX\nsemper \\'eleuabo\\' scribitur, qui uterque percutientis est habitus\niuxta illud, quod scriptum est: et adhuc manus domini\nextenta siue excelsa. habitatores autem terrae semper in\n\n\n\n\n\n\nuitio sunt; unde et in Apocalypsi frequentius dicitur: uae habitatoribus terrae! a minore usque ad maiorem\nomnes student auaritiae secundum illud apostolicum:\nradix omnium malorum auaritia. et a propheta\nusque ad sacerdotem cuncti faciunt dolum, alii in\nprophetando mendacium, alii peruerse interpretando legem dei;\ndicit enim et in alio loco propheta: quaerite legem a sa-cerdotibus. \\'et cum\\', inquit, \\'tanta facerent, prospera quaeque\nmeo populo nuntiabant et quasi curare cupiebant uulnus et\nignominiam filiae meae dicentes: pax, pax, cum pax omnino\nnon esset\\'. hoc proprie de sacerdotibus et doctoribus intellegendum,\nqui diuitibus et eis, quos uident in honore maximo\nconstitutos, repromittunt prospera et clementem praedicant\ndeum magis illos supplicio et iracundiae praeparantes.\nCon fusi si sunt, quia abominationem fecerunt?\nquin potius confusione non sunt confusi et erubescere\nnescierunt. Pressius hoc legendum est iuxta Hebraicum.\n\\'et cum,\\' inquit, (tanta fecerint, numquid confusi sunt?\nnumquid erubuerunt in sceleribus suis? quin potius auxere\ncontemtum et erubescere nescierunt\\' — \\'nescierunt\\' autem\nhic posuit pro \\'noluerunt\\' — \\'siue nimio contemtu et uitio\ninoliti mali ne intellegere quidem potuerunt\\'.\nQuamobrem cadent inter ruentes, in tempore\nuisitationis suae corruent, dicit dominus.\n\n\nQuoniam\\', ait, \\'erubescere nescierunt et non solum opus. sed ne\nscientiam quidem habuere et sensum paenitentiae, propterea\ncadent, qui prius stabant inter eos; qui uitiis suis corruent\net, cum uisitationis et poenae eorum tempus aduenerit, cunctis\nruentibus sociabuntur\\'. grandis autem impietas non solum non\ncauere, sed nec intellegere uelle peccata et nullam habere\ndistantiam bonorum malorumque operum.\nHaec dicit dominas: state super uias et uidete\net interrogate de semitis antiquis, quae sit\nuia bona, et ambulate in ea! et innenietis refrigerium\n— siue purificationem — animabus uestris.\net dixerunt: non ambulabimus — siue non ibimus\n— . et constitui super uos speculatores; audite\nuocem tubae! et dixerunt: non audiemus.\nideo audite\n— siue audierunt — gentes et cognosce, congregatio\n- siue qui pascitis greges aut iuxta Symmachum:\net cognoscite testimonium, quod in eis\nest—, quanta ego faciam eis! audi terra! Euangelica\nparabola, si fuerit intellecta, huius loci praebebit intellegentiam;\nin qua negotiator bonus omnes uendere dicitur margaritas, ut\nde pretio earum unam emat pretiosissimam margaritam, quod\nscilicet per patriarchas et prophetas ueniamus ad eum, qui\ndicit: ego sum uia.\nstandum est igitur in prophetis et diligentissime\ncontemplandum et interrogandum de -semitis antiquis\nsiue sempiternis — quae multorum sanctorum sunt tritae\nuestigiis, quae significantius Graece appellantur τρίβοι —,\nquae sit uia bona in euangelio, et ambulandum in ea; quae\nuia cum inuenta fuerit, praebet refrigerium siue purificationem\n\n\n\n\n\n\nanimabus credentium. at illi e contrario responderunt: non\nambulabimus per uiam euangelii proprie hoc propheta\ndicente de perfidia Iudaeorum.\nstatimque infert: cet constitui\nsuper uos speculatores\\'â€”hau dubium. quin apostolorum\nindicetur chorus iuxta Hiezechiel: fili hominis, speculatorem\nte dedi domui Israhel -, \\'et praecepi, ut audiretis\nuocem tubae uel mandata euangelii uel doctrinam apostolorum\niuxta illud Isaiae: in montem excelsum ascende, qui\neuangelizas Sion; exalta sicut tuba uocem tuam,\nqui adnuntias Hierusalem\\'.\nqui dixerunt: non audiemus\net inuitati ad cenam noluerunt uenire; propterea dicitur:\naudite, gentes! quod secuti sunt et apostoli, quando loquuntur\nin Lycaonia: uobis quidem oportebat primum\nloqui uerbum dei; sed quoniam repellitis illud et\nindignos uos iudicatis aeterna uita, ecce conuertimur ad\ngentes.\net cognosce, congregatio, nequaquam\nIudaica. sed omnium nationum siue, qui pascitis greges,\nepiscopi et presbyteri et omnis ordo ecclesiasticus, uel c ognoscite\ntestimonium, quod in eis est; testimonium\nenim dei fidele, sapientiam praestans paruulis. quibus\nloquitur et dominus: noli timere, grex paruule, et: ecce ego et pueri mei, quos mihi dedit deus. \\'cognoscite\nergo, quanta faciam populo non credenti.\\' quodque infertur:\naudi, terra, totus orbis ad audiendum uocatur, sicut et in\nprincipio Isaiae legimus: audi, caelum, et auribus percipe,\nterra, quae scilicet dominus facturus sit populo Iudaeorum.\nEcce ego adducam mala super populum istum.\n\nfructum cogitationum — siue auersionis — eius, quia\nuerba mea non audierunt et legem meam proiecerunt.\n\\'Mala\\' appellat supplicia poenasque patientium non super gentes,\nquae uocantur ad euangelii ueritatem, sed super populum, qui\nrespondit: non audiemus. et recepturus est fructum cogitationum\nsiue auersionis suae dicente Dauid: labores manuum\ntuarum manducabis. causaque perspicua, quia\nuerba domini non audierint et legem eius abiecerint.\nUt quid mihi tus de Saba adfertis et calamum\nsuaue olentem de terra longinqua? holocausta\nuestra non sunt accepta et uictimae uestrae non\nplacuerunt mihi. Quod tura de Saba ueniant, nemo dubitat;\nunde et illud Uergilianum est: centumque Sabaeo ture\ncalent arae. \\'calamum\\' autem. quod Hebraice dicitur \\'cane\\'.\npro quo LXX et Theodotio \\'cinnamum\\' transtulerunt, de terra\nuenire longinqua propheticus sermo demonstrat, ut intellegamus\nIndiam, de qua per Mare Rubrum plura ueniunt aromata. hoc\ngenas pigmenti medici xαϭϭίαν ϭύpιγγοςappellant. et est\n\n\n\n\n\n\nsensus: \\'frustra mihi in unguenta conficienda, quae lege praecepta\nsunt, suauissimi odoris pigmenta confertis et holocausta succenditis,\nqui meam in lege non facitis uoluntatem\\', iuxta quod\nsupra dictum est: uerba mea non audierunt et legem\nmeam proiecerunt.\nhoc autem proprie conuenit his, qui\nde rapinis et nudatione miserorum offerunt sacrificia et elemosynis\nex iniquitate se putant redimere peccata dicente\nscriptura: redemtio animae uiri propriae diuitiae,\nquae non de iniquitate, sed de labore et iustitia congregantur.\nPropterea haec dicit dominus: ecce ego dabo\nin populum istum ruinas et ruent in eis â€” siue infirmitatem\net infirmabuntur in ea - patres et filii\nsimul, uicinus ac proximus et peribunt. Impleta uidemus\nomnia, quae dominus illi populo comminatus est: cotidie\nenim ruunt in blasphemiis suis nihilque in se habent forte,\nsed omnis apud eos infirmitas est.\nfilii patrum sequuntur\nblasphemias et cotidie recipiunt illam inprecationem: sanguis\neius super nos et super filios nostros; et non solum\nipsi, sed et uicini et proximi eorum, omnes, qui legem et\nprophetas sequuntur iuxta occidentem litteram et non iuxta\nspiritum uiuificantem, et omnes pariter peribunt, quia pariter\npeceauerunt.\nHaec dicit dominus: ecce populus uenit de\nterra aquilonis et gens magna consurget a finibus\nterrae. sagittam et scutum — siue xibynnam — arripiet:\ncrudelis est — uel inpudens — et non misere-\n\n\n\n\n\n\nbitur; uox eius quasi mare sonabit et super equos\nascendent praeparati quasi uir ad proelium aduersum\nte, filia Sion. Proprie hoc de Babyloniis prophetatur,\nqui uenturi sunt contra populum Hierusalem, et omnis armaturae\nordo describitur et impetus proeliantium, ut uocis terrore\nconcussi agant paenitentiam et clementissimum placent\ndeum.\ndenique dat occasionem rogandi, dum dicit: aduersum\nte, filia Sion. possumus hoc testimonio abuti persecutionis\ntempore, quando omnis aduersum nos diaboli rabies\nconcitatur nullaque misericordia est et quasi uehementissimi\nmaris fluctus ita opprimunt resistentes.\nAudiuimus famam eius, dissolutae sunt\nmanus nostrae; tribulatio apprehendit nos, dolores\nquasi parturientis. Respondet populus, cui propheta, immo\nper prophetam dominus Babylonios comminatus est, quod,\nantequam ueniant, timore superati sint nec possint eleuare\nmanus et angustia eos conprehenderit quasi dolor parturientem;\n6,23quo dolore nihil adfirmant grauius, quae senserunt.\nNolite exire ad agros et in uia ne ambuletis, quoniam gladius inimici, pauor in circuitu! Docet\neuangelium non esse exeundum in agrum nec de tectorum\naltitudine descendendum, sed audiendum illud: in monte\nsaluum te fac, ad quem in Isaia et Michea iubemur currere\natque conscendere. praecipitur autem iuxta litteram, ne\n\n\n\n\n\n\nforas exeant, ne deserant muros, sed ut tueantur se firmis\nmunitionibus.\nFilia populi mei, accingere cilicio et conspergere\ncinere; luctum unigeniti — siue dilecti —\nfac tibi, planctum amarum — siue miserabilem ,\nquia repente ueniet uastator — siue miseria — super\nnos — siue super uos —! Quia supra dixerat: nolite exire\nad agros et in uia ne ambuletis, quoniam gladius\ninimici, pauor in circuitu, et fugam quoque prohibuerat,\ndocet, quid facere debeant, ut conuertantur scilicet ad paenitentiam\net hanc firmissimam et securam habeant armaturam.\nubi nos diximus: luctum unigeniti fac tibi, pro unigenito\\'\nin Hebraico scribitur \\'iaid\\', quod magis \\'solitarium\\' quam\n\\'unigenitum\\' sonat. si enim esset \\'dilectus\\' siue \\'amabilis\\', ut\nLXX transtulerunt, \\'ididia\\' poneretur, quod et Salomoni deus\nnomen inposuit. nihil autem dolentius quam unum uel solum\nperdere filium.\nilludque, quod nos interpretati sumus: quia\nrepente ueniet uastator siue miseria super nos, LXX\nsuper uos posuerunt, cum multo deus misericordius dixerit,\nut. quidquid super suum uenturum est populum, super se\nquoque uenire testetur. \\'uastatorem\\' autem proprie uelNabuchodonosor\nuel diabolum significat.\nProbatorem dedi te in populo meo robustum\net scies et probabis uiam eorum. omnes isti principes\ndeclinantes - siue inoboedientes —, ambulantes\n\n\n\n\n\n\nfraudulenter - siue peruerse —, aes et ferrum; uniuersi\ncorrupti sunt. defecit sufflatorium in igne — Quem\nsignificantius Graeci ϕυϭητῆρα appellant —, consumtum\nest plumbum, frustra conflauit conflator — siue\nargentarius —: malitiae enim eorum non sunt consumtae.\nargentum reprobum uocate eos, quia dominus\nproiecit illos!\nDatur propbeta populo incredulo probator\nrobustus\\', quod Hebraice dicitur \\'mabsar\\'. quod uel \\'munitum\\'\niuxta Aquilam uel \\'clausum\\' atque \\'circumdatum\\' iuxta Symmachum\net LXX sonat instar urbis firmissimae, ut nullas\npopuli pertimescat insidias, ut, cum probaueris\\', ait, \\'et scieris\nuiam populi delinquentis, tunc intellegas argentum aere commixtum\nnulla posse ratione purgari\\'. quomodo enim plumbum\nmiscetur metallis. quae adultera sunt atque uiolata. ut materia\nseparetur aliena, et, si forsitan purgata non fuerit, plumbum\nomne consumitur et in nihilum redigitur, ita omne eloquium\ndoctrinarum et sermo propheticus perit in his, qui audire\ncontemnunt.\ndicamus et super his, qui sicut aspides surdae\nobturant aures suas, ne audiant uoces incantantium. frustra\nenim conflauit argentarius siue conflator; malitiae\nenim eorum non sunt consumtae. unde nequaquam\n\\'argentum\\', sed \\'argentum reprobum\\' sunt uocati, quia dominus\nabiecit eos. principes autem sunt a domino recedentes\nsiue inoboedientes, qui peruerse ambulant et frandulenter.\nUerbum. quod factum est ad Hieremiam o do-mino dicens sta in porta domus domini et praedica\n— uel lege — ibi uerbum istud et dic: audite uerbum\ndomini, omnis Iuda, qui ingredimini per portas has,\nut adoretis dominum ! Hoc in editione LXX non habetur,\nsed de Theodotione ex Hebraico additum est.\nimperatur autem\nprophetae, ut stet in porta domini, per quam ad orandum\ndominum ingreditur populi multitudo, ut per hanc occasionem\npossint audire, -quae dominus praecipit. per quod intellegimus\nduritiam populi Iudaeorum, quod quasi mendaces atque uaesanos\nhabuerint prophetas, dum per occasionem et celebritatem\nloci audire coguntur uerba domini et non propter hoc, quod\nuerba sint domini.\nHaec dicit dom inus exercituum, deus Israhel:\nbonas facite — siue dirigite — uias uestras et studia\nuestra — siue adinuentiones uestras — et habitabo\nuobiscum in loco isto siue habitare uos faciam in loco\nisto. Clementissimus medicus omni uulneratos cupit sanare\nmedicamine. quando autem dicit: bonas facite siue corrigite\nuias uestras, ostendit eas esse peruersas et nihil in\nse habere boni.\net quia naturale est, ut unusquisque genitae\ndiligat solum et nihil dulcius habeat patria, pollicetur praemia\noboedientibus. \\'habitabo,\\' inquit, \\'nobiscum, ut securos de\nhabitatione uos faciam, siue uos ipsos\\' — iuxta Symmachum\n— \\'firma habitatione fundabo\\', qui ait: et confirmabo\nuos in loco isto.\nNolite confidere in uerbis mendacibus dicen-tes: templum domini, templum domini, templum domini\nest! quoniam, si bene direxeritis — siue direxeritis\n— uias uestras et studia uestra, si feceritis indicium\ninter uirum et proximum suum, aduenae et pupillo\net uiduae non feceritis calumniam — siue non\noppresseritis eos — nec sanguinem innocentem effuderitis\ntis in loco hoc et post deos alienos non ambulaueritis\nin malum uobismet ipsis, habitabo ucobiscum-siue\nhabitare uos faciam — in loco isto, in terra, quam\ndedi patribus uestris a saeculo usque in saeculum.\nHoc, quod LXX in huius capituli addidere principio:\nin uerbis\nmendacii, quae uobis omnino non proderunt, in\nHebraico non habetur. praecipit autem et tunc populo Iudaeorum\net hodie nobis, qui uidemur in ecclesia constituti. ne\nfiduciam habeamus in aedificiorum splendore auratisque laquearibus\net uestitis parietibus marmorum crustis et dicamus:\ntemplum domini, templum domini, templum domini\nest. illud enim templum domini est, in quo habitat uera fides,\nsancta conuersatio omniumque uirtutum chorus.\ndenique infert:\n‘Si rectas feceritis uias uestras et cogitatio uestra\nnon abierit post errorem et secuti fueritis iustitiam et malum\nnon effeceritis neque effuderitis sanguinem innocentem\nsimplices quosque scandalizantes et post deos alienos\nnon ambulaueritis ritis peruersa adorantes dogmata, quae de\nuestro corde simulastis in malum uobismet ipsis, uel\n\n\n\n\n\n\nhabitabo uobiscum in loco isto, quem uocatis templum dei.\net in terra, quam dedi patribus uestris, apostolis uidelicet\net apostolicis uiris, uel certe firma statione habitare\nuos faciam a principio usque ad finem.\nâ€™ potest hoc et illis\nuirginibus conuenire, quae iactant pudicitiam et inpudenti uultu\npraeferunt castitatem, cum aliud habeat conscientia, et nesciunt\nillam definitionem apostoli uirginalem, uti sit sancta corpore\net spiritu. quid enim prode est corporis pudicitia animo constuprato,\nsi ceteras uirtutes, quas propheticus sermo descripsit,\nnon habuerit?\nEcce uos confiditis uobis in uerbis mendacii\n— uel mendacibus -, quae non proderunt uobis:\nfurari, occidere, adulterare, iurare mendaciter, libare\nBahalim et ire post deos alienos, quos ignoratis. et\nuenistis et stetistis coram me in domo hac, in qua\ninuocatum est nomen meum, et dixistis: liberati\nsumus — siue desiuimus — eo, quod fecerimus omnes\nabominationes istas.\nFrustra eos in templo habere fiduciam\nsequentia peccata demonstrant. quid enim prode est audacter\ningredi limen domus dei, erecta stare ceruice et non solum\ncor sed et manus habere pollutas furto, homicidio, adulterio,\nperiurio, sacrilegio et cultu eorum deorum. quos nescias? haec\nspiritaliter accidere in ecclesia nemo dubitat, quando praesentis\ntemporis considerantes felicitatem sua peccata non reputant et\nlatere arbitrantur deum, quia non statim uindicta consequitur:\nquin potius in tantam prorumpunt amentiam, ut liberatos\n\n\n\n\n\n\nse putent. quia post mala opera etiam a cultu domini recesserunt.\nNumquid spelunca latronum facta est domus\nista siue mea â€”, in qua inuocatum est nomen meum.\nin oculis uestris? ego, ego sum, ego uidi, dicit dominus\n. De hoc loco in euangelio adsumtum puto: scriptum\nest: domus patris mei domus orationis uocabitur:\nuos autem fecistis eam speluncam latronum siue.\nut in alio euangelio scriptum est. domum negotiationis.\necclesia dei uertitur in speluncam latronum, quando furta.\nhomicidia, adulteria, periuria, sacrilegium, hereseos adinuentio\net omnia in ea scelera uersantur, quando auaritiae facibus\nprincipes inardescunt et regum quondam opes uile aut certe\nnon uile palliolum possidet. unde infert: â€˜ego. ego sum.\nego\nuidi. dicit dominus; mei oculi contemplati sunt, quod uos\nputatis occultum. tenebrae thesaurorum meam non fugiunt\nconscientiam\\'. qui. cum diues esset, pro nobis pauper factus\nest, nunc in nostris diuitiis erubescit et dicit: uae uobis\n-diuitibus, qui habetis consolationem uestram!\nIte ad locum meum in Silo, ubi habitauit\nnomen meum a principio, et uidete, quae fecerim ei\npropter malitiam populi mei Israhel ! Ex praeteritis docet\npraesentia et dieentibus: templum domini, templum\n\n\n\n\n\n\n\n\n\n\ndomini, templum domini et pretiosae domus fulgore\ngaudentibus Silo, ubi primum fuit tabernaculum dei, recordatur\nhistoriae. de qua in psalmo scriptum est: et reppulit tabernaculum\nSilo, ut, quomodo ille locus in ruinas cineresque\nconlapsus est, ita et templum corruat, cum similium habitatio\nfuerit peccatorum. sicut igitur Silo templi exemplum est, ita\ntemplum nobis, quando tempus aduenerit illius testimonii: putas,\nueniens filius hominis inueniet fidem super\nterram?\nEt nunc, quia fecistis omnia opera haec,\ndicit dominus, et locutus sum ad uos mane consurgens\net loquens et non audistis et uocaui uos et non\nrespondistis, faciam domui huic, in qua inuocatum\nest nomen meum et in qua uos habetis fiduciam, et\nloco, quem dedi uobis et patribus uestris, sicut feci\nSilo, et proiciam uos a facie mea, sicut proieci omnes\nfratres uestros, uniuersum semen Ephraim.\nHoc. quod\nposuimus: mane consurgens et loquens, in LXX non\nhabetur. mane autem consurgit deus, non quod aliquod ei\ntempus absque diluculo sit, sed quo post noctis quietem\nuiribus corporis instauratis anima hominum uegetior sit et\nnequaquam uoluptatibus occupata cibique desiderio audire et\nfacere ualeat, quae dicuntur.\nunde et illud in psalmo legimus:\nmane exaudies uocem meam. mane adstabo tibi et\nuidebo:et in Isaia: de nocte — siue diluculo — consurget\nspiritus meus ad te, deus, quoniam lux\n\n\n\n\n\n\npraecepta tua super terram. unde et filios lucis Paulus apostolus\nappellat et non noctis neque tenebrarum nec dormientes,\nsicut et ceteri dormierunt, qui dei mandata non sentiunt. quia\nigitur deus uocauit eos de nocte consurgens, ut et ipsos de\ntenebris liberaret, comminatur eis similia se esse facturam\ntemplo in Hierosolymis, quae fecit loco Silo, ubi primum fuit\ntabernaculum, ut peccata similia pari sententia feriantur.\net\nquomodo proiecit dominus semen Ephraim, id est decem tribus.\nquae uocabantur Israhel et habebant principes, propter Hieroboam,\nfilium Nabat de tribu Ephraim, quae eadem appellabatur\ntribus Ioseph, sic etiam Hierusalem et tribum Iuda cum Beniamin\nse abiecturum esse testatur. abiecit igitur Silo, abiecturus\net templum; abiecit decem tribus, abiecturus et duas.\nquidquid illi populo dicitur, intellegamus et nobis, si similia\nfecerimus.\nTu ergo noli orare pro populo hoc nec\nadsumus pro eis laudem et orationem — siue nec\nroges, ut misericordiam consequantur,— et non obsistas\nmihi, quia non exaudiam te. Ne uideatur rogans\npropheta non inpetrare, quod postulat, praecipit deus. ne pro\npopulo peccatore et nullam agente paenitentiam deprecetur.\nquod autem dicit: et non resistas mihi, illud ostendit.\nquod sanctorum preces irae dei possint resistere.\nunde et\n\n\n\n\n\n\n\n\ndominus loquitur ad Mosen: dimitte me. ut percutiam\npopulum istum. et faciam te in gentem magnam; et\nin Psalmis scribitur: et stetit Finees et placauit et\ncessauit quassatio et reputatum est ei ad iustitiam.\nAaron quoque arrepto turibulo inter ignem arsurnmque\npopulum medius stetit et dei ira cessauit. ac ne putemus\ncrudelitatem dei, qui ne rogari quidem se permittat. reddit\ncausas, cur non exaudiat, dicens:\nNonne uides, quid isti faciant in ciuitatibus\nIuda et in plateis Hierusalem? filii colligunt\nligna et patres succendunt ignem et mulieres conspergunt\nadipem, ut faciant placentas — siue chauonas\n— reginae — siue militiae — caeli et libent dis\nalienis et me ad iracundiam prouocent. numquid\nme ad iracundiam prouocant? dicit dominus, nonne\nsemet ipsos in confusionem uultus sui?\n\\'Uis,\\' inquit.\naudire, propheta. cur tibi dixerim: noli orare pro populo\nhoc? haec faciunt. quae sequuntur: et intus et foris et\nin plateis et in exitibus Hierusalem filii ligna conportant\net patres succendunt ignem et mulieres conspergunt\nadipem cum farina. ut faciant chauonim\\' —\nquas nos \\'placentas\\' interpretati sumus siue \\'praeparationes\\'.\nut omne genus ostendat sacrificii reginae caeli, quam\nlunam debemus accipere, uel certe militiae caeli, ut omnes\n\n\n\n\n\n\nstellas intellegamus,- \\'et post haec libent dis alienis,\nnon quo sint, sed quo sub nominibus eorum daemonibus tura\nsuccendant et me ad iracundiam prouocentista facientes.\nnec intellegunt miseri, quod ista contentio non me laedat, quem\nnumquam ira commutat, sed semet ipsos in confusionem\nuultus sui et in ignominiam sempiternam.) quidquid igitur\nfacimus, non deum laedimus, qui laedi numquam potest, sed\nnobis interitum praeparamus thesaurizantes iram in die irae.\nideo autem diuersa officia filiorum patrumque et matrum\nposuit uel uxorum, ut nulla aetas sit, quae ab impietate dissenserit.\nIdeo haec dicit dominus deus : ecce furor meus et indignatio mea conflata est â€” siue stillauit-super\nlocum istum, super uiros et super iumenta\net super lignum regionis et super fruges terrae et\nsuccendetur et non extinguetur. Qui supra dixerat:\nnumquid me ad iracundiam prouocant? quomodo\nnunc dicit: ecce furor meus et indignatio mea stillauit\nsuper locum istum?\net est sensus: \\'ego quidem\nnaturaliter non irascor, sed illi ita agunt, ut me ad iracundiam\nprouocent et meam uidear mutare naturam. sentiant igitur\niratum, quod, quantum in se est facere conantur.\\' pulchreque\nnon ait: (effusus est\\' furor meus super locum istum.\nsed: stillauit, ut moderatam poenam significet. sin autem in\n86 stilla furoris tanta duritia est. quid fiet. si omnis imber fuerit\n\n\n\n\n\n\neffusus?\nsed et \\'conflatio\\' sic intellegi potest, ut. quod diu\nfacere noluit, peccatorum multitudine facere conpellatur. cum\nautem deus iratus fuerit, et homines et ea, quae hominum\nsunt, similem interitum sentient. \\'et succendetur\\', inquit —\nhau dubium quin furor domini —, \\'et non extinguetur, quia\nnon agit populus, per quae possit extingui.\\'\nHaec dicit dominus e.cercituum, deus Israhel:\nholocaustomata uestra addite uictimis uestris et\ncomedite carnes, quia non sum locutus cum patribus\nuestris et non praecepi eis in die, qua eduxi eos de\nterra Aegypti, de uerbo holocaustomatum et uictimarum,\nsed hoc uerbum praecepi eis dicens: audite uocem\nmeam et ero uobis deus et uos eritis mihi populus\net ambulate in omni uia, quam mandaui uobis,\nut bene sit uobis. Quorum reprobauit templum, consequenter\nreprobat et sacrificia et oblique arguit eos, quod non ueneratione\nsui, sed epularum desiderio immolent uictimas.\nquod\nautem ait: non sum locutus cum patribus uestris et\nnon praecepi eis in die, qua eduxi eos de terra\nAegypti, super uerbo holocausti et uictimarum,\nmanifeste intellegitur, quod primum decalogum dederit in tabulis\nlapideis scriptum digito dei et post offensam idololatriae\ncaputque uituli postea iusserit sibi magis fieri quam daemonibus\nauferens puram religionem mandatorum dei et concedens\nsanguinem uictimarum carniumque desiderium.\nEt non audierunt nec inclinauerunt aurem\nsuam; sed abierunt in uoluntatibus â€” siue desideriis\n- et prauitate cordis sui mali factique sunt retrorsum\net non inante a die, qua egressi sunt patres\neorum de terra Aegypti, usque ad hunc diem.\n\\'Me dicente:\naudite uocem meam et ero uobisdeus et reliqua,\nnon audierunt nec inclinauerunt aurem suam,\nsed sui cordis fecere desideria et contra apostoli sententiam,\nqui praeteritorum obliuiscebatur et in priora se extendebat,\nfecere contraria, ut praeterita cuperent et futura contemnerent!\nquodque dicit:\na die, qua egressi sunt patres eorum\nde terra Aegypti, usque ad diem hanc, omne tempus\nin medio dicit eos per offensam domini transegisse. unde et\nnecessaria fuit euangelii gratia, quae illos non suo mento, sed\ndomini misericordia conseruauit.\nEt misi ad uos seruos meos, prophetas, per\ndiem consurgens diluculo et mittens; et non audierunt\nrite nec inclinauerunt aurem suam, sed indurauerunt\nceruicem et peius operati sunt quam patres\neorum. Iusta ergo ira domini, quae conflata est et stillauit\nsuper populum contemtorem duraeque ceruicis et dei uerba\naudire nolentem. quomodo autem deus uel de nocte uel diluculo\net in die mittat prophetas, supra diximus.\nEt loqueris ad eos omnia uerba haec et nonaudient te et uocabis eos et non respondebunt tibi.\net dices ad eos: haec est gens, quae non audiuit uocem\ndomini dei sui nec recepit disciplinam; periit\nfides et ablata est de ore eorum. (Ne dubites\\'. inquit. \\'eos\nindurasse ceruicem et peiora patribus suis operatos, ecce do\nlocum paenitentiae nec ideo loquor, ut fiant, sed quia futura\nsunt, idcirco praedico.\nsaltim nunc loquere eis uerbis meis\net tamen non audient te et uocabis eos et non respondebunt\ntibi; tantae enim erunt superbiae, ut, cum\nuocaueris eos ad audiendum, nullus respondere dignetur. et\ndices ad eos: haec est gens, quae non-audiuit uocem\ndomini dei sui nec recepit disciplinam\\'. pulchre,\nut ante iam dixi, nequaquam populum suum, sed gentem\nuocat.\nquod licet et in tempore prophetarum ex parte sit\nfactum et in umbra praecesserit et in imagine, tamen plenius\ncompletur in Christo, quando noluerunt recipere disciplinam\net uocem sui domini contemserunt. unde eleganter infertur:\nperiit fides, quae proprie Christianorum est, et ablata\nest de ore eorum omnis uidelicet filii dei fideique confessio.\nl\\'onde capillum tuum et proice et sume in\ndirectum — siue super labia — planctum, quia proiecit\ndominus et reliquit generationem furoris sui\nEt lob audita filiorum et filiarum morte capillos legimus\ntotondisse et apud ueteres haec erat omnium consuetudo\nlugentium tondere caesariem; at nunc e contrario comam\n\n\n\n\n\n\ndemittere luctus indicium est.\nomnis autem planctus et lamentatio\nprophetalis idcirco adsumitur, quia proiecit dominus\net reliquit generationem furoris sui: hau\ndubium, quin populum significet ludaeorum. et proprie hoc\nad Christi tempora referendum, quando periit fides et\nde ore ablata est populi dominum blasphemantis.\nQuia fecerunt filii Iuda malum in conspectu\nmeo, dicit dominus; posuerunt offendicula sua in\ndomo, in qua inuocatum est nomen meum, ut poluerent,\net aedificauerunt excelsa — siue aram —\nTofeth, quae est in ualle filii Ennom, ut incenderent\nfilios suos et filias suas igne; quae non praecepi nec\ncogitant in corde meo.\nQuod in templo dei filii Iuda statuam\nBahal posuerint, in Hiezechielis principio discimus. \\'excelsa\\'\nautem, quae Hebraice appellantur (bamath\\', siue \\'aram\\'\nTofeth, quae est in ualle filiorum Ennom, illum locum significat,\nqui Siloae fontibus inrigatur et est amoenus atque nemorosus\nhodieque hortorum praebet delicias. hic autem gentilitatis\nerror omnes prouincias occupauit, ut ad capita fontium\nlucosque amoenissimos uictimas immolarent et omnis prauae\nsuperstitionis religio seruaretur.\n\\'Tofeth\\' lingua Hebraea interpretatur\n\\'latitudo\\' scriptumque fertur in libro Iosue, filii Nun,\n\n\n\n\n\n\nde hoc loco, qui est in ualle filiorum Ennom et Hebraice\ndicitur \\'gehennom\\'; \\'ge\\' quippe ϕάραγγα, hoc est \\'uallem\\',\net \\'hennom\\' uel hominis nomen uel \\'gratiam\\' sonat. traduntque\nHebraei ex hoc loco appellatam \\'gehennam\\', quod scilicet omnis\npopulus Iudaeorum ibi perierit offendens deum, in quo loco\netiam filios suos in igne idolis consecrarint siue holocaustum\noptulerint, quae non praeceperit eis nec ulla legis iusserit\nsanctione.\nquodsi Iepthae optulit filiam suam uirginem deo,\nnon sacrificium placet, sed animus offerentis; neque enim, si\ncanis aut asinus aut inmundum quodlibet animal primum\noccurrisset patri a caede hostium reuertenti, deo illud offerre\ndebuerat.\nIdeo ecce dies uenient, dicit dominus, et non\ndicetur amplius Tofeth et uallis filii Ennom, sed\nuallis interfectionis et sepelient in Tofeth eo, quod\nnon sit locus. et erit morticinum populi huius in\ncibum uolucribus caeli et bestiis terrae et non erit.\nqui abigat. Tempus obsidionis significat, quod ab anno nono\nregis Sedeciae usque ad annum undecimum perpessi sunt, et\nquod nequaquam uocetur uallis ipsa \\'gehennom\\', hoc est \\'uallis\nhennom\\', siue \\'filiorum Ennom\\', sed ob interfectionem\n\n\n\n\n\n\nplurimorum \\'uallis occisionis\\'.\ntauta autem caedes erit, ut in loco\nprius religionis sepulchra sint innumerabilia et, quos sepelire\nnon potuerint, lacerentur ab auibus et a bestiis deuorentur\nnullusque sit, qui abigat similia metuens et humandi uictus\nofficiis. manifesta transcurrimus, ut, sicubi locus fuerit, in obscuris\nmoremur. ipsius enim libri magnitudo fastidium potest\nfacere legentibus: quanto magis, si a nobis latius disseratur!\nEt quiescere faciam de urbibus Iuda et de\nplateis Hierusalem uocem gaudii et uocem laetitiae\net uocem sponsi et uocem sponsae; in desolationem\nenim erit terra. Cum locus idololatriae uersus fuerit in sepulchra,\nut. ubi deum offenderant, ibi eorum inhumata iaceant\ncadauera, de urbe quondam Hierusalem et de ceteris urbibus.\nquae sub illius dicione erant, auferetur omnis laetitia et maerore\ngemituque et desolatione omnia complebuntur.\nIn tempore illo, ait dominus, eicient ossa regis Iuda et ossa principum eius et ossa sacerdotum\net ossa prophetarum et ossa eorum, qui habitauerunt\nin Hierusalem, de sepulchris suis. et expandent\nea ad solem et lunam et omnem militiam caeli,\nquae ditxeru ut et quibus seruierunt et post quae\nambulauerunt et quae quaesierunt et adorauerunt,\nnon colligentur et non sepelientur; in sterquilinium\nsuper faciem terrae erunt. et eligent magis mortem\nquam uitam omnes, qui residui fuerint de cognatione\nhac pessima in uniuersis locis, quae derelicta sunt,ad quae eieci eos, dicit dominus exercituum.\nOmnia,\nquae prophetalis sermo describit. nostro tempore cernimus\naccidisse, non uni Hierusalem, quae ista perpessa est a Chaldaeis\natque Romanis, sed uniuerso orbi, ita ut lacrimae aruerint\net ossibus mortuorum uniuersa completa sint. et quia\nsolebant iuxta antiquum morem aurum et quaedam ornamenta\nuel mulierum uel uirorum in sepulchris condere, haec quoque\nfrangebat et effodiebat auaritia, ut caelo et luci proderent.\net\nideo primum regum Iuda et principum eius, sacerdotum quoque\net prophetarum et uniuersi populi, qui fuerant in Hierusalem,\nossa de tumulis proferebantur patentia soli et lunae\net omni stellarum aspectui, ut, quibus seruierant derelicto\ndeo, eorum paterent aspectibus et consumta in sterquilinium\net cineres soluerentur, si quis autem de multitudine potuisset\neffugere, ad quaecumque loca uenisset, mortem praeferret uitae\net remedium infelicis animae putaret interitum.\nEt dices ad eos: haec dicit dominus: numquid,\nqui cadit, non resurget? et qui auersus est, non\nreuertetur — siue non auertet —? Post tanta mala ad\npaenitentiam prouocat eos, qui potuerint remanere, siue priusquam\nueniant. quae minatus est, hortatur ad conuersionem et\ndat locum paenitentiae.\nquod autem iuxta Hebraicum scriptum\nest:etqui auersus est. non auertetillud significatquod,\nqui a deo auersatus est, si uoluerit ad meliora conuerti. possit\n\n\n\n\n\n\net dei furorem ad meliora conuertere et uenienti obsistere et\nplagas precibus euitare.\nQuare ergo emersus est populus iste in Hierusalem\nauersione contentiosa, adprehenderunt mendacium\net noluerunt reuerti? \\'Quanto ego\\', inquit. \\'magis\nad paenitentiam prouocaui, tanto illi plus recesserunt a me\nnon tam peccandi studio quam me superandi. adprehenderunt\nenim fortiter mendacium uel idola uel praua quaeque\nueritati iustitiaeque contraria et noluerunt reuerti\\'non\ndixit \\'non potuerunt\\' â€”, \\'sed omni studio iniqua sectati\nsunt\\'.\nAttendi et auscultaui; nemo, quod bonum est,\nloquitur, nullus est, qui agat paenitentiam super peccata\nsuo dicens: quid feci? omnes conuersi sunt ad\ncursum suum quasi equus impetu uadens ad proelium\n. Reuocati ad paenitentiam audire contemnunt nec sufficit\neis contra dominum deliquisse et locutos esse blasphemiam,\nsed omnes instar equorum et feruido cursu ad proelium ruentium\nnon recogitant super peccato suo nec dicunt: quid feci?\nper quae intellegimus uel de omni genere humano ista dici,\nquod pronum sit ad uitia, uel de tempore saluatoris, quando\nomnes declinauerunt, simul inutiles facti sunt;\nnon fuit. qui faceret bonum, non fuit usque ad unum.\nunde et ipse mystice clamitat: saluum me fac, domine,\nquoniam defecit sanctus! sin autem haec ita se habent.\n\n\n\n\n\n\nubi sunt, qui in nostra esse dicunt positum uoluntate omni\ncarere peccato? nemo, inquit, quod bonum est loquitur,\nquia etiam pro otioso uerbo reddituri sumus rationem in die\niudicii.\nMiluus in caelo cognouit tempus suum, turtur\net hirundo et ciconia custodierunt tempus aduentus\nsui; populus autem meus non cognouit iudicium domini\n. Pro \\'miluo\\', quem interpretatus est Symmachus, LXX\net Theodotio ipsum uerbum Hebraicum posuere \\'asida\\', Aquila\n\\'herodiona\\'. rursumque pro \\'hirundine\\' Symmachus \\'cicadam\ntranstulit, quae Hebraice dicitur (sis\\'. pro eo autem, quod nos\nposuimus \\'ciconiam\\', et Aquila et Symmachus ita, ut in Hebraeo\nscriptum est, \\'agur\\' transtulerunt. pro quo LXX \\'agri\npasseres\\' interpretati sunt.\nunus autem atque idem sensus\nest, qui et in Isaiae principio ponitur: agnouit bos possessorem\nsuum et asinus praesaepe domini sui, Israhel\nautem me non cognouit et populus meus\nnon intellexit; quod etiam paruae aues sua norint tempora\net sciant, quando ad calida festinantes loca rigorem\nhiemis debeant declinare et rursum ueris principio ad solitas\nuenire regiones. \\'caelum\\' autem hic pro \\'aere\\', qui supra est,\ndebemus accipere.\nQuomodo dicitis: sapientes sumus et lex domini\nnobiscum est? uere mendacium operatus eststilus mendax scribarum. Ad scribas loquitur et Pharisaeos,\nqui legis iactant notitiam et scribentes scribunt iniquitatem.\nquodque ait:\nCon fusi sunt sapientes, perterriti et capti\nsunt, non quo sapientes sint, qui ista faciunt, sed sapientes\nuocat, ut suo iudicio condemnentur et e contrario sapientia\neorum conuincatur stultitia dicente Paulo: qui doces alium,\nte ipsum non doces? et quia uerbum domini proiecerunt,\n\nideo nulla sapientia est in eis. frustra igitur\niactant legis scientiam, qui doctrinam operibus destruunt.\nPropterea dabo mulieres — siue uxores — eorum\nexternis, agros eorum heredibus, quia a minimo\nusque ad maximum omnes auaritiae student, a\npropheta usque ad sacerdotem cuncti faciunt mendacium\n— siue iniquitatem —. et sanabant contritionem\nfiliae populi mei ad ignominiam dicentes:\npax, pax, cum non esset pax.\nReceperunt mercedem operum\nsuorum, ut, qui uerbum domini proiecerunt, ipsi abicerentur\nab eo. \\'uxores\\', inquit, \\'eorum et possessiones tradam\nhostibus. et ne mea crudelis putetur esse sententia,\ncausas auditor agnoscat: a minimo usque ad maximum\nomnes auaritiae student — radix est enim omnium\nmalorum auaritia —, a propheta usque ad sacerdotem.\nqui alios peccantes prohibere deberent, primi sceleribus subiacent\net cuncti uel iniqua faciunt, dum aliena diripiunt, uel\ncerte mendacium, ut non sit ueritas in ore eorum. et post\n\n\n\n\n\n\nista quasi boni medici aliena uulnera uerbis sanare cupiebant,\nqui ipsi erant omnium flagitiorum confossi uulneribus .\nhaec\ncotidie in nostro quoque populo cernimus dicente apostolo:\nqui praedicas non furandum, furaris et reliqua. qui\ncum peccatores et diuites uiderint, sanare cupiunt contritionem\nfiliae populi dei, hoc est ecclesiae, in ignominiam uel eorum,\nqui decipiuntur. uel eorum. qui alios decipiunt. ut dicant omni\nfacinore coopertis: pax, pax. cum nulla sit pax, et bellum\neis immineat peccatorum.\nConfusi sunt, quia abominationem fecerunt.\nquin immo confusione non sunt confusi et erubescere\nnescierunt. ’Ερωτηματιϰω̄ς hoc est legendum: ut sit sensus:\n\\'erubuerunt in sceleribus suis, intellexerunt abominationes quas\noperati sunt?\\' \\'nequaquam, sed in tantam proruperunt amentiam,\nut nec confusione cuperent emendare uitia nec spe ueniae sua\nscelera confiteri\\'.\nIdcirco cadent inter corruentes; in tempore\nuisitationis suae corruent, dicit dominus. Haec sunt\npraemia eorum, qui erubescere nescierunt, ut. quorum dignitas\nerat excelsior populis, ruinis populi miscerentur. a minimo\nenim usque ad maximum omnes auaritiae student\net a propheta usque ad sacerdotem cuncti faciunt\nmendacium: uisitationis autem tempus propinqua captiuitas\nest.\nCongregans congregabo eos, dicit dominus;\nnon est uua in uitibus et non sunt ficus in ficulnea:folium defluxit et dedi eis, quae praetergressa sunt.\nQuod sit tempus uisitationis, in quo corruent delinquentes,\nmanifestius docet dicens: \\'congregans congregabo eos\\' —\nhau dubium quin in Hierusalem —, ut obsideantur a Chaldaeis\nlongo tempore et famis sustineant mala. cum\\', inquit. \\'tempora\npraetereant et aestati succedat autumnus et hieme arborum\ncadant folia, uidebitis cuncta de longe et ex his non capietis\ncibum. non est enim uua in uitibus uobis.\nqui fructus\nuitium non sumitis. et non sunt ficus in ficulnea obsesso\npopulo, qui suarum arborum poma cernit ab hostibus\ndiripi. folia\\', inquit. \\'defluent aestate autumnoque transactis.\ndedi enim eis, quae praeterire cernerent et maiore dolore amitterent\nrerum omnium abundantiam. Quam eis tangerre non licebat\\'.\nQuare sedemus? conuenite et ingrediamur ciuitatem\nmunitam — siue ciuitates munitas — et sileamus\nibi — siue proiciamur ibi —, quia dominus\nnoster abiecit — siue silere fecit — nos et potum dedit\nnobis aquam fellis; peccauimus enim domino. exspectauimus\npacem et non erat bonum, tempus medelae\net ecce formido.\nUox populi respondentis inducitur et sua\nuitia contitentis et cohortantis se mutuo, ut ciuitates ingrediantur\nmuratas siue unam ciuitatem Hierusalem: iam enim\n\n\n\n\n\n\n\n\n\n\nceterae captae fuerant. \\'et sileamus\\', inquit, \\'ibi, quia dominus\nnoster silere nos fecit — non enim habemus\nfiduciam deprecandi —, siue abiciamur ibi siue proiciamur\ninstar stercoris. ipse potauit nos aquas fellis, quia dulcem\nin amaritudinem conuertimus deum.\net ut tales biberemus aquas,\ncausa perspicua est: peccauimus enim domino et exspectauimus\npacem, qui nihil boni operis feceramus putabamusque\nnobis tempus adesse medicinae, cum formidine atque\nterrore omnia conplerentur\\', personarum mutatio, et maxime\nin prophetis, difficilem intellectum facit; quae si suis locis et\ncausis temporibusque reddantur, plana fient, quae uidebantur\nobscura.\nA Dan auditus est fremitus equorum eius, a\nuoce hinnituum pugnatorum — siue equitatus — eius\ncommota est omnis terra; et uenerunt et deuorauerunt\n— siue et uenient et deuorabunt — terram et plenitudinem\neius, urbem et habitatores eius.\nNon igitur, ut\nsupra LXX transtulerunt, dixit populus: ingrediamur ciuitates\nmunitas, sed: ciuitatem munitam, ut significet\nHierusalem. denique et nunc infert: urbem et habitatores\neius. describitur autem a Dan per Phoenicem ueniens cum\nexercitu Nabuchodonosor, in quo loco Iordanes fluuius oritur.\net quae LXX futura, Hebraicum pro ueritate rei iam facta\ncommemorat.\nQuia ecce ego mittam uobis serpentes regulos\n— siue pessimos ant, ut Septuaginta transtulerunt, mortiferos\n—, quibus non est incantatio: et mordebunt\nKOS, ait dominus, insanabiliter cum dolore cordis\nuestri deficientis.\nQui sint illi, qui ueniunt a Dan pt\nquorum auditus est fremitus et qui terram omnem ad solitldinem\nredegerunt. sub alia figura idem prophetalis sermo demonstrat\n\\'serpentes\\' eos appellans \\'pessimos\\' siue \\'mortiferos\\'\net, ut Aquila transtulit, \\'regulos\\', qui appellantur Hebraice\n\\'sapphonim\\': pro quo, quid sibi uoluerit secunda eius editio.\nut \\'speculatores\\' diceret, non intellego. nisi forte ob uerbi\nsimilitudinem. quibus non est. ait. incantatio.\nfrustra\nenim ad deum preces fundunt aduersum serpentem antiquum.\ncolubrum tortuosum, qui dei praecepta contemserint. utamur\nhoc loco aduersum eos, qui saluatoris eloquia contemnentes\ntraduntur aduersariis potestatibus.\nDolor meus super dolorem. in me cor meum\nmaerens. Pro quo, ut supra diximus, LXX superiori sententiae,\nquae dicta sunt, copularunt, ut ponerent: et mordebunt\nuos, ait dominus, insanabiliter cum dolore cordis\nuestri deficientis. in Hebraico autem non tam \\'dolor\\' est.\nqui Graece dicitur ὀδύνη, quam μειδίαμα, quod nos interpretari\npossumus \\'rictum\\' oris dolore contracti et habentem risus\n\n\n\n\n\n\n\n\nsimilitudinem. ὲμϕατιϰω̃ς autem haec ex persona dei legenda\nsunt plangentis euersionem Hierusalem et eius miserias non\nferentis.\nEcce uox clamoris filiae populi mei de terra\nlonginqua! Fletum describit et ululatum urbis Hierusalem\ningressis hostibus.\nNumquid dominus non est in Sion aut rex\neius non est in ea? Siue dominus ipse est rex aut certe\ndominus ad patrem, rex refertur ad filium iuxta illud, quod\nsub nomine Salomonis scribitur: deus, iudicium tuum\nregi da et iustitiam tuam filio regis. ut autem uox\nclamoris sit in Hierusalem et clamor ipse ueniat de terra\nlonginqua, causa manifesta est, quod dominus non sit in ea\net rex illius recesserit ab illa.\nQuare ergo me ad iracundiam concitauerunt\nin sculptilibus suis et in uanitatibus alienis? \\'Recessit\nautem\\', inquit, ab eis dominus, quia me, qui dominus et rex\neorum eram, idolorum cultu ad iracundiam prouocarunt\\'.\nTransiit messis, finita est aestas; et nos saluati\nnon sumus. Rursum populus loquitur, qui in Hierusalem\ndiuturna obsidione conclusus est, quod mutata sint\ntempora et anni circulus euolutus sit et omnis eorum spes\nirrita fuerit atque transierit.\nstupor contritione filiae populi mei contritus\nsum et contristatus, stupor obtinuit me. Respondet\n\n\ndeus, quod in adflictione Hierusalem ipse uideatur adflictus, et\nin humanam similitudinem stupore conteritur.\nNumquid resina non est in Galaad aut\nmedicus non est ibi? quare igitur non est obducta\ncicatrix filiae populi mei? Non solum in praesenti loco,\nsed et multis aliis testimoniis scripturarum inuenimus resinam\nGalaad pro paenitentia poni atque medicamine mirarique nunc\ndeum, quare uulnera Hierusalem nequaquam curata sint et\nnecdum cicatrices obduxerint cutem eo, quod non sint prophetae\nnec sacerdotes, quorum debeant curari medicamine.\nQuis dabit capiti meo aquam et oculis meis\nfontem lacrimarum? et plorabo die et nocte interfectos\nfiliae populi mei. \\'Si totus\\', inquit, \\'uertar in fletum\net nequaquam guttae sint lacrimarum. sed abundantia fluminis.\ntamen interfectos filiae populi mei digne flere non potero.\ntanta enim sunt mala. ut omnem dolorem sui uincant magnitudine\\'.\nhoc autem tam ex prophetae quam ex domini persona\nintellegi potest.\nQuis dabit me in solitudine diuersorium uiaforum?\net derelinquam populum meum et recedam\nab eis. LXX: quis det mihi in solitudine mansionem\nnouissimam, ut relinquam populum meum et recedam\nab eis? \\'Melius\\', inquit, (est habitare in extrema solitudine\nquam inter tanta hominum scelera commorari\\'. unde et saluator\nin euangelio loquebatur: usquequo sustinebo uos?\net in alio loco scriptum est: in tempore illo, qui\n\n\n\n\n\n\nintellegit, sedebit et tacebit, quoniam tempus pessimum\ne s t.\nQuia omnes adulteri sunt, coetus praeuaricatorum,\net extenderunt linguam suam quasi arcum\nmendacii et non ueritatis; confortati sunt in terra,\nquia de malo in malum egressi sunt et me non cognouerunt,\ndicit dominus. De malo in malum transeunt\npeccatores, quando idolum mutant idolo et de peccatis ad\npeccata transcendunt uel certe de obsidionis malo transeunt\nad captiuitatem.\net de sanctis quidem dicitur: ibunt de uirtute\nin uirtutem, de peccatoribus uero: de malo in\nmalum egressi sunt. causaque omnium miseriarum, quod\nnon cognouerint dominum coetusque sit praeuaricantium et\narmantium linguam suam instar extenti arcus in blasphemiam:\nconfortatique sunt in terra, ut mereantur audire: terra\nes et in terram ibis.\nUnusquisque se a proximo suo custodiat et\nin omni fratre suo non habeat fiduciam, quia omnis\nfrater supplantatione supplantat et omnis amicus\nfraudulenter incedit et uir fratrem suum deridebit\net ueritatem non loquentur; didicit enim lingua eorum\nloqui mendacium — siue docuerunt enim linguam\nsuam loqui mendacium —. ut inique agerent,\nlaborauerunt — siue inique egerunt et non inter-\n\n\n\n\n\n\nmiserunt, ut conuerterentur —. habitatio tua in\nmedio doli; in dolo — siue usura super usuram et\ndolus in dolo: — rennuerunt — siue noluerunt — scire\nme, dicit dominus.\nHoc loco utendum est in tempore persecutionis\net angustiae, quando aut rara aut nulla fides. quando\nnec fratri nec proximo credendum est et inimici eius\ndomestici eius, quando iuxta euangelium tradet pater\nfilium et filius patrem et diuiduntur duo in tres et tres\nin duo. quodque infert: docuerunt linguam suam\nloqui mendacium siue didicit lingua eorum loqui\nmendacium, ostendit consuetudinem mentiendi quodammodo\nin naturam uerti studioseque eos agere. ut agant\niniqua. quodque sequitur: habitatio tua in medio doli.\nin dolo, proprie ad prophetam sermo dirigitur, quod habitet\nin medio populi mentientis — siue, ut LXX transtulerunt: usura\nsuper usuram et dolus super dolum — et quod cotidie\naugeant scelera et nequaquam eos prioris facti paeniteat,\nsed nonis praeterita cumulent, haec facientes omni agant\nstudio, ut nesciant dominum, qui haec non facienda praecepit.\nPropterea haec dicit dominus exercituum:\necce ego conflabo - siue igne examinabo - et probabo\neos; quid enim aliud faciam a facie filiae populi\nmei? siue quia faciam a facie malitiae filiae\npopuli mei. Quotiescumque angustiis subiacemus, mala\n\n\n\n\n\n\nrecipimus a deo et examinamur persecutionibus, ut, quicquid in\nnobis adulterinae materiae est, tribulationum et miseriarum\nexcoquatur ardoribus: argentum enim domini igne examinatum.\nprobatum terrae. purgatum septuplum.\nSagitta uulnerans lingua eorum, dolum\nlocuta est; in ore suo pacem cum amico suo loquitur\net occulte ponit ei insidias. numquid super his\nnon uisitabo, dicit dominus, aut in gente huiuscemodi\nnon ulciscetur anima mea?\nOmnis hereticus, qui\ncorda uulnerat audientium et nescientium scriptum: omni\ncustodia serua cor tuum, sagittam possidet uulnerantem\net in dolo loquitur, cumque ore suo pacem proximo repromittat,\nocculte tendit insidias. sequentibus autem uersiculis,\nin quibus dicit: numquid super his non uisitabo, dicit\ndominus, aut in gente huiuscemodi non ulciscetur\nanima mea? crebro in hoc propheta abutitur, ut,\ncum singula malorum operum enumerarit, inferat se iuste facere,\nquod faciat.\nSuper montes assumam — siue assumite —\nfletum et lamentum et super speciosa — siue se\nmitas — deserti planctum, quoniam incensa sunt -\nsiue defecerunt — co, quod non sit uir — siue\nhomo — pertransiens. et non audierunt uocem possidentis\n- siue substantiae , a uolucre caeli usque\nad pecora migrauerunt et recesserunt.\nSuperueniente\n\n\n\n\n\n\nBabylonio et cuncta uastante solitudo prouinciae prophetatur.\nquod planctus in montibus, fletus sit in deserto siue in semitis\nsolitudinis, quod uniuersa defecerint atque succensa sint et\nnullus sit, qui per terram gradiatur caesis omnibus. nihilque\nremanserit, quod spirare possit et uiuere. unde pro \\'possidente\\'\nLXX transtulerunt \\'substantiae\\', quae Hebraice dicitur \\'macne\\':\net substantia hic non pro οὐσία, hoc est \\'essentia\\', accipitur,\nsed pro \\'opibus\\' atque \\'diuitiis\\'.\nquodque infert: a uolucre\ncaeli usque ad pecus recesserunt et abierunt, hoc\nostendit, quod saepe diximus, iram dei uniuersa sentire et\nnon solum aues aeris, sed et pisces aquae deficere. iuxta tropologiam\nfletus assumitur super montes et lamentatio super\nspeciosa deserti, quando principes peccant ecclesiae et nihil\nin ea inuenitur substantiae dei nec auditur uox domini eccleesiam\npossidentis per sanctos et apostolicos uiros et a uolucre\ncaeli usque ad pecora, ab his uidelicet, qui possunt in\nsublime ascendere, usque ad irrationales et simpliciores quosque,\nrecesserint a conciliabulo dei.\nEt dabo Hierusalem in aceruos harenae —\nsiue in transmigrationem — et in cubilia draconum\net ciuitates Iuda dabo in desolationem eo, quod non\nsit habitator. Cum ecclesiastici uiri et doctores quique\ndefecerint, tunc datur Hierusalem in transmigrationem siue in\naceruos harenae. ut hereticus in ea sermo praeualeat et\n\n\n\n\n\n\nefficiatur cubile draconum et ciuitates illius redigantur in solitudinem\nnec sit in ea diuini sermonis habitatio et ille. qui\ndicit: inhabitabo et inambulabo in eis et ero deus\neorum.\nQuis est uir sapiens, qui intellegat hoc et\nad quem uerbum oris domini fiat et annuntiet istud:\nquare periit terra et exusta est quasi desertum eo,\nquod non sit, qui pertranseat? et dixit dominus : quia\ndereliquerunt legem meam, quam dedi eis, et mora audierunt\nuocem meam et non ambulauerunt in ea et\nabierunt post prauitatem cordis sui et post Bahalim,\nquos didicerunt a patribus suis.\nInterrogat propheta,\nsi quem sapientium in Hierusalem ualeat repperire et eorum,\nad quos fiat sermo dei et qui possint annuntiare domini\nuoluntatem et causas reddere, cur Iudaea redacta sit in solitudinem\net omnibus interfectis nullus remanserit, qui per eam\ntranseat. et inducit dominum respondentem causasque reddentem,\nquia dereliquerint legem eius, quam dederat eis, nec audierint\nuocem illius nec fecerint, quae praecepta sint, sed abierint\npost prauitatem cordis sui.\nergo non in nostra uoluntate, sed\nin domino confidendum est; prauum enim cor in hominibus\net de corde nostro exeunt pessimae cogitationes.\net post Bahalim, inquit, abierunt, quos didicerunt\na patribus suis. Bahal idolum Sidoniorum et est\n\n\n\n\n\n\nnumeri singularis, Bahalim uero pluralis numeri. ergo nec\nparentum nec maiorum error sequendus est, sed auctoritas\nscripturarum et dei docentis imperium\nIdcirco haec dicit dominus exercituum deus\nIsrahel: ecce ego cibabo eos, populum istum, absinthio\n- siue angustiis â€” et potum dabo eis aquam\nfellis et dispergam eos in gentibus, quas non nouerunt\nipsi et patres eorum, et mittam post eos gladium,\ndonec consumantur. Potest et de uicino tempore prophetari,\nquando capti sunt a Chaldaeis, et proprie de hoc tempore,\nquando dispersi sunt in gentibus, quas non nouerant ipsi\net patres eorum, et in toto orbe diuisi cibatique suut absinthio\nsiue necessitatibus et angustiis.\net acceperunt potum\naquam fellis, quod aut malorum significat magnitudinem et\nsempiteruum captiuitatis iugum, aut certe per ignorantiam\nlegis dei pro Christo Antichristum suscepturi sunt. mittitur\nautem gladius post eos, ut usque ad interitum consumantur,\nuel certe gladius, qui eos diuidat et non patiatur in malum\nhabere consensum, ut dispereant in eo, quod mali sunt.\nHaec dicit dominus exercituum; contemplamini\n— siue intellegite — et uocate lamentatrices\net ueniant et ad eas, quae sapientes sunt, mittite et\nproperent — siue loquantur —, festinent et assumant\nsuper nos — siue super uos - lamentum et deducant\noculi nostri — siue uestri — lacrimas et palpebrae\n\n\n\n\n\n\nnostrae — siue uestrae — defluant aquis, quoniam\nuox lamentationis audita est de Sion siue in Sion.\nPropter futuram captiuitatem et euersionem Hierusalem lamentatrices\nuocari iubet, quae solent in luctu uoce flebili et\nlacertos manibus uerberantes ad lacrimas populum prouocare;\nhic enim mos usque hodie permanet in Iudaea, ut mulieres\nsparsis crinibus nudatisque pectoribus, uoce modulata omnes\nad fletum concitent. se autem iungit deus conpatientis affectu\nsiue propheta, ut, quicquid populus sustinet, ipsum sustinere\net sentire se dicat. quod autem infert: quia uox lamentationis\naudita est de Sion, statim sequitur, quae ista\nsit uox.\nQuomodo uastati sumus et confusi uehementer?\nquia dereliquimus terram, quoniam deiecta\nsunt - siue abiecimus â€” tabernacula nostra. Uox ista\nest lamentantium Sion: quomodo uastati sumus et confusi\nuehementer?\nstatimque sibi ipsi respondent et causas\nuastationis exponunt dicentes: quia dereliquimus terram\nnostro uitio atque peccato et deiecta sunt tabernacula\nnostra, quae quasi praetereuntes quondam possidebant. dicant\nhoc et in persecutione quondam credentium turbae, quoniam\nidcirco uastatae sint atque confusae, quia dereliquerint terram\ndomini et deseruerint tabernacula sua.\nAudite ergo, mulieres, uerbum domini et\nassumat auris uestra sermonem oris eius et docete\nfilias uestras lamentum et unaquaeque proximam\nsuam planctum, quia ascendit mors per fenestrasnostras, ingressa est domos nostras disperdere paruulos\nde foris, iuuenes de plateis! In superiore capitulo\ndixerat: uocate lamentatrices et ueniant et ad eas,\nquae sapientes sunt, mittite et properent; nunc\nquasi praesentibus loquitur in condemnationem sacerdotum\natque doctorum et uirorum omnium, ut illis cessantibus a\ndoctrina istae audiant uerbum domini et assumant sermones\noris eius doceantque filias et proximas suas planctum causasque\nlacrimarum, quia ascendit, inquit. mors per fenestras\nnostras, ingressa est domos nostras.\nquod quamquam\net spiritaliter possit intellegi eo, quod per omnes sensus ad\nanimae interitum mors introeat peccatorum, tamen et de\nBabyloniorum impetu intellegi potest. quod tanta sit fortitudo\net uelocitas proeliandi, ut non exspectent reserare fore. sed\nper fenestras et tecta conscendant, ut domos uastent Hierusalem.\npereunt autem paruuli, qui foris sunt et egrediuntur de\nHierusalem, et iuuenes, ad quos scribit et Iohannes. qui non\ningrediuntur per artam et angustam uiam, quae ducit ad uitam.\nsed ambulant per plateas, de quibus scriptum est: quam\nlata et spatiosa uia, quae ducit ad mortem!\nLoquere: haec dicit dominus: et cadet morticinum\nhominis — siue cadauera hominum - quasi\nstercus super faciem regionis — siue campi — et\n\n\n\n\n\n\nquasi faenum post tergum metentis et non est, qui\ncolligat. Uerbum Hebraicum, quod tribus litteris scribitur\n\\'daleth, beth, res\\' — uocales enim in medio non habet —, pro\nconsequentia et legentis arbitrio si legatur \\'dabar\\', \\'sermonem\\'\nsignificat, si \\'deber\\', mortem), si \\'dabber\\'. \\'loquere\\'. unde et\nSeptuaginta et Theodotio iunxere illud praeterito capitulo, ut\ndicerent: disperdere paruulos de foris, iuuenes de\nplateis morte.\nAquila uero et Symmachus transtulerunt\nλάλησον, \\'loquere\\', ut imperet deus prophetae loqui, quae sequuntur:\nhaec dicit dominus et reliqua. et est sensus:\ncum ascenderit mors per fenestras nostras et ingressa fuerit\ndomos Hierusalem et paruuli iuuenesque de foris perierint et\nplateis, tunc erit morticinum eorum siue cadauera mortuorum\nquasi in sterquilinium super faciem terrae et quasi stipula,\nquae post tergum metentium dimittitur et ut inutilis non\ncolligitur. per quae ostendere uult tantam in Hierusalem et\ncirca urbem caedem futuram, ut nullus sit, qui sepeliat corruentes.\nHaec dicit dominus: non glorietur sapiens\nin sapientia sua et non glorietur fortis in lortitudine\nsua et non glorietur diu in dinitiis suis,sed in hoc glorietur, qui gloriatur, scire — siue intellegere\n— et nosse me, quia ego sum dominus, qui facio\nmisericordiam et iudicium et iustitiam in terra! haec\nenim placent mihi — siue quia in istis est uoluntas\nmea —, dicit dominus.\nOmnis hominum aufertur superbia,\ndum et sapientia et fortitudo et opes eorum reputantur in\nnihilum et ista est sola gloriatio, ut sciat et intellegat, quod\nipse sit dominus, qui facit misericordiam et iudicium et iustitiam\nsuper terram, quod omnia dei prouidentia et iustitia\ngubernentur et, quae nobis uidentur non habere rationem,\niustitiae plena sint atque rationis.\nhaec enim sola placent\ndeo et in his uoluntas illius est. ubi sunt ergo, qui dicunt\nproprio hominem regi arbitrio et sic datam liberi arbitrii potestatem,\nut dei misericordia tolleretur atque iustitia? unde et\napostolus assumens hoc testimonium ponit exemplum: qui\ngloriatur. in domino glorietur.\nEcce dies ueniunt, dicit dominus, et uisitabo\nsuper omnem, qui circumcisum habent praeputium,\nsuper Aegyptum et super ludam et super Edom et\nsuper filios Ammon et super Moab et super omnes,\nqui attonsi sunt in comam, habitantes in deserto, quia\nomnes gentes habent praeputium, omnis autem domus\nIsrahel incircumcisi sunt corde.\nMultarum ex parte\nquadam gentium et maxime, quae Iudaeae Palestinaeque confines\nsunt. usque hodie populi circumciduntur et praecipue\nAegyptii et Idumaei, Ammanitae et Moabitae et omnis regio\n\n\n\n\n\n\nSaracenorum, quae habitat in solitudine et de quibus dicitur:\nsuper omnes, qui attonsi sunt in comam, habitantes\nin deserto.\nnon igitur debet gloriari Iuda, qui mixtus est\ncum gentibus supra scriptis, eo, quod praeputium non habeat.\nsed ex lege dei circumcisus sit, cum et alii haec faciant, qui\nlegis mandata non seruant et ignorant deum Israhel. nec\nprode est circumcisio, quae in signum data est, nisi praecepta\ndomini conpleantur: sicut et comae, quae gentem significant,\nnon robora corporum et fortitudinem pugnatorum.\nquodque\nsequitur: omnes gentes habent praeputium, omnis\nautem domus Israhel incircumcisi sunt corde, hunc\nhabet sensum: cum praeter Aegyptios, Idumaeos, Ammanitas\net Moabitas, Ismaelitas in solitudine commorantes, quorum\nplerumque pars circumcisa est, omnes aliae nationes in toto orbe\nincircumcisae sint carne, omnis domus Israhel incircumcisa est\ncorde. non carne, quae incircumcisio ducit ad mortem: illa\nenim carnis, haec spiritus est.\nAudite uerbum, quod locutus est dominus\nsuper uos, domus Israhel! haec dicit dominus: iuxta\nuias gentium nolite discere et a signis caeli nolite\nmetuere, quae timent gentes, quia leges populorum\nuanae sunt!\nProprie aduersum eos loquitur, qui uenerantur\ncaelestia et, quae in signa sunt posita annorum, temporum,\nmensuum et dierum, ab his aestimant regi humanum genus\net ex causis caelestium terrena moderari. quodque ait: leges\n\n\n\n\n\n\nsiue legitima populorum uana sunt. omnem humanam\nsapientiam futilem esse demonstrat et nullam in se habere\nutilitatem.\nQuia lignum de saltu praecidit opus\nmanuum artificis in ascia; argento et auro decorauit\nillud, clauis et malleis conpegit, ut non dissoluatur\nsiue non moueaturâ€”. in similitudinem palmae fabricata\nsunt et non loquentur; portata tollentur, quia\nincedere non ualent. nolite ergo timere ea, quia nec\nmale facere possunt nec bene.\nDescriptio idolorum, quae\nuenerantur gentes. lignum, inquit, de saltu praecidit —\nmateria ergo idolorum uilis et corruptibilis — opus manuum\nartificis — cum artifex mortalis sit, mortalia ergo et illa, quae\nfabricatur — ; argento et auro decorauit illud, ut fulgore\nutriusque materiae decipiat simplices. qui quidem error ad\nnos usque transiuit, ut religionem in diuitiis arbitremur.\nclauis et malleis conpegit, ut non dissoluatur sine\nu t non moueatur. quanta idolorum potentia, quae stare per\nse nequeunt, nisi clauis et malleis conpingantur? in simili.\ntudinem palmae fabricata habent pulchritudinem metallorum\net picturae arte decorata sunt, sed utilitatem non\npossident, quae praebeant aliquos fructus artifici.\net non loquentur\nâ€” nihil enim in se uitale habent, de quibus scriptum\nest: os habent et non loquentur; aures habent et\nnon audient -; portata tollentur. fortior ille, qui portat,\n\n\n\n\n\n\n\n\n\n\nquam illa, quae portantur; immo in illo sensus est, in hoc\nfigura sine sensu.\nnolite ergo timere ea, quia nec bene\npossunt facere nec male. solent enim plerique gentilium\ndaemones colere, ne noceant, et alios exorare, ut praestent\nbeneficia; unde et illud Uergilianum est:\nnigram Hiemi pecudem, Zephyris felicibus albam.\nquidquid de idolis diximus, ad omnia dogmata, quae sunt contraria\nueritati, referri potest.\net ipsi enim ingentia pollicentur\net simulacrum uani cultus de suo corde confingunt; iactant\ngrandia et ad decipiendos simplices quosque quasi aureis sensibus\net eloquiis argenti splendore fulgentibus inperitorum\nobstringunt aciem et a suis inuentoribus sublimantur, in quibus\nnulla est utilitas et quorum cultura proprie gentium est et\neorum, qui ignorant deum.\nNon est similis tui, domine; magnus tu\net magnum nomen tuum in fortitudine. quis non\ntimebit te, o rex gentium? tuumest enim decus,\ninter cunctos sapientes gentium et in uniuersis regnis\neorum nullus est similis tui. pariter sapientes ei\nfatui probabuntur;\ndoctrina uanitatis eorum lignum\nest: argentum inuolutum — siue productum — de\nTharsis affertur et aurum de Ophax, opus artificis et\nmanus aerarii; hyacinthus et purpura indumentum\neorum; opus artificum — siue sapientium — uniuersa\nhaec. dominus autem deus uerus est; iste deus\nuiuens et rex sempiternus. ab indignatione eius\ncommouebitur terra et non sustinebunt gentes com-\n\n\n\n\n\n\nminationem eius.\nHaec in LXX non habentur, sed de Theoaotionis\neditione in plerisque addita sunt et, cum iuxta litteram\nuideantur perspicua, iuxta ὰναγωγὴν magnam habent difficultatem.\nnullus enim similis est deo uero eorum deorum, qui\nheretica arte finguntur. omnes timebunt eum. qui rex gentium\nest; principium enim sapientiae timor domini et de\neo proficimus ad caritatem. tuum est.\ninquit, decus; in\nueritate decor, m mendacio turpitudo. quamuis heretici iuxta\nsapientiam mundi, quae destruitur, sibi sapientes esse uideantur,\ntamen in omnibus regnis, quibus lacerant ecclesiam, nullus\nest similis tui dicente sermone diuino: perdam sapientiam\nsapientium et prudentiam prudentium reprobabo.\nsimul sapientes et fatui sunt; doctrina eorum pro qualitate\ningenii uel uilis est et ligno conparatur uel similis argento\npropter eloquii uenustatem; affertur de Tharsis — uel\nIndiae regio est, ut uult Iosephus, uel certe omne pelagus\nTharsis appellatur et caeli habet similitudinem — et tamen\ninuoluta est uerborum artificio; si enim patuerit, decipere non\npoterit. et aurum de Ophaz.\nseptem nominibus apud Hebraeos\nappellatur aurum, quorum unum \\'ophaz\\' dicitur, quod\n\n\n\n\n\n\n\n\nnos dicere possumus \\'obryzum\\', ut splendeat in superficie\nidolorum, quod intrinsecus lignum est uilisque materiae. hyacintho\noperiuntur et purpura, ut superficie sui oculos decipiant,\ndum caelorum sibi colorem et regna caelestia pollicentur; et\ntamen opera sapientum sunt uniuersa haec, qui in saeculo\nsapientes putantur, ceterum apud deum stulti sunt.\ndominus\nautem deus noster deus uerus est - illa ergo\nuniuersa mendacia - et ipse deus uiuens - igitur illa\nmortua, quae finguntur, - et rex sempiternus - hereticorum\numbrae ad tempus praeualent, sed longo tempore\ncorrumpuntur â€” ; ab indignatione eius commouebitur\nterra - hi, qui terrena habent opera et terrena simulacra\nconfingunt, - et non sustinebunt gentes, nequaquam\npopulus domini, sed gentium multitudo, quae dei comminationem\nferre non praeualent.\nSic ergo dicetis eis: di, qui caelos et terram.\nnon fecerunt, pereant de terra et de his, quae\nsubb caelo sunt! Falsis dis et, qui artificio reconpositi sunt,\nista dicenda sunt - illi enim nec caelos fecere nec terram -,\nquaeque cooperatores Christi, qui dei uocantur et domini, per\ndoctrinam ecclesiasticam magna ex parte fabricantur.\nDominus. qui facit - siue fecit - terram\n\n\n\n\n\n\nin fortitudine sua, praeparat orbem in sapientia sua\net prudentia sua extendit caelos. ad uocem suam dat\nmultitudinem aquarum in caelo et eleuat — siue educit\n- nebulas ab extremis terrae, fulgura in pluuiam\nfecit et educit uentum — siue uentos — de thesauris\nsius.\nstultus factus est omnis homo a srientia, confusus\nest omnis artifex in sculptili, quoniam falsum\nest, quod conflauit. et non est spiritus in eis. uana\nsunt et opera risu digna; in tempore uisitationis\nsuae peribunt. non est similis (his) pars Iacob; qui\nenim formauit omnia, ipse est et Israhel uirga hereditatis\neius; dominus exercituum nomen est illi.\nQui\nfacit terram in fortitudine sua, deus pater est. facit\nautem in fortitudine sua, domino saluatore; Christus enim\ndei uirtus et dei sapientia. qui ipse est et prudentia, in quo\nextendit caelum. ipse enim dixit et facta sunt; ipse\nmandauit et creata sunt, loquens ad filium: faciamus\nhominem ad imaginem et similitudinem nostram:\nad uocem suam dat multitudinem aquarum in caelo.\nomnis enim doctrina domini de caelestibus fluit dicente Dauid:\npluuiam uoluntariam segregabis, deus, hereditati\ntuae et infirmata est; tu uero perfecisti eam. et\n- eleuat — siue educit - nebulas ab extremis terrae.\nnebulae siue nubes, quibus mandauit dominus, ne pluerent\nsuper Israhel imbrem, educuntur ab extremitatibus terrae.\n\n\n\n\n\n\nquorum una nebula loquebatur: puto enim, nos deus\napostolos ostendit nouissimos tamquam morti\ndestinatos, quia spectaculum facti sumus huic\nmundo et angelis et hominibus.\nfulgura in pluuiam\nfecit. cum enim imber de caelo uenerit doctrinarum et arentia\nhominum corda satiarit, tunc coruscationes inuenies et clara\nfulgura sapientiae. et educit uentos de thesauris suis,\nin quibus sunt omnes thesauri sapientiae et scientiae\nabsconditi. stultus factus est omnis homo a scientia.\nlicet ille Paulus, licet Petrus, licet Moses et Abraham sint,\nad conparationem dei cuncta eorum sapientia in nihilum deputabitur;\nunde et fatuum dei sapientius est hominibus.\nconfusus est omnis artifex in sculptili, qui de suo\ncorde simulacra confinxit, falsumque est, quod conflauit.\nsi autem stultus est omnis homo a scientia. stultum est\nomne falsumque, quod fecit. et non est spiritus in eis.\nnotandum, quod et in isto capitulo \\'uentus\\' et \\'spiritus\\' uno\nnomine apud Hebraeos appellatur \\'ruha\\'; spiritum autem sanctificationis\nuocat, qui in hereticorum mentibus non potest\ninueniri.\nuana sunt et opus risu dignum. quis enim non\nrideat, cum hereticorum simulacra perspexerit? aut enim rustica\nsunt, quae dicuntur, et lignum est; ant pulchro sermone con-.\n\n\n\n\n\n\nposita, et repperitur argentum; aut certe de proprio simulata\nsensu, et frustra auri imaginem pollicentur. in tempore\nuisitationis suae peribunt. ad tempus ualet heresis, ut\nelecti quique manifesti fiant et probati sint: cum autem uisitatio\ndei uenerit et oculus eius stulta respexerit, omnia conticescunt.\nnon est his similis pars Iacob, eorum.\nqui\nsupplantauere Iudaeos et cotidie destruunt hereticos. pars\nautem sanctorum deus est, de quo propheta dicit: pars mea\ndominus. qui enim formauit omnia, ipse est, qui\nfecit omnia atque plasmauit tam in animo quam in corpore,\net Israhel uirga hereditatis eius est. omnis, qui directus\nin deo est uel sensu cernit deum, sceptrum est hereditatis\neius, cuius nomen \\'dominus omnipotens\\' est siue uirtutum\\';\nhoc enim sonat \\'dominus exercituum\\', quod in\nHebraico scriptum est \\'dominus sabaoth\\'.\nCongrega de terra confusionem tuam, quae\nhabitas in obsidione, quia haec dicit dominus: ecce\nego longe proiciam habitatores terrae in hac uice\net tribulabo eos, ut inueniantur. LXX: congregauit de\nforis substantiam suam, quae habitat in munitione,\nquia haec dicit dominus: ecce ego supplantabo habitatores\nterrae huius et tribulabo eos, ut inueniantur.\nPraecipitur Hierusalem, ut, quicquid habet foris substantiae,\nin urbem munitissimam congreget et longae obsidioni paret\n\n\n\n\n\n\nalimenta; se enim nequaquam ut prius de futuro et longo\ntempore comminari, sed iam de uicina captiuitate, quae iam\niamque uentura sit. \\'congrega\\', inquit, <et de foris et de terra,\nhoc est ei agris, substantiam tuam in confusionem.\nquidquid\nenim habes, confusione dignum est; quae licet praepares,\nhaec super his domini dicta cognosce: ecce ego in hac\nuice, in isto tempore, proiciam siue instar fundae iaciam\nlonge habitatores terrae huius\\'. pro quo Septuaginta\ninterpretati sunt: supplantabo et cadere faciam, pro\nquo uerbo Hebraico, id est \\'cole\\', Aquila et Symmachus interpretati\nsunt σϕενδονίσω et est sensus: \\'instar fundae cum omni\nimpetu abiciam et sic eos obsideri faciam sicque tribulabo et\ncoangustabo, ut omnes in urbe repperiantur et effugere nequeant\nmalum\\'.\nUae mihi super contritione mea, pessima plaga\nmea! LXX: uae super contritione tua, pessima plaga\ntua! Iuxta Hebraicum ipsa Hierusalem loquitur, quod uehementer\nafflicta sit et plagam sustineat insanabilem; iuxta LXX\nuero propheta loquitur ad Hierusalem et plangit eam super\ncontritione et plaga sui.\nEgo autem diri: plane haec infirmitas mea\nest — siue uulnus meum — et portabo illam siue apprehendit\nme. Ipsa loquitur Hierusalem: quicquid patior,\nmea culpa patior; intellego uulnus meum, quod apprehendit\nme, siue iram domini sustinebo, quoniam peccaui ei\\'.\nTabernaculum meum statutum est, Omnes\nfuniculi me dirrupti sunt - siue omnes pelles meae\nconscissae sunt â€”, filii mei exierunt a me - siue\noues meae - et non sunt; non est, qui extendat ultra\ntentorium meum - siue non est locus ultra tabernaculo\nmeo - et qui erigat pelles meas.\nSubuersionem urbis\nsuae tam facilem plangit Hierusalem, ut nequaquam muros et\nomnia moenia funditus eruta, sed tabernaculi atque tentorii\nablationem putes. \\'tabernaculum\\', inquit, (hoc est habitatio mea,\nrepente sublata est. omnes funiculi mei dirrupti sunt\n- seruat tabernaculi μεταϕοράν - siue omnes pelles\nmeae conscissae sunt.\nfilii mei exierunt a me siue\npecora mei\\', quod a LXX additum non stat iuxta historiam;\nin longa enim obsidione quomodo oues et pecora auferri\npoterant de Hierusalem, quae, etiamsi fuissent, fames consumserat?\n<et non\\', inquit, \\'subsistunt siue non sunt\\';\nneque enim translati sunt in Chaldaeam, sed magna pars\neorum interfecta penitusque deleta est. \\'non est, qui extendat\nultra tentorium meum. non est, qui me instauret\net murorum meorum iaciat fundamenta, qui ad solum usque\nprostrati sunt\\'.\nQuia stulte egerunt pastores et dominum\nnon quaesierunt, propterea non intellexerunt et\nomnis grex eorum dispersus est. Per translationem\n\n\npastorum atque ouium principum culpa et dispersio populi\ndescribitur. quia enim principes stulte egerunt nec quaesierunt\ndominum, quem toto debuerant corde perquirere, idcirco et\nmala uenientia non uiderunt siue non intellexerunt dominum\net omnis multitudo Hierusalem huc illucque dispersa est.\nUox auditionis ecce uenit et commotio magna\nde terra aquilonis, ut ponat ciuitates Iuda in solitudinem\net habitaculum draconum - siue cubile struthionum\net, ut Symmachus interpretatus est sirenarum â€”,\npro quo in Hebraico \\'thannim\\' positum est.\nUerba prope\n\\'ecce\\', inquit, \\'sonitus et fremitus Babylonii uenientis auditur\nmagnaque commotio siue terrae motus de terra aquilonis, ut\nomnes urbes Iudaeae habitatoribus interfectis redigat in solitudinem\net faciat pro hominibus dracones habitare et cuncta\nuenenata animantia siue struthiones\\', quod et ipsum animal\nsolitudinis familiare est et in desertis nascitur ac nutritur;\naut certe sirenas, monstra quaedam et daemonum phantasmata,\npossumus intellegere.\nhaec omnia, quae et praeteritus et praesens\nsermo descripsit, ad persecutionis ecclesiae referamus\ntempora, quando tabernacula domini subuertuntur et omnis\nhabitatio ecclesiae redigitur in solitudinem. et ut ista uniuersa\neueniant, culpa pastorum est, qui stulte egerunt e t\ndominum non quaesierunt nec intellexerunt eum: et\nidcirco grex omnis dispersus est.\nScio. domine. quia non sit hominis uia eius,\nnec uiri est, ut ambulet et dirigat gressus suos. Erubescant\nnoui praedicatores. qui aiunt unumquemque suo arbitrio\nregi, cum et hic propheta dicat: non est hominis\nuia eius, et Dauid in lyrico canat carmine: a domino\ngressus hominis dirigentur et uiam eius uolet\nnimis is. siue hic sensus est: <quod a Babyloniis sustinemus.\nnon est eorum formidinis, sed nostri meriti et indignationis\ntuae\\'.\nCorripe me, domine: uerumtamen in indicio\net non in furore tuo, ne forte ad nihilum redigas\nme! effunde indignationem tuam super gentes, quae\nnon cognouerunt te, et super prouincias - siue generationes\nâ€”, quae nomen tuum non inuocauerunt, quia\ndeuorauerunt Iacob et locum eius consumserunt et\ndecus eius - uel pascua - dissipauerunt siue ad\nsolitudinem redegerunt.\nHunc locum in Psalmo legimus:\ndomine, ne in furore tuo arguas me neque in ira\ntua corripias me! et est sensus: \\'meremur quidem omnia,\nquae sustinemus, et multo meremur maiora quam patimur,\nuerumtamen hoc obsecro, ut quasi pater me corripias, non quasi\naduersarius, ut me emendes quasi filium et non punias quasi\ninimicum: castigas enim omnem filium, quem recipis, et per\nomnem dolorem ac flagellum emendas Hierusalem.\nhostes\nautem. qui non nouerunt te. et prouinciae siue regiones, quae\n\n\n\n\n\n\nnon inuocauerunt nomen tuum, nequaquam tuum debent sentire\niudicium, sed indignationem. tradidisti enim nos, ut\nemendaremur. illi autem aggrauauerunt iugum suum; seni\nnon pepercerunt et paruulos adflixerunt, comederunt nos et\npenitus deuorarunt et -in tantam solitudinem redegerunt Hierusalem,\nut et publicarum et priuatarum aedium omnia dissiparent\net populum tuum interficerent\\'.\nUerbum, quod factum est ad Hieremiam a\ndomino dicens: audite uerba pacti - siue testamenti-huius\net loquimini ad uiros Iuda et habitatores\nHierusalem et dices ad eos: haec dicit dominus deus\nIsrahel. Non quidem est positum in titulo, sub quo tempore\nuel sub quo rege et quoto anno eius haec prophetia facta sit;\nsed intellegimus uel priori prophetiae et tempori haec esse\niungenda uel certe post aliquod temporis interuallum prioris\nprophetiae hunc domini ad prophetam factum esse sermonem.\nnotandum est autem. quod uerbum \\'berith\\' Aquila et Symmachus\nsemper \\'pactum\\', LXX et Theodotio \\'testamentum\\'\ninterpretati sint. proprie autem nunc ad Hierusalem et ad uiros\ntribus Indae sermo dirigitur.\nMaledictus uir, qui non audierit uerba\npacti huius, quod praecepi patribus uestris in die,\nqua eduxi eos de terra Aegypti, de fornace ferrea,\ndicens: audite uocem meam et facite omnia, quae\npraecipio uobis, et eritis mihi in populum et ego\nero uobis in dominum.\nNon propter genens priuilegia,\n\n\n\n\n\n\nnon propter circumcisionis iniuriam et otium sabbati, sed\npropter oboedientiam et deus efficitur populi Israhel et Israhel\npopulus eius. et hic quidem quasi ad seruos loquitur, ut\nplaceant deo; in euangelio uero dominus ad discipulos: uos,\ninquit, amici mei estis, si feceritis, quae ego praecipio\nuobis. iam non dico uos seruos, quia seruus\nnescit, quid faciat dominus eius. uos autem dixi\namicos, quia omnia, quaecumque audiui a patre\nmeo, nota feci uobis.\ncnmque amici fuerint, de amicis\ntranseunt in filios; quotquot enim receperunt eum, dedit\neis potestatem filios dei fieri. unde amicis et filiis\npraecipit: estote perfecti, sicut pater uester perfectus\nest, similitudinem imperans, non aequalitatem. et ibi\noboedientia mandatorum est, hic similitudo dei. quodque ait:\nin die, qua eduxi eos de terra Aegypti, de fornace\nferrea, dat nobis intellegentiam, quod caminus et fornax\nferrea atque succensa tribulationis et poenae significet magnitudinem,\nnon aliquem poenae locum ferri materia praeparatum.\nUt suscitem iuramentum, quod iuraui patribus\nuestris, daturum me eis terram fluentem\nlacte et melle, sicut est dies haec. Patres uidentur\naccipere, Quando accipiunt filii, et Abrahae repromissio conpletur\nin posteris.\nterram autem lacte et melle manantem\n\n\n\n\n\n\nhyperbolice debemus accipere pro rerum omnium abundantia,\nut est illud:\nmella fluant illis, ferat et rubus asper amomum,\net iterum:\net passim riuis currentia uina repressit;\naut certe tropologice terram lacte et melle manantem Christi\necclesiam sentiamus, in qua paruuli atque lactantes educamur\nper fidem, ut possimus solidum cibum capere.\nEt respondi et dixi: omen, domine, pro quo\nLXX: fiat, domine - hoc enim \\'omen\\' significat - transtulerunt.\nDixerat dominus: iuraui patribus uestris daturum\nme eis terram laete et melle manantem, sicut\nrebus ipsis hodie conprobatur. propheta diligens populum\nsuum occupat uocem domini et cupit uera esse et in perpetuum\npermanere, quae data sunt. unde ait: \\'uere, domine.\nimplesti, quod pollicitus es, siue fiat, domine, hoc est:\nsemper maneat, quod dedisti!\\'\nEt dixit dominus ad me : uociferare - uel\nlege — omnia uerba haec in ciuitatibus Iuda et foris\nHierusalem dicens : audite uerba pacti huius e t\nfacite illa! Clementissimus deus frequenter uentura praedicit,\nut tandem durus ad credendum animus molliatur. praedicit\nautem tam in urbe Hierusalem quam foris in agro, ut, quorum\ncommune discrimen est, eadem paenitudo sit.\nQuia contestans contestatus sum patres\nuestros in die, qua eduxi eos de terra Aegypti, usque\nad diem hanc; mane surgens contestatus sum\net dixi: audite uocem meam! et non audierunt nec\ninclinauerunt aurem suam, sed abierunt unusquisque\nin prauitate cordis sui mali; et induxi\nsuper eos omnia uerba pacti huius, quod praecepi,\nut facer ent.\nHucusque in LXX non habetur, quodque sequitur:\net non fecerunt, ab eis positum est et cum superioris\ncapituli fine sociatum. in quo scriptum est: audite\nuerba pacti huius et facite illa! et non fecerunt.\nquid sit autem de mane consurgere et dei uerba per prophetas\neis frequenter ingerere et educere eos de Aegypto et saepius\nammonere et dicere: audite uocem meam. et illos abisse\npost prauitatem cordis sui et postea eis reddere, quae merentur\naccipere, ante iam diximus.\nEt di.rit dominus us ad me: inuenta est coniuratio\nin uiris Iuda et in habitatoribus Hierusalem.\nreuersi sunt ad iniquitates patrum suorum\npriores, qui noluerunt audire uerba mea; et hi\nergo abierunt post deos alienos, ut seruirent eis.\nirritum fecerunt domus Israhel et domus Iuda\npactum meum. quod pepigi cum patribus eorum.\nPro \\'coniuratione\\', Quam nos iuxta Symmachum interpretati\nsumus, Aquila et LXX et Theodotio σόνδεσμον | transtulerunt,\nquam nos \\'colligationem\\' possumus dicere. unde et Otholia,\ncum in templo sibi parari insidias deprehendisset, eodem\nuerbo locuta est: coniuratio, coniuratio. proprie autem\nhoc uerbo scriptura abutitur, quando non subito fortuitoque\npeccato. sed praeparatis insidiis et coniuratione tenditur ad\ndelictum et pari mente unoque studio id agunt, ut dei mandata\ncontemnant. dicitque et patres et filios una mente parique\nsententia neglecto deo idola ueneratos. tam Israhel uidelicet\nquam domum luda, hoc est tam decem tribus quam\nduas. quarum imperium erat in Hierusalem, ut, quorum in\ncontemtu dei unum studium fuit, par sit in sustinenda captiuitate\nsupplicium.\nQuamobrem haec dicit dominus: ecce ego\ninducam super eos mala, de quibus exire non\npoterunt; et clamabunt ad me et non exaudiam\neos. et ibunt ciuitates luda et habitatores Hierusalem\net clamabunt ad deos, quibus libant; et non\nsaluabunt eos in tempore afflictionis eorum.\nNon\nexaudit deus in tempore necessitatis et angustiae, quia et\nilli audire uocem domini noluerunt. quod et Saul passus est;\ncum enim Philistiim agmina reformidans uerbum domini non\nmeruisset accipere, conuersus est ad pythonissam, ut ab idolis\ndisceret, quod instantia orationis ac fletuum a domino debuit\nextorquere.\nper quae discimus, etiamsi dominus non exaudient,\nnequaquam esse cessandum nec confugiendum ad daemonas.\nqui cultores suos adiuuare non possunt, sed ad domini auxilium,\nqui cito iratus flectitur et mutat sententiam, si et hi,\n\n\n\n\n\n\nquibus iratus fuerit, commutentur. totum autem, nunc quod\ndicitur, ad tribum Iuda pertinet et urbem Hierusalem; quibus\ninstat captiuitas.\nSecundum numerum enim ciuitatum m tuarum\nerant di tui, Iuda, et secundum numerum uiarum\nHierusalem posuistis aras confusionis ad libandum\nBahalim. Legamus Regum et Paralipomenon libros et inueniemus\nludam et Hierusalem multo quam Israhel peiora fecisse,\nut, quot habebant urbes, tot haberent et idolorum species et.\nquot erant in urbe Hierusalem plateae et uiarum capita, tot\nhaberent aras in confusionem suam, in quibus idolis Bahalim\nuictimas immolarent.\nTu ergo noli orare pro populo hoc et ne assumas\npro eis laudem et orationem. quia non exaudiam\nin tempore clamoris m oris eorum ad me, in tempore\nafflictionis eorum! Praecipitur Hieremiae, ne uelit pro\neis dominum deprecari, in quos iam est consummata sententia,\nne uideatur oratio eius infirma et propriis sceleribus non exaudiri.\n\\'noli\\', inquit, \\'orare pro eis nec laudem assumere, ut\nreplicando ueteris historiae clementiam, qua semper ei misertus\nsum, et laudando meam nitaris mutare sententiam! etsi\nenim hoc feceris, non exaudiam eos, qui me necessitatis\ntempore rogare coguntur\\'. ex quibus discimus frustra aliquem\nrogare pro alio, cum ille non mereatur accipere, pro quo\nrogatur deus.\nQuid est, quod dilectus meus in domo mea\nfecit scelera multa? numquid carnes sanctae auferent\na te malitias tuas, in quibus gloriata e s?\n\noliuam uberem, pulchram, fructiferam, speciosa\nuocauit dominus nomen tuum; ad uocem loquelae\ngrandis exarsit ignis in ea et combusta sunt\nfrutecta eius.\nDilectum et amantissimum uocat\\' populum\nIuda, qui in templo eius posuit et ueneratus est idola et in\neo se putat iram placare dei, si multas hostias immolet, et\ngloriatur in sacrificiorum multitudine, quae malitias peccatorum\nauferre non possunt.\ncomparat autem Hierusalem siue\nomnem populum Iudaeorum oliuae pulchrae atque fructiferae,\nquae exaltata per superbiam nequaquam egit humiliter nec\nintellexit creatorem et dominatorem suum, sed elata per superbiam\net locuta granditer domini igne succensa est, ita ut\nconburerentur et redigerentur ad nihilum rami siue frutecta\neius, id est omnis populus aduersariorum gladio deleretur.\nhic sensus et in alio loco est, ubi dicitur ad Hierusalem:\nego te plantaui uineam frugiferam, omnem ueram;\nquomodo conuersa es in amaritudinem uitis aliena?\nquando destruuntur maceriae illius et uastat eam aper de\nsilua et omnes bestiae deuorant fructus illius, dicamus istud\ncapitulum principibus ecclesiarum: quid est, quod dilectus\nmeus in domo mea fecit scelera multa? uel certe\ndiuitibus, qui, cum aliena diripiant et non auferant malitias\n\n\n\n\n\n\ncordis sui, putant se dei mereri clementiam: numquid carnes\nsanctae auferent a te malitias tuas, in quibus\ngloriata es? at nunc publice recitantur offerentium nomina\net redemtio peccatorum mutatur in laudem nec meminerunt\nuiduae illius in euangelio, quae in gazophylacium duo aera\nmittendo omnium diuitum uicit donaria.\nEt dominus exercituum, qui plantauit te.\nlocutus est super te malum pro malis domus Israhel\net domus Iuda, quae fecerunt sibi ad irritandum\nme libantes Bahalim. \\'Oliuam\\', inquit, uberem.\npulchram, fructiferam te uocauit dominus tuus atque plantauit;\nsed quia ad uocem loquelae grandis dei in te flamma descendit\net consumsit omnes ramos tuos, propterea, qui te\nplantauerat, nunc locutus est super te malum non iniquitate\nsententiae nec subita prauitate sermonis, sed pro malis, quae\nfecerunt sibi domus Israhel et domus Iuda et studiose egerunt\nlibantes Bahalim, ut me ad iracundiam prouocarent\\'.\ncumque possit deus facere, quae uult, reddit causas, ne facere\nuideatur iniuste, secundum illud, quod scriptum est: ut\niustificeris in sermonibus tuis et uincas, cum\niudicaris.\nTu autem, domine, demonstrasti mihi et\ncognoui; tunc ostendisti mihi studia eorum. et\nego quasi agnus mansuetus, qui portatur ad uictimam,\nei non eognoui, quia super me cogitaueruntconsilia: mittamus lignum i n panem eius et conteramus\neum de terra uiuentium et non memoretur\nnomen eius amplius! tu autem, domine sabaoth,\nqui indicas iuste et probas renes et cor, uideam\nultionem tuam ex eis! tibi enim reuelaui causam\nmeam.\nOmnium ecclesiarum iste consensus est, ut sub persona\nHieremiae a Christo haec dici intellegant, quod pater ei\nmonstrauerit, quomodo eum oporteat loqui, et ostenderit illi\nstudia Iudaeorum et ipse quasi agnus ductus ad uictimam\nnon aperuerit os suum et non cognouerit — subauditur \\'peccatum>\niuxta illud, quod ab apostolo dicitur: qui, cum non\ncognouisset peccatum, pro nobis peccatum factus\nest —, et dixerint: mittamus lignum in panem eius —\ncrucem uidelicet in corpus saluatoris; ipse est enim, qui ait:\nego sum panis, quide caelo descendi, — et eradicemus\n— sine conteramus — eum de terra uiuentium!\nhoc enim scelus animo cogitarunt, ut nomen eius delerent in\nperpetuam. sed e contrario iuxta assumti corporis sacramentum\nloquitur filius ad patrem et inprecatur iudicium eius, dum\nlaudat iustitiam et inspectorem renis et cordis inuocat deum,\nut ipse reddat populo, quod meretur, et dicit: uideam ultionem\ntuam ei eis — eorum uidelicet, qui in scelere perseuerant,\net non eorum, qui uertuntur ad paenitentiam; de illis\nait in cruce: pater, ignosce eis; quod enim faciunt,\nnesciunt —, reuelatque patri et aperit causam suam, quia\n\n\n\n\n\n\nnullo suo merito, sed scelere populi crucifixus est dicens:\necce uenit princeps mundi huius et inuenit in me\nnihil.\nIudaei et nostri iudaizantes haec ex persona Hieremiae\ndici intellegunt, qui propter uaticinium futurorum et ingruentia\ncaptiuitatis mala haec eum a populo sustinuisse confirmant.\nsed nescio, quomodo possint approbare crucifixum esse Hieremiam,\ncum hoc scriptura non memoret, nisi forte cogitauerint\net non fecerint.\nPropterea haec dicit dominus ad uuiros Anathoth,\nqui quaerunt animam tuam et dicunt: non\nprophetabis in nomine domini et non morieris in\nmanibus nostris. propterea haec dicit dominus\nexercituum: ecce ego uisitabo super eos; iuuenes\nmorientur in gladio, filii eorum et filiae eorum\nmorientur in fame et reliquiae non erunt ex eis;\ninducam enim malum superuiros Anathot h, annum\nuisitationis eorum.\nUidetur hoc superiori sententiae contraire,\nqua uolumus approbare ex persona Christi dicta esse,\nquae dicta sunt, et non ex Hieremiae, qui proprie habitabat\nin uiculo Anathoth, qui ab Hierosolymis tribus distat milibus.\nsed si intellexerimus ἐτυμολογίαν oppidi Anathoth, quod interpretatur\n\\'oboedientia\\', liquido demonstrabitur uiros Anathoth,\nqui quondam praeceptis domini obtemperarunt, omnes dici\nIudaeos, et maxime habitatores urbis Hierusalem, in quos\nuenit extrema sententia, ut obsidionis malis, gladio et fame\n\n\n\n\n\n\net peste interirent.\nut autem nos omni interpretationis molestia\nliberemus, illam sequamur regulam, quod omnes prophetae in\ntypum domini saluatoris pleraque gesserint et, quicquid iuxta\npraesens tempus conpletum sit in Hieremia, hoc in futurum\nde domino prophetari.\nLerneum anguem fabulae ferunt multis ex medio capite\npullulasse serpentibus et Scyllam, Siculi monstrum freti, facie\nquidem uirginali, sed succinctam canibus miserorum lacerasse\nnaufragia iuncto in eodem litore Sirenarum mortifero carmine,\nquae ut uitaret Ulixes Homericus, clausisse aures dicitur et\nmalum inexsuperabile prudenti uitasse consilio.\nhoc ego cum\nfacere cuperem et hereticorum rabiem declinare iuxta Ismenium\npoetam mihi canens et meis illudque propheticum reuoluerem:\ncum consisteret aduersum me peccator. ommutui\net silui de bonis, non est passus diabolus me optata quiete\n\n\n\n\n\n\ncontentum scripturarum sanctarum explanationi insistere et\nhominibus linguae meae Hebraeorum Graecorumque eruditionem\ntradere, sed id agit diebus et noctibus et aperte et per insidias\nueris falsa miscendo, immo uniuersa mendacia subdolo\nmelle circumlinens, ut, qui audit uerborum dulcedinem, uenena\npectoris non formidet; pacem pollicetur, ut grauiora bella\nexerceat; ridet, ut mordeat; manum offert, ut ex inprouiso\nsimplicem interficiat Abenner.\nnimirum hoc illud est, quod et\napostolus loquebatur: non enim eius ignoramus astutias.\nhic tacet, alibi criminatur, mittit in uniuersum orbem epistulas\nbyblinas, prius auriferas, nunc maledicas, et patientiam nostram\nde Christi humilitate uenientem malae conscientiae signum\ninterpretatur. ipseque mutus latrat per Alpinum canem, grandem\net corpulentum et, qui calcibus magis possit saeuire\nquam dentibus.\nhabet enim progemem Scotticae gentis de\nBrittannorum uicinia, qui iuxta fabulas poetarum instar Cerberi\nspiritali percutiendus est claua, ut aeterno cum suo magistro\nPlutone silentio conticescat. uerum haec alias. nunc in Hieremiam\ntertium aggrediar librum, in quo conabor, frater Eusebi,\nlatissimos explanationis campos angusta commentariorum semita\ncoartare.\nIustus quidem es, domine, si disputem tecum\n— siue quia satisfaciam tibi—; uerumtamen\nindicia loquar ad te: quid est, q quod u ia impiorum\nprosperatur, bene est omni bus, qui praeuaricantur\net inique agunt? plantasti eos et radicem miserunt,\nproficiunt — siue generauerunt filios — et\nfaciunt fructum; prope es tu ori eorum et longe a renibus eorum. Contra omnes quidem inique agentes\nista disputatio est et septuagesimi secundi psalmi breuiter\nsententia conprehenditur, in qua propheta ait: quam bonus deus Israhel his, qui recto sunt corde! mei autem\npaene moti sunt pedes, paene effusi sunt gressus\nmei, quia zelaui in peccatoribus pacem peccatorum uidens et cetera. sed proprie contra hereticos dicitur, qui\ncum sint impii, uia eorum prosperatur generantque filios eos,\nquos in heresi deceperunt, et praeuaricantur et inique agunt,\nita ut ecclesiam spolient et. dum in prauitate sententiae perseuerant,\niactent se a deo esse plantatos et radicem misisse,\ngenerasse filios et attulisse fructum; qui, cum Christi nomen\nsaepius replicent, habitatorem sui non habent deum iuxta\nillud Isaiae: populus hic labiis me honorat, cor uero\neius longe est a me.\nEt tu, domine, nosti me, uidisti me et probasti\ncor meum tecum. congrega eos quasi gregem\nad uictimam et sanctifica eos in die occisionis!\n\\'Nullum\\', inquit, (scandalum est, quod impii siue omnes heretici\npro tempore floreant; tu enim, domine, nosti me et\n\n\n\n\n\n\nuidisti me et probasti cor meum tecum\\'.\nquem ita\nnouit pater deus quomodo filium suum? nemo enim cognoscit\nfilium nisi pater et nemo cognoscit patrem\nnisi filius et. cui uoluerit filius reuelare. \\'licet\\',\ninquit, \\'proficiant, licet filios generent et faciant fructum\nheretici et prope sis tu ori eorum et longe a renibus eorum,\nid est conscientia, tamen non parua est consolatio, quod\n-quasi pecora saginantur ad uictimam.\ncongregas eos in urbem\nHierusalem siue in sua conciliabula, ut quasi uictimae caedantur\nin mortem et tunc sanctificentur, cum ecclesiastico\nfuerint mucrone iugulati; interfectio enim hereticorum salus\neorum est. qui decepti fuerant\\'.\nUsquequo lugebit terra et herba omnis regionis\nsiccabitur propter malitiam habitantium\nin ea? consumtum est animal et noluere, quoniam\ndixerunt: non uidebit nouissima nostra siue\nnon uidebit deus uias nostras. Quicquid in mundo\nuel bonorum accidit uel malorum, non absque prouidentia\net fortuito casu accidit. sed indicio dei. terra nunc sterilis est, herba siccatur: uis nosse rationem? malitiae habitatorum\neius hoc faciunt, ita ut et animalia super terram et caeli\nuolatilia consumantur, quia in usus hominum haec creata\nsunt omnia. qui in tantam consurrexere blasphemiam, ut\ndicerent deum ignorare uias suas et nescire, quid unusquis-\n25 que passurus sit. quod autem dicit \\'usquequo\\', illud\n\n\n\n\n\n\nsignificat permanere iram dei, quia animus peccantium non mutetur.\nSi cum peditibus currens laborasti, quomodo\ncontendere poteris cum equis? si in terra pacis\nconfisa es, quid facies in superbia — siue fremitu\n— Iordanis? \\'Si\\', inquit, \\'crebra te uicinarum gentium\ncaptiuitas fatigauit, Moabitarum et Ammanitarum, Philistiim et\nIdumaeorum, quid facies ad longam captiuitatem, quae te\nChaldaeam usque ductura est?\\' et conparat pedites equitibus,\nquia re uera et iuxta historiam omnis Persis et uniuersa\nChaldaea et regionum illarum exercitus gaudet equitatu. istae\nautem gentes, quas supra memoraui, propter difficultatem\nlocorum non tam pugnae aptae sunt quam latrocinio. seruatque\nμεταϕορὰν et dicit: (si cum peditibus currens lassitudine\ndefecisti, quid facies, si equis cursum tuum uolueris coaequare?\net si in terra tua aliquam habuisti fiduciam, quid actura es,\ncum Iordanen transieris et illius gurgites sustinueris?\\'\nNam et fratres tui et domus patris tui etiam\nipsi pugnauerunt aduersum te et clamauerunt\npost te plena uoce; ne credas eis, cum locuti fuerint\ntibi bona! \\'In tantum\\', inquit, \\'grauissimis Iordanis.\noperiere fluctibus et equitum te de longe uenientium\n\n\n\n\n\n\nmultitudo uastabit, ut fratres quoque tui, Idumaei, et domus patris\ntui, qui de Lot stirpe generati sunt, Moab et Ammon, etiam\nipsi tempore necessitatis et angustiae dimicent contra te et\ninsultent tibi.\nunde cane, ne uelis eis credere et spem habere\nconsanguinitatis, per quam maiore in te quam hostes odio\ndesaeuiant\\'. potest hoc et de saluatore accipi. quod fratres\neius et domus patris illius pugnauerint contra eum et clamauerint\nuoce plena dicentes: crucifige, crucifige eum;\nnon habemus regem nisi Caesarem.\nReliqui domum meam, dimisi hereditatem\nmeam, dedi dilectam animam mea m in manu inimicorum\neius. facta est mihi hereditas mea quasi\nleo in silua; dedit contra me uocem, ideo odiui\neam. Qui in euangelio locutus est: surgite, abeamus\nhinc, et iterum: relinquetur uobis domus uestra\ndeserta, hic etiam in propheta eadem comminatur et, quod\nfacturus est, fecisse se dicit. hereditas enim domini est\nIsrahel et funiculus hereditatis eius.\nquod autem ait: dedi\ndilectam animam meam in manu inimicorum eius,\nillud est: potestatem habeo ponendi animam meam\net potestatem habeo resumendi illum. facta est autem\nhereditas quondam domini populus Iudaeorum contra eum\nquasi leo in silua, quando pari aduersum illum in passione\nuoce clamauit. et quia dedit contra eum uocem suam, ideo\n\n\n\n\n\n\neam odio habuit et abiecit et, quae quondam fuit dilecta atque\ncarissima. nunc appellatur odiosa.\nNumquid auis d discolor herecu tas s mea mihi?\nnumquid ciuis tincta per totum? uenite, congregamini,\nomnes bestiae terrae, properate ad deuorandum\n! LXX: numquid spelunca hyaenae hereditas\nmea mihi? an spelunca in circuitu eius super\neam? pergite, congregate omnes bestias agri et\nueniant, ut comedant eamf Auem discolorem tinctamque\nper totum iuxta litteram pauum uocat. \\'tantam\\', inquit, \\'habuit\npulchritudinem Israhel et tantis fuit Hierusalem distincta\nuirtutibus, ut nihil esset bonorum, quod non cerneretur in\nea. quia igitur mihi facta est hereditas quondam mea, id est\npopulus Israhel, quasi leo in silua et dedit contra me uocem\nsuam et eam omni odio detestatus sum, idcirco uenite et\ncongregamini contra eam, omnes bestiae terrae, diuersarum\ngentium multitudo, et deuorate eam, quae suum dominum\nnon cognouit!\\' sin autem.\nut LXX et alii interpretes transtulerunt,\nlegitur: numquid spelunca hyaenae hereditas\nmea mihi?, referamus ad immunditiam nocturnae bestiae,\nquae uiuit cadaueribus mortuorum et de sepulchris solet effodere\ncorpora nihilque est immunditiae, quo non uescatur.\ntalis est Israhel offendens dominum suum et omnium bestiarum\nmorsibus traditus.\nPastores multi demoliti sunt — siue corruperunt\n— uineam meam, conculcauerunt — siue\n\n\n\n\n\n\npolluerunt - partem meam, dederunt portionem\nmeam desiderabilem in desertum solitudinis —\nsiue inuiam —. posuerunt eam — uel posita est in\ndissipationem luxitque super me siue periit.\nAudiant haec, qui principes cupiunt esse populorum et non\nsolum pro se, sed et pro commissis sibi gregibus reddituri\nsunt rationem in die iudicii; propter illos enim pars domini\nconculcatur atque polluitur, ut, ubi quondam dei erat hospitium,\nibi sit habitaculum bestiarum. alii uero non praepositos plebis\net sacerdotes, sed hostium intellegunt principes, qui Hierusalem,\nhoc est uineam domini, dissiparunt.\nLuxitque super me; desolatione desolata est\nomnis terra, quia nullus est. qui recogitet corde.\nsuper omnes uias deserti uenerunt uastatores,\nquia gladius domini deuorauit ab extremo terrae\nusque ad extremum eius; non est pax uniuersae\ncarni. LXX: propter me dissipatione dissipata est\nterra et reliqua.\nHoc, quod posuimus: luxitque superme\niuxta Hebraicum priori uersiculo copulatur, ut sit: posuerunt\neam in dissipationem, hoc est hereditatem meam,\nluxitque super me meo auxilio destituta. iuxta LXX uero\nloquitur deus, quod propter illum terra sit dissipata et redacta\nin solitudinem, quia nullus sit, qui corde recogitet, nec ulla\npax uniuersae carni. neque enim pacem dei potest caro recipere:\nsapientia enim carnis inimica est deo et, qui\nin carne sunt, deo placere non possunt.\nporro iuxta\n\n\n\n\n\n\nHebraicum ideo Iudaea omnis est desolata, quia nullus est,\nqui corde recogitet deum, nec residuus, qui possit euadere.\nper omnes enim uias solitudinis uenerunt uastatores, id est\nhostilis exercitus, et gladius domini deuorauit a termino usque\nad terminum nec requies ulla fuit de urbe fugientibus. unde\ndicitur: non est pax uniuersae carni.\nSeminauerunt triticum et spinas messuerunt;\nhereditatem acceperunt et non eis proderit. LXX: seminastis triticum et spinas messuistis ; cleri\neorum non proderunt eis. \\'Meliora\\', inquit, \\'exspectauerunt\net uenerunt pessima, sperabant prospera et aduersa perpessi\nsunt, acceperunt a domino rerum omnium abundantiam, quae\neis non proderit\\'.\niuxta LXX nero omnes heretici quasi triticum\nseminant et spinas metunt exspectante domino, ut facerent\nfructum; et non fecerunt iudicium, sed clamorem. dicitur\nautem hoc et ecclesiasticis, qui uerba domini et doctrinam\neius mala conuersatione disperdunt, de quibus infertur: cleri\neorum non proderunt eis; quid enim eos iuuare poterit\nepiscopi nomen et presbyteri uel reliquus ordo ecclesiasticus,\ncum magis grauentur dignitatibus suis et potentes potenter\ntormenta patiantur et. quanto amplius eis creditum fuerit,\ntanto plus requiratur ab eis?\nConfundimini a fructibus — siue a gloriatione\nuestra - propter iram furoris domini —\n\n\n\n\n\n\nsine ab opprobrio in conspectu domini —. haec\ndicit dominus aduersum omnes uicinos meos pessimos)\nqui tangunt hereditatem, quam distribui\npopulo meo Israhel: ecce ego euellam eos de terra\nsua et domum Iuda euellam — siue eiciam — de\nmedio eorum. et cum euellero eos, conuertar — siue\nreuertar — et miserebor eorum et reducam eos —\nsiue habitare faciam —, uirum in hereditate sua\net uirum in terra sua, Dicitur ad eos.\nquibus cIeri sui et\necclesiasticus ordo non proderit, ut confundantur a gloriatione\nsua et ab opprobrio coram domino. quodque infert: aduersum\nomnes uicinos meos pessimos, iuxta litteram uicini\nterrae sanctae Idumaei sunt, Philistiim, Moab et Ammon.\niuxta tropologiam uero omnes heretici, qui sub nomine Christi\ncensentur et uicini magis sunt quam habitatores terrae sanctae,\nqui tangunt hereditatem dei et deuastaut eam; diciturque de\neis, quod auferantur de medio terrae et domus Iuda tollatur\nI de medio eorum. qui, cum euulsi fuerint et de hereticorum\nfaucibus liberati, consequentur misericordiam dei et reducentur\nin hereditatem et in terram suam.\nEt erit, si eruditi didicerint uias populi\nmei, ut iurent in nomine meo : uiuit dominus,\nsicut docuerunt populum meum iurare in Bahal.\naedificabuntur in medio populi mei; quodsi non\naudierint, euellam gentem illam euulsione et perditione,\nait dominus. Si translati de heresi in ecclesiam\ndidicerint uias populi dei et iurauerint in nomine domini et\nnon in nomine idolorum, quae de suo corde finxerunt, aedificabuntur\na domino et erunt pars populi eius.\nquodsi translati\n\n\n\n\n\n\nin ecclesiam peruersorum dogmatum reliquias tenuerint et\nnon audierint uerba domini, euelletur gens illa de medio\npopuli dei euulsione et perditione perpetua, ut nequaquam eis\nullus locus paenitentiae relinquatur. haec cotidie cernimus et\nrebus probamus, quod ideo heretici fidei simulent ueritatem,\nut simplices quosque decipiant et non ipsi conuertantur ad\nfidem, sed fideles trahant ad infidelitatem.\nHaec dicit dominus ad me : uade et posside\ntibi lumbare — siue cinctorium — lineum et pones\nillud super lumbos tuos et in aquam non in feres\nillud — siue per aquam non transibit — ! et possedi\nlumbare iuxta uerbum domini et posui circa\nlumbos meos. et factus est sermo domini ad me secundo\ndicens: toll-e lumbare—siue cinctorium—,\nquod possedisti, quod est circa lumbos tuos, et\nsurgens uade ad Eufraten et absconde illud ibi\nin foramine petrae!\net abii et abscondi illud in\nEufrate, sicut praeceperat mihi dominus. et factum\nest post dies plurimos, dixit dominus ad me:\nsurge, uade ad Eu fraten et tolle inde lumbare —\nsiue cinctorium —, quod praecepi tibi, ut absconderes\nillud ibi! et abii ad Eufraten et fodi et tuli\nlumbare de loco, ubi absconderam illud; et ecce\ncomputruerat lumbare — siue cinctorium —, ita\nut nullo usui aptum esset.\net factum est uerbum\ndomini ad me dicens: haec dicit dominus : sic\nputrescere faciam superbiam — siue iniuriam —\n\n\n\n\n\n\nIuda et superbiam Hierusalem multam et populum\nistum pessimum, qui nolunt audire uerba mea et\nambulant in prauitate — siue in directione —\ncordis sui pessimi abieruntque post deos alienos,\nut seruirent eis et adorarent eos, et erunt sicut\nlumbare istud. quod nullo usui aptum est. sicut\nenim adhaeret lumbare ad lumbos uiri, sic agglutinaui\nmihi omnem domum Israhel et omnem\ndomum Iuda. dicit dominus, ut esset mihi in populum\net in nomen et in laudem et in gloriam;\net non audierunt.\nCinctorium siue lumbare, quod dei\nrenibus iungitur, populus Israhel est, qui in lini similitudinem\nassumtus de terra et inlotus nec mollitudinem habuit nec\ncandorem et tamen per illius misericordiam adhaesit deo.\ncumque peccasset — rationale quippe est huiuscemodi linum\natque lumbare —, ductus est trans Eufraten, id est in Assyrios,\net ibi absconditur, hoc est multitudine magnarum et innumerabilium\ngentium quodammodo absortus et nihili reputatus.\npost longum autem tempus ipse propheta in typum dei populum\nliberat de captiuitate. qui nihilominus et post reditum\ndei praecepta non fecit, sed secutus deos alienos ad extremum\netiam in dei filium misit manus et aeterna perditione contabuit.\nomnis quoque uir sanctus lumbare dei est, qui assumtus de\nterra et de terrae limo dei consortio copulatur et quodammodo,\nquae in ecclesia eius uidentur obscena. maiore diligentia\noperit atque circumdat, ne gentilium et hereticorum morsibus\n\n\n\n\n\n\n\n\n\n\npateant.\nquod lumbare, si aquam tetigerit et Eufratis fluenta\ntransierit, ita ut Assyriae regionis umoribus imbuatur. perdit\npristinam fortitudinem et conputrescit atque dissoluitur et,\nquamuis in usum dei redeat. tamen pristinam pulchritudinem\nhabere non potest, non duritia dei, sed suo uitio, quia nolunt\naudire uerba eius et ambulant in prauitate cordis sui sine,\nquod sibi rectum uidetur, hoc faciunt.\nsed et ipse sermo diuinus,\ncur hanc posuerit similitudinem, exponit dicens: \\'sicut enim\nadhaeret lumbare ad lumbos hominis, sic agglutinaui\net adhaerere mihi feci omnem domum Israhel et\nomnem domum Iuda\\' â€” decem uidelicet et duas tribus -,\nut esset mihi in populum nominatum et in laudem\net in gloriam; et pro his omnibus non audierunt me, sed\nsua uitia sunt secuti\\'.\ncaueat ergo, qui potest dicere: mihi\nautem adhaerere deo bonum est, ne forte per neglegentiam\nab illius renibus separetur et transeat Eufraten et\ndetur in potestatem regis Assyrii et nequaquam in solidissima\npetra, sed in foramine petrae corruptae atque uitiatae, hoc est\nhereticorum sordibus et uitiis, occupetur et in tantam ueniat\nputredinem, ut in usum et in cinctorium domini ultra redire\nnon possit.\nDices ergo ad eos — siue ad populum — sermonem-\nXV.Dicesergoad eos - siue adpopulum-ser-\nmonem istum: haec dicit dominus deus Israhel:\nomnis laguncula — siue uter — implebitur uino.\net dicent ad te: numquid ignoramus, quod omnis\nlaguncula — siue uter — impleatur uino? et dices\nad eos: haec dicit dominus: ecce ego implebo omnes\n\n\n\n\n\n\nhabitatores terrae huius et reges, qui sedent de\nstirpe - siue filios — Dauid super thronum eius,\net sacerdotes et prophetas et omnes habitatores\nHierusalem ebrietate et dispergam eos, utrum m a\nfratre suo et patres et filios pariter, ait dominus;\nnon parcam — siue non desiderabo — et non concedam\nneque miserebor, ut non disperdam eos.\nUerbum Hebraicum <nebel\\' Aquilae prima editio \\'lagunculam\\',\nsecunda ipsum \\'nebel\\', Symmachus <craterem\\', LXX <utrem\\',\nTheodotio \\'uas\\' interpretati sunt; quod omne non oleo, non\naqua, non melle, non lacte, non alia qualibet materia liquentis\nelementi, sed uino et ebrietate conpletur ostendens nos uas\nesse fragile iuxta apostolum dicentem: habemus autem\nthesaurum istum in uasis fictilibus, nec posse fieri,\nut non illud impleatur in nobis, quod scriptum est: non enim\nhabitat in carne mea bonum, et iterum: non enim,\nquod uolo bonum, hoc facio, sed, quod nolo malum,\nhoc operor, ac deinde: miser ego homo, quis me liberabit\nde corpore mortis huius? hac autem ebrietate, qua obliuiscimur praeceptorum dei, et uitiis atque peccatis\nomnis impletur humana condicio dicente propheta: non iustificabitur\nin conspectu tuo omnis uiuens — non\nad conparationem dei, ut ueteres et noui heretici uolunt et\npatroni hereticorum, sed ad scientiam eius; homo enim\n25 uidet in facie, deus in corde — et, quod nobis interdum\n\n\n\n\n\n\n\n\nmundum uidetur, illius oculis sordidum deprehenditur: non\nsolum uulgus ignobile uilisque plebicula. sed reges ecclesiarum.\nde stirpe siue filii Dauid, qui sedent resupini erectaque ceruice et protento aqualiculo super thronum eius. sacerdotes quoque\nipsi, secundus in ecclesiastico honore gradus, et prophetae, qui uidentur habere scientiam scripturarum, et omnes habitatores\nHierusalem pro peccatorum uarietate conplentur siue\nludas, ut addidere LXX. cumque ebrii fuerint, dispergantur\na societate sui patresque a filiis et filii a patribus separantur,\nut diuersis polluantur heresibus et sub Christi nomine inter\nse digladientur et dimicent contra matrem suam, quae eos genuit, ecclesiam. unde dicit: \\'non desiderabo eos, sed\nodio habeam sempiterno, non parcam et non concedam\nneque miserebor, non crudelitate sententiae, sed ueritate\nindicii. qui enim meos populos trucidarunt. ipsi in aeternum\nperibunt\\'. potest hoc et iuxta historiam simpliciter accipi,\nquod et reges et sacerdotes et prophetae et omnis populus\nHierusalem inebriandus sit calice Babylonio et captiuitatis\nobruendus malis.\nAudite et auribus percipite, nolite eleuari,\nquia dominus locutus est! Quia supra dixerat: omnis\nuter implebitur uino, ita ut reges quoque et sacerdotes\net prophetae et omnis habitator Hierusalem impleretur ebrietate,\npropterea iungit et dicit: audite et auribus percipite,\ntam extrinsecus quam intrinsecus, tam mente quam 25\n\n\n\n\n\n\ncorpore, et nolite eleuari per superbiam cogitantes fragilitatem\nuestram et, quod nullus sit, qui pro qualitate peccati\nhac ebrietate careat. unde disperditur atque corrumpitur et\ndei misericordia indignus est eleuans se aduersum eum per\nsuperbiam.\nDate domino deo nostro gloriam, antequam\ncontenebrescat et antequam offendant pedes uestri\nad montes caligosos — siue tenebrosos — ! exspectabitis\nlucem, et ibi umbra mortis et ponentur in\ntenebris — siue iuxta Hebraicum: et ponet eam in\numbra mortis et in caligine -. quodsi non audieritis,\nin abscondito plorabit anima (mea — siue)\nuestra — a facie superbiae sine in iniuriae . Eos\nquibus dixerat sermo diuinus:\naudite et auribus percipite\net nolite eleuari, nunc prouocat ad paenitentiam,\nut, priusquam ducantur Babylonem et offendant pedes\neorum in montes tenebrosos sine caligosos, dent gloriam deo.\nunde et peccatoribus saepe dicitur: date gloriam deo!\nquod autem Babylon et omnis regio Chaldaeorum mo-ntes\ncaligosi siue tenebrosi appellentur, in principio Isaiae contra\nBabylonem legimus, ubi scriptum est: super montem caligosum\nleuate signum, quod Hebraice dicitur \\'neseptha\\'.\nhoc itaque praecipit, ut, antequam ducantur in captiuitatem\net sernitutis mala sentiant, agant paenitentiam, cumque\n\n\n\n\n\n\nexspectent lucem, sessuri sint in tenebris.\n\\'sin autem\\'. inquit, \\'me\nnolueritis audir, ab scondite\\' — iuxta Aquilam \\'in tenebris\\' —\n\\'plorabit anima mea\\' — siue iuxta LXX \\'uestra\\' — \\'a\nfacie superbiae, ut ne gemitus quidem et ploratus liber\nsit, ne uictorum offendantur oculi\\', possumus autem et sic\nlocum istum interpretari: saluator loquitur: \\'operamini, dum\ndies est; ueniet nox, quando nullus ultra potest\noperar ? .\nde hoc tempore et Isaiae uaticinium est: stellae\nenim caeli et Orion et omnis ornatus caeli lucem\nnon dabunt et tenebrabuntur orto sole et luna non dabit lucem. Sophonias quoque in eadem uerba consentit\ndicens: dies tribulationis et angustiae, dies\nmiseriae et perditionis, dies tenebrarum et turbinis,\ndies nubis et caliginis.\nprius ergo, quam iudicii\ntempus adueniat et offendant pedes nostri ad montes tenebrosos,\naduersarias scilicet fortitudines, quae tormentis et\ncruciatibus praepositae sunt, agamus paenitentiam. ne exspectantes\nlucem noctis tenebris inuoluamur, sciamusque, nisi hoc\nfecerimus, ploraturam animam uel dei uel prophetae a facie\nnostrae superbiae dei uerba audire nolentium. unde et ipse\npropheta dicit:\nPlorans plorabit Hierusalem — siue plorans\nplorabit — et deducet oculus meus lacrimam\n\n\n\n\n\n\ndoloremque meum tacitis gemitibus dissimulare non pos-\nsum; omnis autem causa cruciatuum est, quod captus\nsit grex domini.\nDicamus Iudaeis et nostris iudaizantiqui\nsimplicem tantum et occidentem sequuntur historiam:\nnisi audieritis abscondite, hoc est in mysterio\nsiue in tenebris, quas posuit deus latibulum suum, et iuxta\nSalomonem ut intellegant parabolam et tenebrosum sermonem,\nplorabit anima prophetae siueipsorum a facie superbiae,\ndum per contumaciam resistunt deo. unde et fletus erit iugis\nlacrimaeque perpetuae eo, quod a uero Nabuchodonosor captus\n19 sit grex domini atque corruptus.\nDic regi et dominatrici — siue dicite regi\net potenti bus — : humiliamini, sedete, quoniam\ndescendit — siue sublata est — de capite uestro\ncorona gloriae uestrae ! ciuitates austri clausae\nsunt et non est, qui aperiat; translata est omnis\nIudaea — siue translatus est omnis Iuda — transmigratione\n— siue captiuitate - perfecta.\nProphetae\npraecipitur, ut loquatur regi Iechoniae et matri eius, quam\ndominam et dominatricem siue reginam appellat, ut humilientur\net in puluere sedeant; perdidisse enim eos regiam dignitatem\net regi tradendos Babylonio. ciuitates austri clausae\nsunt, id est tribus Iudae et Hierusalem, quae iuxta solitudinem\nad austrum uersa est, et non est, qui aperiat obsidione\n\n\n\n\n\n\ncircumdatas.\ntranslata est omnis ludaea — sine omnis\nludas — transmigratione perfecta siue \\'recepit, quod\nmerebatur, et conpletum est in ea\\'; ita enim LXX transtulerunt.\ndelirat in hoc loco, qui regem Christum et potentes angelos\nuel apostolos intellegit, ut assumant corpus humilitatis et in\npuluere sedeant et amittant — uel rex uel potentes — de capite\nsuo coronam et gloriam fortitudinis.\ncmitates quoque austn\nclausas interpretatur infernum et, quae nulli aperiantur, omnemque\ngloriam Iudae esse translatam, quando in passione conpletum\nest: omnes declinauerunt, simul inutiles\nfacti sunt ; non est, qui faciat bonum, non est usque\nad unum. uerbum Hebraicum \\'gebira\\' Aquila et Symmachus\n\\'dominatricem\\' et \\'dominam\\' interpretati sunt, quod LXX putauerunt\n\\'geburoth\\' \\'potentes\\'que dixerunt.\nLeuate oculos uestros et uidete, qui ueniunt\n- siue qui uenitis - ab aquilone ! ubi est grex.\nqui datus est tibi, pec-us inclytum tuum? quid\ndices, cum uisitauerit te? tu enim doces eos aduersum\nte et erudisin in caput tuum.\nPraecipitur habitatoribus\nHierusalem, ut eleuent oculos suos et uideant Chaldaeos ab\naquilonis parte uenientes, interrogaturque ipsa ciuitas et dicitur\nei: \\'ubi est grex, qui datus est tibi, pecus inclytum\ntuum? ubi est populus tuus, quem a deo acceperas? ubi illa\ntanta et inclyta multitudo, ut totius turbam prouinciae in\nunum locum crederes congregatam?\nquid dices, cum te\n\n\n\n\n\n\nuisitauerit dominus in uirga sua et Babyloniis tradiderit\nhostibus, quos aduersum te uel in caput tuum uel a principio\nipsa docuisti, ut ad eorum auxilia confugeres et ipsorum idola\nsectareris, qui sub occasione amicitiae tuae didicerunt, per\nquod iter ad te uenire deberent\\'. audiat hoc ecclesia neglegens,\nquod ipsa doceat aduersarios suos, quomodo eam possint\nspiritali captiuitate conprehendere et pecus eius bestiarum\ncrudelitate lacerare.\nNumquid non dolores adprehendent te quasi\nmulierem parturientem? quodsi dixeris in corde\ntuo: quare uenerunt mihi haec? propter multitudinem iniquitatis\ntuae reuelata sunt uerecundiora\ntua, pollutae sunt â€” siue dehonestatae sunt -plantae\ntuae.\n<Dum nescis, quasi mulierem partus subitus, ita te\ncaptiuitas repentina conprehendet. quodsi causari nolueris et\nquaerere, cur tradita sis hostibus, audi manifeste multitudinem\ntibi haec fecisse iniquitatis tuae, ut quasi mulieris meretricis\nsublatis uestibus reuelaretur ignominia tua et ostenderentur\npublice fornicationes tuae\\', per quae discimus, quamdiu fuerint\nminora peccata, agere deum patienter et exspectare nostram\npaenitudinem; sin autem noluerimus delictis copulare delicta\net cumulum facere peccatorum, reuelabnntur pudenda nostra\net ostendentur cunctis plantae nostrae uel in praesenti saeculo\nuel in futuro. nihil est enim occultum, quod non\nmanifestetur, quando implebitur illud Danihelis: isti\n\n\n\n\n\n\nresurgent in uitam aeternam et illi in opprobrium\net in confusionem sempiternam.\nSi mutare potest Aethiops pellem suam\naut pardus uarietates suas, et uos poteritis bene\nfacere, cum didiceritis malum. Hoc testimonio utuntur\naduersum ecclesiam, qui diuersas cupiunt asserere naturas, et\ntantam dicunt esse uel nigredinem uel uarietatem peccatorum,\nut in candorem et unius coloris pulchritudinem transire non\npossint non attendentes hoc, quod sequitur: et uos poteritis\nbene facere, cum didiceritis malum.\nquicquid enim\ndiscitur, non naturae est, sed studii et propriae uoluntatis,\nquae nimia consuetudine et amore peccandi quodammodo in\nnaturam uertitur. sed hoc, quod hominibus inpossibile est,\ndeo possibile est, ut nequaquam Aethiops et pardus suam\nuideantur mutare naturam, sed ille, qui in Aethiope operatur\net pardo, dicente apostolo: omnia possum in eo, qui me\nconfortat, Christo.\nunde et in alio loco, amplius, inquit,\nillis omnibus laboraui; non ego autem, sed gratia\ndei, quae in me est, et: uiuo non iam ego, sed uiuit\nin me Christus. et iterum scriptum legimus: quid habes,\nquod non accepisti? si autem accepisti, quid gloriaris,\nquasi non acceperis? quas ob causas non glorietur\nsapiens in s sapientia sua nec fortis infortitudine sua nec diues\n\n\n\n\n\n\nin diuitiis suis nec pudicus in sua pudicitia sciens, quod in\nomnibus his Christi uirtus sit, non eorum, qui in suis uirtutibus\ngloriantur.\nEt disseminabo eos quasi stipulam, quae\nuento raptatur in deserto. haec sors tua parsque\nmensurae tuae a me, dicit dominus siue et pars\ninoboedientiae tuae aduersum me. â€›Quia nimia consuetudine\nmalorum non potuerunt mutare naturam. non uitio\nconditoris, sed studio inoliti sceleris, propterea quasi stipulam\nuento raptatam dispergam eos in solitudinem iuxta illud, quod\nalibi scriptum est: tamquam puluis, quem proiecit\nuentus a facie terrae\\'. facitque apostropham ad ipsam\n\nHierusalem, quod haec sit sors eius et ista pars, quam sibi\nipsa elegerit, mensuram cumulatam atque perfectam et supereffundentem\nsiue partem inoboedientiae suae, qua domino\nnoluit adquiescere; in qua enim mensura mensurauerit, remetietur\nilli.\nQuia oblita es mei et confisa es — siue\nsperasti — in m mendacio o, unde et ego nudaui—siue\nw nudabo et reuelabo — femora — et posteriora —\ntua contra faciem tuam et parebit ignominia\ntua, adulteria tua et hinnitus tuus, scelus — uel\nalienatio — fornicationis tuae.\nCausa dispersionis\nHierusalem. quod oblita sit dei et confisa uel sperauerit in\n\n\n\n\n\n\nmendaciis. qui praeter deum in rebus confidit saeculi, obliuiscitur\ndei. unde reuelantur femora uel posteriora eius, ut uideat\nignominiam suam et, quae retro esse deberent. fiant in prioribus\ncernatque ipse, quod fecit, et appareat ignominia eius\nnon tantum ipsi, sed et omnibus.\nadulteria, inquit, tua et\nhinnitus tuus non solam libidinem, sed insaniam ostendit\nlibidinis equarum more, quae ad coitum gestiunt, ut est illud\nUergilianum:\nhippomanes, uero quod nomine dicunt\npastores, lentum destillat ab inguine uirus.\nrogemus Iesum, ut nec in praesenti nec in futuro saeculo\nreuelet femina et posteriora nostra, sed ut deleat iniquitates\nnostras et omnia scelera apparere non faciat.\nSuper colles in agro uidi abominationes\ntuas. uae tibi, Hierusalem! non mundaberis — siue\nquia non es mundata — post me; usquequo adhuc?\n‛Non solum in media urbe Hierusalem, sed in omni colle\ncunctisque regionibus uidi idola tua\\'; unde dicitur ad eam:\n(uae tibi, Hierusalem, quia non es mundata post me,\nut. cum mea te iactares sequi uestigia et confessionem mei\nnominis uentilares, tamen numquam purgata sis, quia oblita\nes mei et sperasti in mendaciis\\'.\nunde increpat eam et dicit:\nusquequo adhuc? et est sensus: \\'quamdiu te exspectabo?\nquamdiu feram? usquequo obliuisceris mei in finem et mea\n\n\n\n\n\n\npraecepta contemnes?\\' fornicatur in collibus et in agris et\nnumquam mundatur, qui erecta ceruice per superbiam non\nhumiliatur sub potenti manu dei, sed in suis sceleribus uitiisque\nconfidit.\nQuod factum est uerbum domini ad Hieremiam\nde sermonibus siccitatis. Irae dei uniuersa consentiunt:\nunde et sol super peccatores occidit meridie et luna\nastraque cetera non dant lumen suum putandumque est obsidionis\ntempore pluuias non fuisse, ut sterilitatem obsessi\nsustinerent aquae. uno quippe fonte Siloae, et hoc non perpetuo,\nutitur ciuitas et usque in praesentem diem sterilitas pluuiarum\nnon solum frugum. sed et bibendi inopiam facit.\nLuxit Iudaea — siue ludas — et portae\neius corruerunt — sine uacuae factae sunt — et\nobscuratae — siue contenebratae — sunt super\nterram et clamor Hierusalem ascendit. maiores\neius miserunt minores — siue iuniores — suos ad\naquam; uenerunt ad hauriendum — sine ad puteos\n- et non inuenerunt aquam, reportauerunt uasa\nsua uacua. confusi sunt et afflicti — sine erubuerunt\n— et operuerunt capita, sua; propter terrae\nuastitatem — siue et opera terrae quoniam defecerunt\n—, quia non uenit — sine non erat — pluuia\nsuper terram, confusi sunt agricolae, operuerunt\ncapita sua.\nTempore siccitatis, quando famem patitur multitudo\naudiendi et discendi sermonem dei. luget Iudaea cultum\n\n\n\n\n\n\ndei prius habere se iactans et confessionem uerae fidei portaeque\neius uel uacuantur uel corruunt, quas ad sensus referre\ndebemus, per quos animae concipitur disciplina. tunc obscurantur\nomnia et inuoluuntur tenebris et nequaquam in Hierusalem\nratio regnat et sermo doctrinae, sed clamor atque confusio.\nmaiores quoque, qui deberent ipsi pergere ad hauriendas\naquas, mittant iuniores, in quibus cani non sunt sapientiae,\net idcirco ueniunt ad puteos et non inueniunt aquas, quas patri- archas inuenisse narrat historia. reportant uasa sua uacua,\niuniores uidelicet, non quo aquae non fuerint, sed quo illi\ninuenire non potuerint. confusi sunt et afflicti — siue\nerubuerunt — et operuerunt capita sua — quia non\npoterant dicere cum apostolo: ‛nos autem omnes reuelata\nfacie gloriam domini contemplamur\\' - propter terrae\nuastitatem siue et terrae opera defecerunt, per quae ad dei notitiam pergimus. causaque perspicua, quia non\nuenit pluuia super terram. mandatum est quippe nubibus,\nne pluerent super eam imbrem. agricolae quoque, quorum\nunus loquitur: dei agricultura. dei aedificatio estis\net [in alio loco]: dei cooperatores sumus, operiunt caput\nsuum et confunduntur intellegentes sine dei gratia et adiutorio\nfrustra se tendere.\nNam et cerua — sine ceruae — in agro\npeperit — sine pepererunt — et reliquit — siue\nreliquerunt —, quia non erat herba. et onagri 25\nsteterunt in rupibus, traxerunt uentum quasi\n\n\n\n\n\n\ndracones; defecerunt oculi eorum, quia non erat\n\nherba siue faenum.\nGrandis sterilitas, quando et ceruae in\nagro pariunt et relinquunt fetus suos. quia non sit herba uel\nfaenum, ut, quae odore narium serpentes extrahunt de cauernis\net uenenata interficiunt animantia, cibo gratiae non utantur,\nonagri quoque. de quibus scriptum est: quis dimisit in\nsolitudine onagrum liberum?, plana et campestria relinquentes\nstent in rupibus et currere nequeant et attrahant uentum\nin draconum similitudinem deficiantque oculi eorum et\nclaram lucem cernere nequeant rationalibus subtractis cibis.\nsiccitas\nhaec saepe accidit in ecclesiis, quando et cerui et onagri\ninueniuntur in populis et magistrorum paenuria contabescunt,\nsunt, qui possint discere. et non sunt. qui possint docere.\nSi iniquitates nostrae responderunt —\nsiue restiterunt — nobis, domine. fac propter\nnomen tuum, quoniam multae sunt auersiones\nnostrae — uel peccata nostra —. tibi peccauimus,\nexspectatio Israhel, saluator eius in tempore tribulationis\n. Si dubitamus, quare non descendant pluuiae super\nterram, quare cuncta ariditate marcescant, audiamus: iniquitates\nnostrae restiterunt nobis; \\'propterea, domine,\nnon secundum opera nostra, sed secundum sanctum nomen\ntuum uince multas auersiones nostras.\ntibi enim peccauimus,\nquem cordis secreta non fallunt, et te praestolamur, qui uera\n\n\n\n\n\n\nspes et exspectatio es Israhel et saluas eum in tempore tribulationis\niuxta illud, quod scriptum est: ad dominum, cum\ntribularer, clamaui et exaudiuit me. dicamus et nos\nin tempore siccitatis aquarumque paenuria: â€›tibi peccauimus\net malum coram te fecimus, tuum praestolamur aduentum,\nqui saluas Israhel non suo merito. sed tua clementia.\\'\nQuare futurus es quasi colonus in terra\net quasi uiator declinans ad manendum? quare\nfuturus es uelut uir uagus aut fortis, qui non\npotest saluare? LXX: quare factus es sicut aduena\nin terra et quasi indigena deuertens ad manendum?\nnumquid eris quasi homo dormiens et quasi u i r,\nqui saluare non possit?\nIudaei hunc locum sic intellegunt:\n\\'quare segregas te a populo tuo et quasi uiator propter unius\nhorae refrigerium non curas, quali utaris hospitio, sed ad alia\ntransiturus non salues plebem tuam et templum quondam\niuclytum deseras?1 nostri uero de futura Christi dispensatione\ndici putant, quod futurus sit peregrinus in terra et paruo\ntempore terrae usurus hospitio et quasi uir pertransiens ac\nrobustus relicto Israhel tendat ad gentium multitudinem, ut\nde loco ad locum, de populo ad populum, de templo ad ecclesiam\ntranseat.\nquod autem iuxta LXX dicitur: numquid eris\nquasi homo dormiens et quasi uir, qui saluare non\npossit?, similitudinem ponit, non rei ueritatem secundum\nillud, quod scriptum est: surge, cur dormis. domine?\nnon quo dominus dormiat, de quo dicitur: non dormitabit\n\n\n\n\n\n\nneque dormiet, qui custodit Israhel, sed quo his\nuideatur dormire, quos deserit. denique et in consequentibus\nnon scribitur: \\'uir dormiens\\', qui saluare non possit, sed:\nquasi uir’; in utroque ἀνϑρωποπαϑω̃ς.\nTu autem in nobis es, domine, et nomen\ntuum super nos inuocatum est ne derelinquas\nuos siue ne obliuiscaris nostri! â€›Qui apud Iudaeos quasi\naduena futurus es et uiator et uir uagus et antiquam deserens\nmansionem, in nobis habitas et nomen tuum supernos\ninuocatum est, ut appellemur Christiani; idcirco ne\nderelinquas nos neque obliuiscaris nostri, quibus\nde futuro aduentu tuo omnium prophetarum ora eecinerunt\\'.\nHaec dicit dominus populo huic: quia dilexit\n— siue dilexerunt - mouere pedes suos et\nnon quieuit — siue non pepercerunt — et domino\nnon placuit — siue et deus non conplacuit sibi in\neis —, nunc recordabitur iniquitatum eorum et\nuisitabit peccata eorum.\nDicente populo: cquare factus\nes ut aduena uiator et uagus, ut tuam deseras mansionem?â€™,\nrespondet dominus populo quondam suo: \\'uis nosse rationem?\nausculta, quod dicitur: quia dilexit populus monere pedes\nsuos et non abstulit eos de compede peccatorum siue non\nquieuit et stare non potuit, idcirco et ego deserui eum et\nnulla mihi in illo est conplacitio\\'.\nqui igitur diu distulit et\n\n\n\n\n\n\n\n\n\n\nper patientiam noluit punire peccantes, quia in scelere permanserunt,\nrecordabitur iniquitatum eorum et quasi\naegrotantium et deum non sentientium peccata uisitabit,\nut ultra peccare desistant. notandum autem in scripturis\nsanctis, quod semper peccatorum moneantur pedes et sanctis\ndicatur cum Mosi: tu uero hic sta mecum, et alibi scriptum\nsit: laudate, serui, dominum, qui statis in domo\ndomini, in atriis domus dei nostri!\nEt dixit dominus ad me: noli orare pro\npopulo isto in bonum! cum i ieiunauerint ut, non\nexaudiam preces eorum et, si optulerint holocautomata\net uictimas, non suscipiam eas, quoniam\ngladio et fame et peste ego consumam eos. Stultum\nest orare pro eo, qui peccarit ad mortem dicente lohanne:\nest peccatum ad mortem; non pro illo dico, ut roget.\nomnis iniquitas peccatum est et est peccatum\nnon ad mortem.\nieiunia et preces et uictimae et holocausta\ntunc proficiunt, cum recedimus a uitiis et flemus antiqua\npeccata; sin autem sceleribus permanentes putauerimus uotis\natque sacrificiis redimere nos aures dei, uehementer erramus\niniquum arbitrantes deum. qui enim semel gladio et fami et\npesti fuerit destinatus, nullis precibus erui potest. unde et\nprophetae dicitur, ne frustra roget, quod impetrare non possit.\nEt dixi: ah. ah ah, domine deus — siue\n\nqui es, domine deus —, prophetae dicunt eis: non\n\n\n\n\nuidebitis gladium et fames non erit in uobis, sed\npacem ueram dabit uobis in loco isto. et dixit\ndominus ad me: falso prophetae uaticinantur tur in\nnomine meo. non misi eos et non praecepi eis n eque\nlocutus sum ad eos; uisionem mendacem et\ndiuinationem fraudulentam et seductionem cordis\nsui prophetant uobis.\nAudiant haec magistri, qui peccantibus\net in suis uitiis permanentibus prospera pollicentur, qui\ndicunt diuitibus: \\'non uidebitis gladium tormentorum\ndei et fames non erit in uobis. saturabimini quippe\nsermonibus dei et pacem dabit uobis dominus uerissimam in\nloco ecclesiae siue Hierusalem\\'. quod autem dixit iuxta Hebraicum\ntertio: ah ah ah, ad priora respondit, ubi dominus fuerat\ncomminatus dicens: gladio et fame et peste ego consumam\neos.\nquia igitur prophetae immo pseudoprophetae\nfalsa polliciti sunt, ideo dominus locutus est per Hieremiam:\n\\'nolite audire uerba pseudoprophetarum, qui non a me missi\nsunt, sed sua uoluntate uenerunt! unde nequaquam prophetae,\nsed diuini sunt appellandi, qui seductionem populo loquuntur\\'.\nmulto enim melius est timore poenarum emendare peccata\nquam spe prosperorum diuinae sententiae subiacere.\nIdeo haec dicit dominus de prophetis,\nqui prophetant in nomine meo, quos ego non m misi,\ndicentes: gladius et fames non erit in terra hac:\ngladio et fame consumentur prophetae illi. et\npopuli, quibus prophetauerunt, erunt proiecti. in uiis Hierusalem prae fame et gladio et non\nerit, qui sepeliat eos, ipsi et uxores eorum, filii\net filiae eorum, et effundam super eos malum\nsuum siue mala sua.\nCaueant pseudoprophetae, qui\nprospera promittendo supplantant populum dei, ne et ipsi\npereant et deceptus populus simili deleatur interitu iaceantque\nin uiis Hierusalem et domini praecepta calcantes fame et\ngladio pereant et non sit, qui sepeliat eos, nec ignominiam\neorum operiat puluere paenitentiae.\net ipsi enim prophetae et\npopulus uxoresque eorum et filii et filiae omnisque generatio\nabsque ullo pollinctore in sterquilinium erit. quanti iacent in\nuiis Hierusalem! quantos cernimus insepultos recipere mala\nsua, quae domino effundente patiuntur!\nEt dices ad eos uerbum istud: deducant\noculi mei lacrimam — siue deducant oculi uestri\nlacrimas — per noctem et diem et non taceant-\nsiue non cessent —, quoniam contritione magna\ncontrita est uirgo filia populi mei, plaga pessima\nuehementer. Dupliciter hic locus intellegitur, quod uel\nipse deus plangat populum suum et oculi eius flere non cessent\nuel certe imperet, ut populorum oculi lacrimis fluant:\nnec leue esse, quod plangendum sit, cum uirgo filia populi\nsui contritione maxima et plaga intolerabili percussa sit. alii\nex persona prophetae haec dici arbitrantur.\nSi egressus fuero ad agros, ecce occisi\ngladio et, si introiero ciuitatem, ecce attenuati\nfame — siue dolor famis —! propheta quoque et\nsacerdos abierunt in terram, quam ignorabant.\nIusta causa plangendi, quod uirgo contrita sit, filia percussa\npopulusque deletus. <si enim\\', inquit, \\'foras exire uoluero, interfectos\nuidebo: si ingredi ciuitatem, attenuatos et ossibus uix\nhaerentes famis necessitate conspiciam\\'.\net quid mirum hoc de\nplebe et ignobili uulgo dicere, cum prophetae quoque et sacerdotes,\nqui aliis prospera prophetabant et qui debebant legis\naperire mandata, ipsi ierint in terram, quam ignorabant, et\ncaptiuitatis sustinuerint malum? audiant hoc prophetae nostri\net sacerdotes, quod nec intus nec foris propter neglegentiam\neorum sit ulla securitas, quod et eos scandalizent, qui foris\nsunt, et eos, qui intus, fame interire patiantur et, qui auctores\nfuerint peccandi, sint cruciatuum socii.\nNumquid proiciens abiecisti Iudam aut\nSion abominata est anima tua? quare ergo percussisti\nnos, ita ut nulla sit sanitas? exspectauimus\npacem, et non est bonum, et tempus curationis.\net ecce turbatio! Miratur propheta, quod ludam et\nHierusalem, duarum uidelicet tribuum regnum, in quo erat\nreligio dei et templi caerimoniae, dominus tam repente proiecerit\net tanta percusserit plaga, ut nulla possit adhiberi\nmedicina.\n\\'exspectauimus\\' inquit, pacem et tempus\n\n\n\n\n\n\ncurationis, et nullum est bonum, sed econtra turbatio, ut. ubi\nprius fuerat cultus dei atque tranquillitas, ibi seditionibus\net hostili fremitu omnia conplerentur\\'. si quando ergo et\nnostra Sion nosterque ludas abicitur et abominatur illum\nanima dei, nequaquam miremur, sed magis dicamus, quod\nsequitur:\ncognouimus m u s, domine, i impietates nostras,\niniquitatem patrum nostrorum, quia peccauimus\ntibi. \\'Et nos\\', inquit, \\'et patres nostri eadem dementia dei\npraecepta negleximus et impleta est in nobis mensura maiorum,\nut, quicquid illis defuerat, nostro cumulo compleretur\\'.\nunde et de Iuda dicitur: in memoriam redeat iniquitas\npatrum eius in conspectu domini et peccatum\nmatris eius non deleatur! fiat contra dominum\nsemper et dispereat de terra memoria eorum!\nNe nos des in opprobrium propter nomen\ntuum neque facias nobis contumeliam solii\ngloriae tuae! recordare, ne irritum facias. foedus\ntuum no b biscum! Solium gloriae dei non solum arbitremur\ntemplum Iudaeae, quod saepe destructum est, sed omnem\nsanctum, in quo iuxta illud, quod scriptum est: thronum\neius in terram allisisti, tunc alliditur atque destruitur,\nquando multitudine peccatorum offenderit deum; sed tamen,\nqui sua culpa periit, domini clementia sustentatur, quae\nmutatur seueritate sententiae, si irritum faciat dominus pactum\nsuum, quo nos saluos futuros esse pollicitus est.\nNumquid sunt in sculptilibus gentium,\nqui pluant, aut caeli possunt dare imbres? nonne\ntu es, domine deus, quem exspectauimus? tu enim\nfecisti omnia haec. Post multos uariosque sermones redit\nad titulum prophetiae, in quo scriptum est: quod factum\nest uerbum domini ad Hieremiam de sermonibus\nsiccitatis.\nergo quod dicit, hoc est: (quia daemonum simulacra\nnon possunt pluere nec caeli per se dare imbrem suum,\nideo tu, domine deus noster, quem semper exspectauimus,\nin quem spes nostras et uota conuertimus, tu da pluuiam\ntuam! tua enim sunt omnia et, quicquid boni est, sine te,\ncuius est, dari non potest\\'. dicamus hoc et contra hereticos.\nqui pluuiam doctrinarum tribuere non possunt et, cum se\ncaelos esse promittant et de se scriptum glorientur: caeli\nenarrant gloriam dei, tamen non possunt imbres donare\ndoctrinae. solus est enim deus, qui suum instruat populum et\ndiuersitates gratiae tribuat exspectantibus se.\nEt dixit dominus ad me: si steterint Moses\net Samuel coram me — siue contra me —, non est\nanima mea ad populum istum. Hos enim legimus irae\ndomini pro populo restitisse et iam inpendentem auertisse\nsententiam. \\'etsi\\', inquit, \\'illi steterint uel in conspectu meo\nuel contra me\\' — quorum uni dixit deus: dimitte me et\n\n\n\n\n\n\npercutiam populum istum —, \\'tamen non exaudiam, quoniam\nconsummata sunt scelera populi delinquentis\\'.\nEice — uel emitte — illos a facie mea ei\negrediantur! Non loco recedunt a deo peccatores, sed\nuoluntate, quamquam legamus et Adam et Cain eiectos esse\na facie dei.\nQuodsi dixerint ad te: quo egrediemur?,\ndices ad eos: haec dicit dominus: qui ad mortem,\nad mortem, et qui ad gladium, ad gladium, et qui\nad famem, ad famem, et qui ad captiuitatem, ad\ncaptiuitatem! et uisitabo super eos quattuor species,\ndicit dominus: gladium ad occisionem et\ncanes ad lacerandum et uolatilia caeli et bestias\nterrae ad deuorandum et dissipandum.\nQuattuor\nplagas, quibus traditus est populus Iudaeorum, etiam Hiezechielis\nprophetia demonstrat: gladium, pestilentiam ex fame,\nbestias, captiuitatem. inter bestias autem canes quoque et\nuolatilia intellege, quibus ad laceranda et deuoranda et dissipanda\ncorpora traditi sunt. neque enim fieri poterat, ut creatore\nneclecto non uniuersa creatura consurgeret in peccatores.\nEt dabo eos in feruorem — siue commotionem\net angustias — uniuersis regnis terrae\npropter Manassen, filium Hiezeciae, regis Iudae,\nsuper omnibus, quae fecit in Hierusalem. Legimus\nin Dierum uolumine Manassen post captiuitatem et paenitentiam\nreuersum in Hierusalem atque regnasse; sed quomodo\n\n\n\n\n«\n1\n\n\nsanctorum merita descendunt ad posteros, sicut Dauid et\nceterorum, sic peccatorum flagitia, si liberi nepotesque similia\ngesserint, ad posteros perueniunt. quod autem dicit: \\'dabo\n\neos in feruorem siue commotionem et angustias\nuniuersae terrae\\', et sub Babyloniis ex parte conpletum\nest et nunc expletur in toto, quando pessimum regem et,\nqui repleuerit Hierusalem a porta usque ad portam cruore\niustorum, populus imitatus est impius. ex quo discimus regum\nac principum et praepositorum scelere populos plerumque\ndeleri.\nQuis enim miserebitur tui, Hierusalem?\naut quis contristabitur pro te? aut quis ibit ad\nrogandum pro pace tua? Nullus enim offenso deo potest\npro flagitiis rogare peccantium, quia nec tam clemens potest\ncreatura esse quam conditor nec ita alienus externis, quomodo\ndominus suis parcere.\nTu reliquisti me, dicit dominus, retrorsum\nabisti. Causa redditur, quare nullus misereatur Hierusalem\nnec contristetur pro ea nec pro pace illius obsecret: quod,\ncum iuxta apostolum posteriorum obliuiscens ad priora se\nextendere debuerit, e contrario retrouersa sit et Aegyptias\ncarnes desiderarit.\nEt extendam manum meam super te et\ninterficiam te; labo raui rogatus — siue rogans —,\npro quo LXX transtulerunt: nequaquam ultra dimittam\n\n\n\n\n\n\neos. Manus extenta percutientis indicium est: interfectio peccatorum\niram significat consummatam. quod autem intulit:\nlaboraui rogatus siue rogans, duplicem sensum habet,\nquod iam defecerit deus crebro eis ignoscendo et lassus sit\nsemper eos prouocans ad salutem.\nEt dispergam eos uentilabro in portis\nterrae â€” siue populi mei -; interfeci et perdidi\npopulum meum et tamen a uiis suis non sunt\nreuersi. \\'Quid prodest saepius me rogari, cum a uiis suis\npessimis non reuertantur nec agant paenitentiam? dispersi\nenim eos quasi uentilabro, ut purgarem aream meam, et dispersi\nin portis terrae, ut inferni quodammodo calcarent limina,\net interfeci et perdidi populum meum, ut coacti malorum\nnecessitate inpendentia uitarent mala\\\\\nMultiplicatae sunt mihi uiduae eius super\nharenam maris, induxi eis super matrem adulescentis\nuastatorem meridie; misi super ciuitates\nrepente terrorem. Diuersis medicaminibus cupit deus saluare\npeccantes, ut, qui contemserant blandientem, timeant comminantem.\nuiduae multiplicatae sunt super harenam maris interfectis\nuiris: matres perditis liberis sensere uastantem non in\nnocte et per insidias, sed clara luce, ut ostendat apertam uim\naduersarii fortioris. \\'misi\\', inquit. \\'super ciuitates\\' — hau\ndubium quin Iuda et populi peccatoris — \\'repente terrorem,\nut, quanto fuit subitum malum, tanto difficilius esset effugium\\'.\nInfirmata est — siue abiecit aut uacua facta\nest , quae peperit septem — sine plurimos —,\ndefecit anima eius; occidit ei sol, cum adhuc\nesset dies — aut medius dies -; confusa- est et\nerubuit. et residuos eius in gladium dabo in conspectu\ninimicorum eorum, a it do m in us. Saepe diximus\nuerbum Hebraicum \\'saba\\' uel \\'septem\\' uel \\'iuramentum\\' sonare\nuel \\'plurimos\\'. unde et diuersa est interpretatio Aquila, LXX\net Theodotione \\'septem\\' transferentibus, Symmacho \\'plurimos\\'.\nquae igitur erat diues liberis, orba subito facta est et clara\nluce disperiit et confusa est in solitudine sui. \\'reliquum autem\\',\nait, \\'populum tradam gladio, ut mortem et iram dei nullus\neffugiat\\'. alii ad synagogam referunt. quae infirmata est, ut\necclesiae cresceret multitudo iuxta illud, quod scriptum est:\nsterilis peperit septem â€” siue plurimos - et, quae\nmultos habebat liberos, infirmata est. unde et occidit\nei sol iustitiae, in cuius pinnis est sanitas, et idcirco aeterna\nconfusione cooperta est perdens populum suum gladio spi\nritali.\nUae mihi, mater mea, quare genuisti me\nuirum rixae — sine iudicii —, uirum discordiae\n- sine qui indicer — in uniuersa terra? Potest hoc\nσυνεϰδοχιϰω̄ς de Hieremia intellegi, quod non in toto orbe\nterrarum, sed in terra Judaea sit indicatus. uere autem domino\ncompetit saluatori, qui loquitur in euangelio: in indicium\nego in mundum istum ueni, ut, qui non uident,\n\n\n\n\n\n\nuideant et, qui uident, caeci fiant, de quo scriptum\nest: ecce positus est hic in ruinam et resurrectionem\nmultorum in Israhel et signum, cui contradicetur.\nquis enim philosophorum, quis gentilium, quis\nhereticorum non iudicat Christum ponentium ei leges natiuitatis\net passionis resurrectionisque suae et substantiae? nec\nmirum iuxta assumti corporis ueritatem Christum dicere: uae\nmihi, mater mea, cum et in alio loco perspicue personae\neius conueniat, quod dicitur: uae mihi, quia factus sum,\nsicut qui colligit stipulam in messe et sicuti\nracemum in uindemia non habens spicam, ut comedat\nprimitiua!\net ne putemus gemituum uilitatem referri\nad uerbum dei, qui sit iste, qui plangat, statim sequitur:\nuae mihi, anima, quia periit reuerens a terra! non\nquo diuidamus personas, ut impii faciunt, sed quo unus atque\nidem filius dei nunc iuxta carnem nunc iuxta uerbum loquatur\ndei.\nNon faeneraui nec faenerauit mihi quisquam;\nomnes maledicunt mihi, pro quo LXX: non\nprofui neque profuit mihi quisquam, Theodotio:\nnon debui neque debuit mihi quisquam. Quorum\nomnium hic sensus est ex persona Christi: \\'nullus se praebuit,\nqui digne mea aera susciperet, nec faenerauit mihi quisquam\nin sanctis atque pauperibus confouendis me sibi faciens\ndebitorem. siue non profui nec profuit mihi quisquam;\n\n\n\n\n\n\nnullus enim tantum uoluit accipere, quantum ego tribuere\n,-desideraui.\nnec protuit mihi quisquam; salus enim\ncreaturae lucrum est creatoris. aut certe non debui nec\ndebuit mihi quisquam; nemo mihi dedit, quantum accipere\ncupiebam, nec me sibi fecit in aliquo debitorem\\'. quodque\ninfert: nec debuit mihi quisquam, hunc habet sensum:\n\\'quomodo enim poterat mihi usuram debere, qui faenus non\nest dignatus accipere?\\' omnes, inquit, maledicunt mihi;\nquis enim hereticorum atque errantium non maledicit Christo\nperuersa credendo et peruersiora blasphemans?\nDicit dominus: si non reliquiae tuae in\nbonum, si non occurri tibi in tempore afflictionis\net in tempore tribulationis - et angustiae - aduersum\nin imicum. Possunt haec et ex persona Hieremiae accipi,\nqui pessimo tempore et iam imminente captiuitate prophetare\nconpulsus est et dura perpeti a populo non credente.\nad id,\nquod supra dixerat: uae mihi, mater, ut quid me genuisti\nuirum, qui iudicer et discernar omni terrae?\net reliqua, respondet dominus: \\'noli considerare praesentia, sed\nfutura; reliquiae enim tuae et nouissima erunt in bonum.\ndenique et in praesentiarum, eum te cuperent inimici opprimere,\naffui tibi et meo es protectus auxilio\\'. hoc autem tam\nad Hieremiam quam secundum dispensationem carnis assumtae\nad saluatorem referri potest.\npro eo, quod nos iuxta Hebraicum\ninterpretati sumus: omnes maledicunt mihi usque ad\n\n\n\n\n\n\neum locum, ubi scriptum est: in tempore tribulationis\naduersum inimicum, in editione uulgata ita scriptum\nrepperi: fortitudo mea defecit in his, qui maledicunt\nmihi. fiat, domine, dirigentibus illis, si non adstiti\ntibi in tempore afflictionis eorum et in tempore\ntribulationis eorum in bona contra inimicum! et\nest sensus: \\'fortitudo mea defecit in his. qui maledicunt\nmihi; non enim intellegunt uirtutem meam, quae in\ninfirmitate perficitur, et quanto plus mihi maledixerint, tanto\nmea in illis amplius deficit fortitudo\\'.\niungitque uel propheta\nuel dominus et ait: fiat, domine, dirigentibus illis!\nhoc est: \\'eueniant mihi maledicta, quae loquuntur inimici, et\nilli diligantur in bonum, si non in tempore tribulationis eorum\net angustiae, quando eos uastabat inimicus et capere festinabat.\nsteti in conspectu tuo et rogaui te pro illis et dixi: pater,\nignosce eis; quod enim faciunt, nesciunt\\'. sed et\nHieremiam saepe deprehendimus in hoc uolumine rogasse pro\npopulo.\nNumquid foederabitur ferrum ferro ab\naquilone et aes? Symmachus: numquid nocebit ferrum\nferro ab aquilone et aes? LXX et Theodotio: si\ncognoscet ferrum et operimentum aeneum? Uarietatis\ncausa perspicua; uerbum enim \\'iare\\', quod in praesenti loco\nscriptum est, pro ambiguitate enuntiationis et \\'amicitiam\\' sonat\net \\'malitiam\\', quod, si pro \\'res\\' littera, quae \\'daleth\\' litterae\n\n\n\n\n\n\nsimilis estlegatur \\'daleth\\', scientiam cognitionemque\\' significat.\nquod autem dicitur, sic intellegendum:\n(ne doleas, quod populus\ninimicus tuus sit; te enim dura nuntiante non potest te\namare, qui durus est\\': siue Babylonii, qui ab aquilone ueniunt\nsuntque ferrum durissimum, huic populo duriori et in aeris\nsimilitudinem indomito non poterunt amicitia copulari; sine\nferrum durissimum. hoc est populus Israhel, dei cognitione\nindignus est, qui in tantam peruenit malitiam, ut duriore\nmetallo, aere. circumdatus sit.\nDiuitias tuas et thesauros tuos in direptionem\ndabo gratis —- siue absque pretio — in\nomnibus peccatis tuis in cunctis terminis tuis.\net adducam inimicos tuos-siue seru i seruire te faciam\ninimicis tuis — de terra, quam nescis. quia ignis\nsuccensus est in furore meo; super uos ardebit.\n\\'Omnem\\', inquit, \\'substantiam tradam inimicis tuis absque ullo\npretio propter peccata, quae fecisti in cunctis terminis tuis.\npropterea adducam inimicos tuos siue seruire te faciam\nin terra Chaldaea, quia ignis meus, qui semel in meo furore\nsuccensus est, in te ardebit et extingui non poterit; tu enim\npraebuisti materiam ardoris tui, ut meus ignis tua, quae in te\nsunt, ligna consumat et faenum et stipulam\\'. ac per hoc non\nest causa ardoris in domino, sed in his, qui fomenta incendio\nministrarunt.\nTu scis, domine, recordare mei et uisita me\net tu erue me ab his, qui persequuntur me! noliin patientia tua suscipere me; scito, quoniam sustinui\npro te opprobrium! inuenti sunt sermones\ntui et comedi eos - siue ab his, qui reprobant\nsermones tuos; consume eos - et factum est mihi\n— siue erit mihi — uerbum tuum in gaudium et\nlaetitiam cordis mei, quoniam inuocatum est nomen\ntuum super me, domine deus exercituum!\nHoc quod\ndiximus: <tu scis\\', in LXX non habetur. felix est autem illa\nconscientia, quae pro deo sustinet opprobrium. unde dicit:\n\\'inuenti sunt sermones tui, quos meo ore loquebaris, et comedi eos, id est: in cibum mihi uersi sunt\\'; siue iuxta\nSymmachum: \\'suscipiebam eos, ut mihi in laetitiam uerterentur,\nqui dudum fuerant in opprobrium\\'.\nunde et Babylonii\nconfitentur impleta, quae Hieremias futura praedixerat. siue\nhic sensus est: \\'sensi angustias, miserias pertuli populi persequentis,\nsed tamen gauisus sum me tuis paruisse praeceptis\net propter tuum nomen dura perpessus sum\\\\\nNon sedi in concilio ludentium et gloriatus\nsum; — siue metuebam — a facie manus tuae solus\nsedebam, quoniam amaritudine replesti me. quare\nfactus est d dolor o r meus perpetuus — siue quare, qui\ncontristant me, confortantur - et plaga mea desperabilis\nrennuit curari — siue plaga mea fortis,\nunde curabor —? facta est mihi quasi mendacium\naquarum infidelium siue quasi aqua mendax non\nhabens fidem.\nHaec Hebraei ex persona Hierusalem dici\narbitrantur, quod sola sederit et amaritudine repleta sit et\nfactus sit dolor eius perpetuus et, quomodo aquae pertranseunt,\n\n\n\n\n\n\nsic uerba prophetarum, quibus sibi prospera pollicebantur,\ntransisse mendaciter. melius autem, ut ex persona prophetae\nhaec dici accipiamus sermonibus sancti uiri, qui non sederit\nin concilio siue secreto ludentium, quod timuerit inpendentem\nsibi manum dei, siue magis gloriatus sit se malorum non .\nhabere consortium.\nsolus, inquit, sedebam secundum illud,\nquod scriptum est: non sedi cum concilio uanitatis\net cum iniqua gerentibus non introibo. odiuiecclesiam\nmalignantium et cum impiis non sedebo; et\nin alio loco: solitarius sum ego, donec pertranseam.\n\\'a facie\\', inquit, \\'manus tuae solus sedebam, dum te\ntimeo, dum inpendentem mihi manum tuam semper exspecto.\nin concilio ludentium sedere nolui, sed meam amaritudinem.\ndeuorabam. ut in futuro mihi praepararem gaudium. nec habui\ninterualla doloris mei, sed iugi miseria deprimebar, ut nulla\n. exspectarem remedia. praeualuerunt enim, qui contristabant\nme, et facta est plaga mea fortis. sed in hoc habui consolationem,\nquod fuerit quasi aqua mendax atque praeteriens.\nsicut enim aquae praetereuntes, dum fluunt, uidentur et labuntur,\nsic et omnis impetus inimicorum te adiuuante praeteriit\\'.\nutinam\ndominus praestet et nobis non sedere in concilio ludentium\net eorum, qui futura non cogitant, nec aduersis cedere,\nsed semper dei sententiam formidare et dicere cum propheta:\nsolus sedebam, quia amaritudine repletus sum!\n\\'gaudeat igitur in praesenti tempore nequaquam concilium\nsapientium, sed arcanum secretumque ludentium, mihi\n\n\n\n\n\n\n\n\n\n\nadhaerere deo bonum sit, ponere in domino spem\nmeam, saturari opprobriis et iudicis mei exspectare sententiam.\n\nquae, cum finis aduenerit, opere monstrabit omnem tristitiam\net amaritudinem instar aquarum fluentiam recessisse.\nProp ter hoc haec dicit dominus: si conuerteris-\n\nteris, conuertam te et ante faciem meam stabis\net, si separaueris pretiosum a uili, quasi os meum\neris: conuertentur ipsi si ad te et tu noncnuerteris\nad eos. et dabo te populo huic in murum aeneum,\nfortem et bellabunt aduersum te et non praeualebunt,\nquia ego tecum sum, ut saluum te faciam\net eruam, dicit dominus. et liberabo te de manu\npessimorum et redimam te de manu fortium siue\npestilentium.\nManifestum est, quod superiora nequaquam\nHierusalem, sed propheta dixerit. cui respondet dominus: \\'si\nconuerteris a peccatis populum, et ego de tribulatione .\nconuertam te in laetitiam et stabis ante faciem meam,\nsicut angeli stant in conspectu dei cotidie uidentes faciem\nillius et, si separaueris pretiosum a uili, quasi os\nmeum eris. nec putes\\', inquit, <boni operis non esse mereedem;\nsi sanctos quosque meos de numero peccantium tuis\nsermonibus segregaris, eris quasi os meum et meis praeceptis\ncopulaberis. debent enim illi imitatores tui esse et non tu\neorum.\nnec reformides et dicas: quare factus est dolor\nmeus perpetuus et plaga mea fortis siue desperabilis,\nut me desperem posse curari? dabo enim te quasi\n\n\n\n\n\n\nmurum aeneum atque fortissimum, ut contra aduersarium\nomni resistas robore et me habeas adiutorem et liberem te\nde manu pessimorum siue pestilentium et redimam te uel\nmeo sanguine uel in praesentiarum meo auxilio\\'. consideremus,\nquantam mercedem habeat sermo doctoris, si ualuerit ab,\nerrore quempiam liberare et de peccantium numero educere!\nEt factum est uerbum domini ad me dicens:\nnoli accipere uxorem et non sint tibi filii et\nfiliae in loco isto quia haec dicit dominus super\nfilios et filias, qui generantur in loco isto, et\nsuper matres eorum, quae genuerunt eos, et super\npatres eorum, de quorumstirpe sunt nati in terra\nhac: mortibus aegrotationum rotationum morientur, non plangentur\net non sepelientur, in sterquilinium super\nfaciem terrae erunt et gladio et fame consumentur\net erunt cadauera eorum in escam uolatili bus\ncaeli et bestiis terrae.\nSi tempore imminentis captinitatis\nuetatur propheta uxorem ducere, ne tribulationem carnis habeat\net super dolorem proprium uxoris quoque ac liberorum miseriis\ntorqueatur, quanto magis apostolus iubet, quia adbreuiatum\ntempus est et imminet consummatio, ut etiam, qui habent uxores,\nsic sint, quasi non habeant!\nunde superflua noui heretici\nreprehensio, qua docuimus digamiam et trigamiam non ex\nlege descendere, sed ex indulgentia. aliud est enim facere,\nquod per se bonum sit, aliud ideo concedi, ne peiora facias.,\n\n\n\n\n\n\ndicit enim et ipse causas, cur uelit adulescentulas uiduas\nnubere, inferens: iam enim quaedam earum abierunt\nretro satanan. simulque praeceptor continentiae et perpetuae\ncastitatis et aequalem se blasphemans deo laudat trina quaternaque\nconiugia, quae ego non tam coniugia dicam quam miseriarum\nsolacia et extremam tabulam naufragorum; nisi forte\ntribuit indulgentiam amazonibus suis, ut usque ad decrepitam\nsenectutem bella libidinum experiantur.\ncur autem propheta\narceatur uxorem ducere, causa perspicua est, quod obsidione\nuicina pestilentia et gladio et fame uniuersi intereant et\ntantus sit numerus morientium, ut sepulturae uincatur officium,\nsed instar sterquilinii iaceant cadauera uolatilibus bestiisque\nlaceranda.\net hoc notandum, quod aegrotationibus et longa\ninfirmitate tabescere dei ira sit. unde et Ioram, filius Iosaphat,\ninfirmitate consumitur et apostolus docet aegrotare eos et\ntabescere et mori, qui sancta uiolarint.\nHaec enim dicit dominus: ne ingrediaris\ndomum conuinii neque uadas ad plangendum neque\nconsoleris eos, quia abstuli pacem meam a\npopulo isto, dicit dominus. misericordiam et miserationes.\net morientur grandes et parui in terra\nista, non sepelientur neque plangentur et non se\nincident neque caluitium fiet pro eis. et non frangent\ninter eos lugenti panem ad consolandum\nsuper mortuo et non dabunt eis potum calicis ad\nconsolandum super patre suo et matre. et domumconuiuii non ingredieris, ut sedeas cum eis et\ncomedas et bibas.\nApostolus praecipit cum his, qui auersentur\ndeum, nec cibum quidem esse sumendum; et amplius:\nne haue quidem huiusmodi dixeritis! et saluator\napostolis interdicit, ne quemquam salutent in itinere; unde et\nHeliseus salutationem pergentis ad sanandum puerum Giezi\ninterdicit. moris autem est lugentibus ferre cibos et praeparare conuiuium,\nquae Graeci περίδειπνα uocant et a nostris uulgo\nappellantur \\'parentalia\\' eo, quod parentibus iusta celebrentur.\ndicit et alibi scriptura diuina: date uinum his, qui in\nluctu sunt, ut uidelicet obliuiscantur doloris.\npraecipitur\nergo prophetae, ne ullum de populo consoletur, ne se misceat\ninimicorum dei conuiuiis, ne iusta celebret super funeribus\ndefunctorum. aliud est enim mori communi lege naturae, aliud\ndei occidisse sententia. ‛abstuli’, inquit, \\'pacem meam a\npopulo isto et misericordia indigni sunt nullique aetati\nparcam, sed et grandes et parui pariter interibunt, ita ut\nsepultura quoque careant\\'. nec se incident, inquit, neque\ncaluitium fiet pro eis.\nmos hic fuit apud ueteres et\nusque hodie in quibusdam permanet Iudaeorum, ut in luctibus\nincidant lacertos et caluitium faciant; quod etiam Iob fecisse\n\n\n\n\n\n\nlegimus. unde et prophetae dicitur, ne frangat inter eos panem\nnec ingrediatur ad consolandum pro mortuo, non potum tribuat,\nnon ingrediatur domum conuiuii et ne misceatur eis, qui dei\nsententiae praeparati sunt. si autem hoc de lugentibus dicitur,\nquid fiet de hereticis, quorum sermo serpit ut cancer et cotidie\nprosternunt in ecclesia funera deceptorum?\nQuia haec dicit dominus exercituum deus\nIsrahel: ecce ego au feram de loco isto in oculis\nuestris et in diebus uestris uocem gaudii et uocem\nlaetitiae, uocem sponsi et uocem sponsae.\net cum\nannuntiaueris populo huic omnia uerba haec et\ndixerint tibi: quare locutus est dominus super\nnos omne malum grande istud? quae iniquitas\nnostra et quod peccatum nostrum, quod peccauimus\ndomino deo nostro?, dices ad eos: quia dereliquerant\npatres uestri me, ait dominus, et abierunt\npost deos alienos et seruierunt eis et adorauerunt\neos et me dereliquerunt et legem meam non custodierunt.\nsed et uos peius operati estis quam patres\nuestri.\nQuando peccarit ecclesia. aufertur de ea omne gaudium\net uniuersa laetitia. de qua apostolus dicit: gaudete, iterum\ndico: . gaudete; uox sponsi et uox sponsae, de quo scriptum\nest: qui habet sponsam, sponsus est. \\'si autem\\', inquit,\n(interrogauerit te populus, cur ista patiatur, et causas miseriarum\nsuarum quaesierit, respondebis eis: quia\n\n\n\n\n\n\ndereliquerunt patres uestri me, ait dominus, qui uobis praesunt\nin ecclesiis, et abierunt post deos alienos - quorum\ndeus uenter est et auaritia et luxuria et gloria in confusione\neorum — et seruierunt eis — a quo enim\nquis uincitur, eius et seruus est — et adorauerunt\neos — adorat enim unusquisque, quod diligit—et me dereliquerunt\net legem meam non custodierunt\\'.\nsacerdotum\nest proprie non solum docere, sed et facere legem, ut nequaquam\nuerbis subiectos sibi populos et creditum gregem, sed exemplis\ndoceant. ac ne forsitan dicerent: (iniusta est sententia patres\ncomedere uuam acerbam et dentes filiorum obstupescere\\',\ninfert: sed et uos peius operati estis quam patres\nuestri, ut super his, qui patribus peiora peccauerint, iusta\nsupplicia deferantur.\nEcce enim ambulat unusquisque post prauitatem\ncordis sui mali, ut me non audiat. et eiciam\nuos de terra hac in terram, quam ignoratis uos\net patres uestri, et seruietis ibi dis alienis die ac\nnocte, qui non dabunt uobis requiem .\nSemel a domino\nderelicti faciunt ea, quae non conpetunt, ut uadant post desideria\ncordis sui mali, de quo exeunt cogitationes pessimae,\net idcirco de ecclesia separantur, ut uadant in terram longinquam,\nquam nec ipsi nec patres eorum nouerant, priusquam\npeccarent, ut ibi seruiant dis alienis, qui non sunt di, sed\neorum putantur errore. qui eos colunt.\nquod autem intulit:\nr --\\' *-\n\\'die et nocte\\', perpetuam peccantium ostendit in scelere\n\n\n\n\n\n\nperseuerantiam, dum et in diebus flagitiis et in noctibus libidini\nseruiunt. qui non dabunt, inquit, uobis requiem; hau\ndubium, quin falsos deos significet, de quibus dixit: et seruietis\nibi dis alienis.\nquicquid ergo peccamus, quicquid\ndie et nocte facimus et malorum operum perpetramus, imperium\nest daemonum, qui numquam nobis dant requiem et\nsemper inpellunt delictis augere delicta et cumulum facere\npeccatorum.\nPropterea ecce dies ueniunt, dicit dominus,\net non dicetur ultra: uiuit dominus, qui eduxit\nfilios Israhel de terra Aegypti, sed: uiuit dominus,\nqui eduxit filios Israhel de terra aquilonis et de\nuniuersis terris, ad quas eieci eos; et reducam eos\nin terram suam, quam dedi pat ribus eorum.\nManifeste\nfutura populi Israhel restitutio praedicatur et post captiuitatem\nmisericordia, quae iuxta litteram sub Zorobabel et Hiesu\npontifice et Ezra ex parte conpleta est, iuxta intellegentiam\nspiritalem uerius atque perfectius in Christo conplenda describitur.\n‛ueniet’, inquit, \\'tempus, quando nequaquam dicetur,\nquod populus reductus sit de Aegypto per Mosen et Aaron,\nsed reductus de terra aquilonis Cyro rege Persarum laxante\ncaptiuos\\'.\net de uniuersis, inquit, terris; quod nequaquam\nCyri tempore, sed ultimo fine conplebitur dicente apostolo:\n\\'postquam subintrauerit plenitudo gentium, tunc omnis\n\n\n\n\n\n\nIsrahel saluus fiet\\'. possumus hoc et de persecutionibus,\nquae nostro accidere populo a diebus Neronis, de quo scribit\napostolus: et liberatus sum de ore leonis, usque ad\nMaximini tempora dicere, quomodo dominus misertus sit\npopulo suo et reduxerit eos in terram suam, hau dubium\nquin in ecclesiam, quam dedit patribus eorum, apostolis et\napostolicis uiris.\nEcce ego mittam piscatores multos, dicit\ndominus, et piscabuntur eos; et post haec mittam\nei.9 multos uenatores et uenabuntur eos de omni\nmonte et de omni colle et de cauernis petrarum,\nquia oculi mei super omnes uias eorum. non sunt\nabsconditae a facie mea et non fuit occulta iniquitas\neorum ab oculis meis. et reddam primum\nduplices iniquitates et peccata eorum, quibus contaminauerunt\nterram meam in morticinis idolorum\nsuorum et abominationibus suis impleuerunt\nhereditatem meam.\nDiuersa huius capituli interpretatio\nest. Iudaei enim autumant significari Chaldaeos, qui sub\npiscatorum nomine describuntur, et postea Romanos. qui\nuenatoribus comparantur et de montibus collibusque et cauernis\npetrarum infelicem populum sunt uenati. hoc autem\ndominus fecisse se dicit, quia respexerit uias eorum et reddiderit\niniquitates, quibus contaminauerant terram simulacra\n\n\n\n\n\n\nuenerantes, et abominationibus idolorum polluerint hereditatem\n\neius.\nnostri autem rectius et meims naec ae futuro uaticinatum\nprophetam putant. quia enim supra dixerat: reducam\neos in terram suam, quam dedi patribus eorum,\nnunc ostendit, quomodo reducendi sint, quod primum mittat\napostolos, quibus saluator dixit: uenite post me et faciam\nuospiscatores hominum, et postea uenatores, quos uel\necclesiasticos uiros uel angelos possumus accipere, qui, postquam\nconsummationis tempus aduenerit, uenentur sanctos\nquosque de montibus dogmatum excelsorum et de collibus\nbonorum operum et de cauernis petrarum, apostolis et apostolicis\nuiris.\nnon solum enim Christus petra, sed et retro\napostolo donauit, ut uocaretur petra, in cuius sensibus requiescentes\nrecte dicuntur translati esse de petra. ostenditque\nuel apostolos uel eos, qui postea uenandi sunt, habuisse peccata\net recepisse duplices iniquitates suas. seruus enim, qui\nscit uoluntatem domini sui et non facit eam, uapulabit\nmultum. sciendumque, quod in Hebraico positum sit\n\\'primum\\' et in LXX editione praetermissum.\nquando autem\ndicit: reddam primum duplices iniquitates et peccata\neorum, subostendit, quod, postquam receperint mala,\nrecepturi sint et bona. hi autem, qui postea transferendi sunt,\ncontaminauerunt terram domini in morticinis idolorum\nsuorum et abominationibus suis impleuerunt\nhereditatem eius, ut omnis mundus subditus fiat deo et\nnequaquam suo merito, sed illius misericordia conseruetur.\n\n\n\n\n\nquod hic de Hebraico posuimus: non sunt absconditae\na facie mea, in LXX non habetur.\nDomine, fortitudo mea et robur meum et\nrefugium meum in die tribulationis siue malorum\n! Omnis hominum fortitudo sine dei uirtute, quae Christus\nest, imbecilla reputatur et nihili; unde confugiendum ad deum\natque dicendum est: domine, refugium factus es nobis\nin generatione et generatione; et in alio loco: qui\nhabitat in adiutorio altissimi, in protectione dei\ncaeli commorabitur.\ndies autem tribulationis siue malorum\nilla intellegenda est, de qua dicit et apostolus: ut eriperet\nnos de praesenti saeculo nequam et: redimentes\ntempus, quoniam dies mali sunt.\nAd te gentes uenient ab extremis s terrae et\ndicent: u ere mendacium possederunt patres nostri,\nuanitatem, quae eis non pro fuit. LXX: ad te gentes\nuenient t ab extremis terrae et dicent: quomodo\nfalsa possederunt patres nostri idola et non est\nin eis utilitas!\nPostquam eiectus est Israhei et a piscatoribus\nuenatoribusque translatus, consequenter uocatur ad\nfidem gentium multitudo et confitetur se siue patres suos in\npriore errore uersatos. qui autem dicunt: â€›quomodo falsa\n: possederunt patres nostri idola, in quibus nulla\nest utilitas!\\', confitentur uera esse, ad quae transeant, et omni\nsubnixa praesidio.\nNumquid faciet sibi homo deos et ipsi\nnon sunt d i? Et hoc gentes loquuntur, quae uenerunt ad\nsaluatorem ab extremis terrae suggillantes ignorantiam tam\nsuam quam maiorum suorum, qua putauerint ab homine fieri\ndeos, cum dei sit homines facere.\nIdcirco ecce ego ostendam eis per uicem\nhanc, ostendam eis manum meam et uirtutem meam\net scient, quoniam nomen mihi dominus. Manus dei,\nper quam cuncta operatus est, et uirtus, de qua dixit apostolus:\n\\'Christus dei uirtus et dei sapientia\\', ostenditur\ngentibus filii passione conpleta.\npulchreque dixit: ‛ostendam\neis per uicem hanc; ostendam autem manifeste et non\nut prius in umbra et in imagine et uaticinio futurorum, ut,\npostquam cognouerint, sciant nomen meum audiantque a filio:\npater, manifestaui nomen tuum hominibus’.\nPeccatum Iuda scriptum est stilo ferreo\nin ungue adamantino, exaratum super latitudinem\ncordis eorum — siue in pectore cordis eorum —\net in cornibus altarium — siue ararum — eorum.\nDe gentibus, quae ad dominum conuersae fuerant, supra dictum\nest: ecce ego ostendam eis per uicem hanc, ostendam\neis manum meam et uirtutem meam; nunc de\nIsrahele, qui abiectus est, loquitur: peccatum Iuda scriptum\nest stilo ferreo in ungue adamantino et cetera.\nquod cur a LXX praetermissum sit, nescio, nisi forsitan\n\n\n\n\n\n\npepercerunt populo suo, sicut et in Isaia eos fecisse manifestum\nest: quiescite ergo ab homine, cuius spiritus in\nnaribus eius, quia excelsus reputatus est ipse;\nmultaque huiuscemodi, quae si uoluero cuncta digerere, non\ndicam libro, sed libris opus erit. gentium peccata deleta sunt,\nquia conuersae ad dominum ab extremis terrae audierunt\nillud: laudate dominum, omnes gentes, laudate eum,\nomnes populi, quia confirmata est supernos misericordia\neius et ueritas domini manet in aeternum;\net de quibus dixerat ad Mosen: dimitte me, ut interficiam\npopulum istum, et faciam te in gentem magnam.\npeccatum autem Iuda indelebile atque, ut ita dicam,\nnulla ratione abolendum, scriptum est stilo ferreo in\nungue adamantino, qui Hebraice dicitur \\'samir\\', non quo\nullus ungues sit, qui appelletur \\'samir\\', sed quo lapis adamantinus,\nqui ex eo, quod indomitus sit et infrangibilis, hoc\nnomen accepit, tantum nitorem habeat et leuitatem, ut absque\nullo inpedimento scribi possit in eo stilo ferreo, ut dura ferri\nmateries scribat in duriore tabula adamantina et duret, quod\nscriptum est, in perpetuum. ipsi enim dixerunt: sanguis\neius super nos et super filios nostros.\nunde et exaratum\nsiue insculptum est in cornibus altarium — uel\nararum — eorum, ut opera sacrilegii in aeternam memoriam\nperseuerent. si autem hoc ita est, ubi illud, quod anus\n\n\n\n\n\n\ndelira confingit posse hominem sine peccato esse, si uelit, et\nfacilia dei esse mandata?\nCum recordati fuerint filii eorum ararum\nsuarum et lucorum lignorumque frondentium in\nmontibus excelsis sacrificantes in agro, fortitudinem\ntuam et omnes thesauros tuos in direptionem\ndabo, excelsa tua propter peccata in uniuersis\nfinibus tuis. et relinqueris sola ab hereditate tua,\nquam dedi tibi, et seruire te faciam inimicis tuis\nin terra, quam ignoras, quoniam ignem succendistis\nin furore meo; usque in aeternum ardebit.\nEt haec in LXX non habentur eadem, ut reor, causa, quam\nsupra diximus, ne scilicet aeterna in eos sententia permaneret.\nrelinqueris, ait, sola ab hereditate tua, quam dedi\ntibi, et seruire te faciam inimicis tuis in terra,\nquam ignoras, uel sub Babyloniis uel, ut est uerius, sub\nRomanis. ipsi enim succenderunt ignem et clementissimum\ndominum in furorem prouocarunt, qui ignis furoris eius ardebit\nin aeternum.\npudet me contentionis nostrorum, qui Hebraicam\narguunt ueritatem. Iudaei contra se leguut et, quid pro se sit,\nnescit ecclesia. unde nos, qui sumus filii apostolorum, recordemur\niniquitatum prioris populi et iuste eos perpessos esse\ntestamur.\npossunt autem \\'excelsa\\', quae Hebraice dicuntur\n\\'bamoth\\', et contra hereticos accipi, qui posuerunt in excelsum\nos suum et lingua eorum transiuit super\nterram, qui in tantam uaesaniam proruperunt, ut soli absque\n\n\n\n\n\n\n\\'spiritus sancti gratia remanserint et perdiderint hereditatem\ndomini, priorem uidelicet fidei ueritatem. unde et aeternum\neis paratur incendium et seruitus daemonum, qui sunt inimici\net ultores.\nHaec dicit dominus: maledictus homo, qui\nconfidit — siue spem habet — in homine et ponit\ncarnem bracchium suum et a domino recedit cor\neius. erit enim quasi myrice in deserto et non\nuidebit, cum uenerit bonum, sed habitabit in siccitate\nin deserto, in terra salsuginis et ininhabitabili\n.\nbi maledictus est omnis homo, qui confidit in homine,\nPaulus autem Samosatenus et Fotinus, quamuis sanctum et\ncunctis excelsum uirtutibus praedicent saluatorem, tamen\nhominem confitentur, ergo maledicti erunt spem habentes in\nhomine. quodsi nobis oppositum fuerit, quod et nos credamus\nin eo, qui dicit: nunc autem quaeritis me interficere,\nhominem, qui ueritatem uobis locutus sum, quam\naudiui a deo; hoc Abraham non fecit. uos facitis\nopera patris uestri, respondebimus illud apostolicum: etsi\nChristum aliquando iuxta carnem cognouimus,\nsed nunc iam non nouimus.\ndenique idem apostolus in\nprincipio epistulae suae scribit ad Galatas: Paulus apostolus\nnon ab hominibus neque per hominem, sed per\nIesum Christum et deum patrem, qui suscitauit\neum a mortuis, et, qui mecum sunt, omnes fratres.\n\n\n\n\n\n\nsi enim mors absorta est in uictoria, quare non carnis humilitas,\nquae propter humanam salutem assumta est, in diuinitatis\ntransierit maiestatem, ut fecerit utrumque unum, et non\nadoremus creaturam, sed creatorem, qui est benedictus in\nsaecula?\nmaledictus est igitur non solum, qui spem habet in\nhomine, sed qui ponit carnem bracchium suum, id est fortitudinem\nsuam, et quicquid egerit, non domini clementiae, sed\nsuae putauerit esse uirtutis. qui enim hoc agit, a domino\nrecedit cor eius asserens se posse, quod non potest. et\nerit quasi myrice — quae Hebraice dicitur \\'aroher\\' siue, ut\ninterpretatus est Symmachus: lignum infructuosum in\nsolitudine — et non uidebit, cum uenerint bona, quae\nuisura est gentium multitudo, sed habitabit in siccitate\nin deserto.\nhoc de populo dicitur Iudaeorum, qui habitant\nin deserto fructusque non faciunt et sunt in terra salsuginis,\nquae nullos fructus faciat, et ininhabitabili, quae\nhospitem non habet deum nec angelorum praesidia nec spiritus\nsancti gratiam nec scientiam magistrorum.\nBenedictus uir, qui confidit in domino et\nerit dominus fiducia — siue spes - eius; et erit\nquasi lignum, quod transplantatum est — siue\nfructiferum — super aquas, quod ad umorem\n\n\n\n\n\n\nmittit radices suas; et non timebit, cum uenerit\naestus, et erit folium eius uiride — siue ramusculi\neius frondentes — et in tempore — siue\nanno — siccitatis non erit sollicitus — siue non\ntimebit — nec aliquando desinet facere fructum.\nIIIud de Iudaeis aictum sit et de hereticis, qui spem habent\nin nomine, m Christo uidelicet suo, quem non filium dei.\nsed purum hominem putant esse uenturum. e contrario uir ecclesiasticus,\nqui confidit in domino, audit illud: et scitote,\nquoniam dominus ipse est deus. confidit in domino\net illi ligno conparabitur, de quo et in primo psalmo canitur:\net erit tamquam lignum, quod plantatum est secus\ndecursus aquarum, quod fructum suum dabit in\ntempore suo: et folium eius non defluet.\nsuper\naquas autem: spiritus sancti gratiam, diuersas donationes.\nquod ad umorem mittit radices suas: a domino\naccipiat ubertatem; sed et aliter possumus dicere, quod de\nsiccitate Iudaica translati simus in baptismatis gratiam sempiternam.\net non, inquit, timebit, cum uenerit aestus —\nuel tempus persecutionis uel dies iudicii —; et erit folium\neius uiride — siue erunt in eo ramusculi frondentes —,\nut numquam timeat siccitatem, sed cunctarum uirtntum germinet\ngratia. cumque tempus siue annus uenerit siccitatis,\nnon metuet, quando dominus iratus mandauerit nubibus. ne\npluant super Israhel imbrem.\nQuodque sequitur: nec desinet\nfacere fructum, illum locum, qui in Marco scriptus est.\n\n\n\n\n\n\n\n\n\n\nquod uenerit dominus ad ficum et non inuenerit in ea fructus,\nquia necdum erat tempus, et maledixerit ei, ut fructus non\nfaciat in aeternum, exponere poterit. qui enim confidit in\ndomino et dominus est fiducia eius, etiam in tempore Iudaicae\nsiccitatis non metuet, sed semper afferet fructus credens\nin eum, qui semel pro nobis mortuus est et ultra non moritur\net dicit: ego sum uita.\nPrauuni est cor omnium et inscrutabile;\nquis cognoscet illud? ego dominus scrutans cor\net probans renes, qui do unicuique iuxta uiam\net iuxta fructum adinuentionum suarum. LXX: profundum est cor super omnia et homo est; quis\ncognoscet eum? et cetera similiter. Uerbum Hebraicum\n\\'enos\\' quattuor litteris scribitur, \\'aleph\\' et (nun\\' et <uau\\' et \\'sin\\';\nsi igitur legatur \\'enos\\', \\'homo\\' dicitur; si autem ‛anus’, ‛inscrutabile’\nsiue \\'desperabile\\' eo, quod nullus cor hominum\nualeat inuenire.\nSymmachus uero hunc locum ita interpretatus\nest: inscrutabile cor omnium; uir autem quis est,\nqui inueniat illud? solentque nostri bono quidem uoto,\nsed non secundum scientiam uti hoc loco contra Iudaeos,\nquod homo sit dominus atque saluator secundum dispensationem\ncarnis assumtae nullusque possit natiuitatis eius scire mysterium\nsecundum illud, quod scriptum est: generationem\neius quis enarrabit?, nisi solus deus, qui arcana rimatur\n\n\n\n\n\n\net reddit unicuique secundum opera sua.\nmelius autem est,\nut simpliciter accipiamus, quod nullus cogitationum secreta\ncognoscat nisi solus deus; dixerat enim supra: maledictus\nhomo, qui spem habet in homine, et e contrario: benedictus\nuir, qui confidit in domino.\nunde, ne hominum\ncertum putaremus esse iudicium, intulit omnium propemodum\ncorda esse peruersa dicente psalmista: ab occultis meis\nmunda me, domine, et ab alienis parce seruo tuo —\nhau dubium quin cogitationibus — et in Genesi: uidens autem\ndeus, quod multa malitia hominum esset in terra\net cuncta cogitatio cordis intenta ess-et ad malum\nomni tempore, et iterum: sensus enim et cogitatio\nhumani cordis in malum prona sunt ab adulescentia\nsua. per quae discimus deum solum nosse cogitationes\n\neorum. si autem de saluatore dicitur: uidens autem Iesus\ncogitationes eorum nullusque potest uidere cogitationes\nnisi solus deus, ergo Christus deus est, qui scrutatur corda\net probat renes et reddet unicuique iuxta opera sua.\nPerdix fouit — siue congregnuit . quae\nnon pcperit — et ut LXX transtulerunt: clamauit perdix,\ncongregauit, quae non peperit —, facitdiuitias\nsuas non cum iudicio; in dimidio dierum suorum\nrelinquet eas — siue in dimidio dierum eius relin-\n\n\n\n\n\n\n\n\n\nquent eum — et in nouissimo suo erit insipiens.\nAiunt sQriptores naturalis historiae, tam bestiarum et uoiucrum\nquam arborum herbarumque, quorum principes sunt apud\nGraecos Aristoteles et Theophrastus, apud nos Plinius Secundus,\nhanc perdicis esse naturam, ut oua alterius perdicis, id est\naliena, furetur et eis incubet foueatque, cumque fetus adoleuerint,\nauolare ab eo et alienum parentem relinquere.\nhuiuscemodi\ndiuites sunt, qui aliena diripiunt et absque recogitatione\niudicii dei faciunt diuitias non cum iudicio, quas in medio\ntempore derelinquunt subita morte subtracti, quando dicitur\neis: stulte, hac nocte repetent animam tuam a\nte; quae autem praeparasti, cuius erunt? nihilque\ninsipientius non prouidere nouissima et breuia putare perpetua.\nalii uero et propter superiorem historiam et propter\nalteram, qua dicunt perdicem esse pugnacissimum et inmundum,\nita ut uictum polluat, diabolum sub eius nomine interpretantur,\nquod alienas sibi diuitias congregarit dicens ad\ndominum: haec omnia tibi dabo, si cadens adoraueris\nm e. quem relinquent diuitiae suae. quae male ab eo fuerant\ncongregatae, et per apostolos reuertentur ad dominum et, qui\n\n\n\n\n\n\nt\nsibi uidebatur esse prudentissimus, erit omnium iudicio insipiens.\nquoaque a LAA dicitur: clamauit perdix, ad hereticorum\npersonam referendum est, quod perdix iste diabolus\nclamauerit per principes hereticorum et congregauerit, quae\nnon peperit, et deceptorum sibi multitudinem congregarit,\nquae postea dimittat eum, et omnium iudicio stultissimus\nconprobetur.\nSolium gloriae altitudinis a principio,\nlocus sanctificationis nostrae, exspectatio Israhel,\ndomine, omnes. qui te relinquunt, confundentur!\nrecedentes in terra scribantur, quoniam dereliquerunt\nuenam — siue fontem — aquarum uiuentium,\ndominum.\nPerdice propter suam stultitiam derelicto\nexspectatio Israhel, id est populi dei et credentis in dominum,\nipse est, qui fecit omnia, cuius solium gloriosum et excelsum\nest a principio locusque sanctificationis omnium credentium,\nut non in loco sit dominus, sed ubi ille fuerit, locus sanctificatus\nsit. e contrario, qui derelinquunt dominum, confundentur .\nconfusione perpetua et recedentes siue declinantes ab eo scribentur\nin terra deleti de libro uiuentium.\nsicut enim, qui\npotest cum apostolo dicere: noster autem municipatus\nin caelo est. in caelestibus scribitur. sic. qui relinquit dominum\nuel declinat ab eo, scribetur in terra cum bis, qui\nterrena sapiunt. causaque manifesta, cur scribantur in terra,\nquia reliquerunt fontem uitae, dominum, siue fontem aquarum\n\n\n\n\n\n\nuiuentium, dominum, qui loquitur in euangelio: si quis\nsitit, ueniat ad me et bibat! qui credit in me, sicut\ndicit scriptura, flumina de uentre eius fluent aquae\nuiuae. hoc autem dixit de spiritu, quem accepturi\nerant credentes.\nSana me, domine. et sanabor: saluum me\nfac, et saluus ero, quoniam laus mea tu es! Multi\nmedici in euangelio aemorousam curauerant, quae omnem\nsubstantiam suam perdiderat in eis et tamen a nullo curari\npotuit nisi ab eo, qui uerus est medicus et cuius sanitas in\npennis eius. unde et nunc propheta a populo passus opprobria\net crebro insidiis circumuentus ab eo curari et saluus fieri\ncupit, cuius uera laus ueraque medicina est.\nEcce ipsi dicunt ad me: ubi est uerbum\ndomini? ueniat! ego autem non sum turbatus te\npastorem sequens — siue non laboraui sequens\nte — et diem hominis non desideraui: tu scis.\nquod egressum est de labiis meis, rectum fuit in\nconspectu tuo -sine ante faciem tuam est —. non sis\n\nmihi tu formidini, spes mea in die afflictionis\nsiue non fias mihi alienus parcens mei in die\npessimo!\nQui non putant uentura, quae dicta sunt, loquuntur\nad prophetam: ubi est uerbum domini? ueniat! dissimulationem\nsententiae dilationem arbitrantes. illis autem\ninquit ista dicentibus: \\'ego non sum turbatus nec laboraui\nte pastorem sequens siue post tua ingrediens\n\n\n\n.\n\n\nuestigia; nec hoc fui fine contentus, sed diem hominis\nnon desideraui uel uitam longiorem uel prospera quaeque\nhuius saeculi\\'. ipsumque uocat testem, quem et iudicem: tu\nnosti. sequitur: quod egressum est de labiis meis.\nrectum fuit in conspectu tuo, ut numquam mentitus\nsit, ut domini uoluntati aduersa non dixerit. non sis, inquit,\nmihi tu formidini, spes mea in die afflictionis!\nquod perspicuum est iuxta Hebraicum;\niuxta id uero, quod\nLXX transtulerunt dicentes: ne fias mihi in alienum\nparcens mihi in die malo, est sensus: \\'ne parcas mihi\nin praesenti saeculo. quod malum est. sed redde mihi iuxta\npeccata mea, ut requiem habeam sempiternam! scio enim\nscriptum: quem diligit dominus, corripit; flagellat\nautem omnem filium, quem recipit.\\' dies autem malus\nuel omne saeculum est uel dies iudicii his, qui propter peccata\ncruciantur.\nConfundantur, qui persequuntur me, et\nnon confundar ego! paueant illi et non paueant\nego! induc super eos diem afflictionis et duplici\ncontritione contere eos! Inprecatur aduersum eos propheta,\nqui exprobrant ei uerbum domini et dicunt: ubi est\nuerbum domini? ueniat, ut confundantur, qui persequuntur\neum, et erubescant et redeant ad salutem, ut illi paueant\nmentientes et non iste, qui uera praedicit. cumque dies ultionis\naduenerit, duplici contritione conterat eos, fame et gladio.\nHaec dicit dominus ad me: uade et sta\nin porta — siue in portis — filiorum populi, per\nquam — siue per quas — ingrediuntur reges Iudae\net egrediuntur, in cunctis portis Hierusalem et\ndices ad eos: audite uerbum domini, reges Iuda\net omnis Iuda — siue Iudaea — cunctique habitatores\nHierusalem, qui ingredimini per portas has!\n\\'Quoniam\\'.\ninquit, \\'uerba tua audire contemnunt nec ad te\nueniunt, ut requirant, quae sit sententia dei, tu perge ad locum\nceleberrimum uel portarum templi uel urbis, per quas reges\net omne uulgus ingreditur et egreditur, ut necessitate cogantur\naudire et inportune oportune praedices uerbum dei nec ulla\napud eos remaneat excusatio, quod ideo non fecerint. quia\nnon audierint.\\'\nHaec dicit dominus: custodite animas\nuestras et nolite portare pondera in die sabbati\nnec inferatis per portas Hierusalem! et nolite\ncicere onera de domibus uestris in die sabbati et\nomne opus non facietis et sanctificate diem sabbati,\nsicuti praecepi patribus uestris! et non audierunt\nnec inclinauerunt aurem suam et indurauerunt\nceruicem suam — et quod in Hebraico non habetur:\nsuper patres suos —, ne audirent me et ne acciperent\ndisciplinam.\net erit, inquit. si audieritis\nme, dicit dominus. ut non inferatis onera, per\nportas ciuitatis huius in die sabbati, et si sancti-ficaueritis diem sabbati, ne faciatis in ea omne\nopus: ingredientur per portas ciuitais huius\nreges et principes sedentes super solium. Dauid\net ascendentes in curribus et equis, ipsi et principes\neorum, uiri Iuda et habitatores Hierusalem,\net habitabitur ciuitas haec in sempiternum.\net\nuenient de ciuitatibus Iuda et de circuitu Hierusalem\net de terra Beniamin et de campestribus et\nde montuosis et ab austro portantes holocaustum\net uictimas - siue thymiamata - et sacrificium -\n\nsine manna — et tus et inferent oblationem — sine\nlaudem — in domum domini.\nsi autem non audieritis\nme, ut sanctificetis diem sabbati et ne portetis\nonus et ne in feratis per portas Hierusalem\nin die sabbati, succendam ignem in portis eius et\ndeuorabit domos Hierusalem et non extinguetur.\nNe praeceptum sabbati instauratum per Hieremiam in frusta\ndiscerperem, totum ponere placuit, ut simul omnia cognoscamus.\ncustodit animam suam, qui non portat pondera peccatorum\nin die quietis et sabbati nec infert ea per portas\nHierusalem. quas uirtutes debemus accipere. et nolite, inquit,\neicere onera de domibus uestris — non enim portanda\nsunt, sed penitus abicienda — et omne opus ne faciatis\nuel seruile uel illud, de quo scriptum est: esca uentri et\nuenter escis: deus autem et hunc et illa destruet— ,\nsed illud opus operandum, de quo saluator loquitur: opera.\nmini opus, quod non perit?\\'\nsanctificate, inquit, diem\n\n\n\n\n\n\nsabbati, ut omne tempus uitae nostrae in sanctificatione I\nducamus, sicut fecerunt patres nostri Abraham, Isaac et Iacob.\ncumque ista praeceperit deus, non inclinauerunt aurem\nsuam — mentis utiquenon carnis —,sed induraueruntceruicem\nsuam reicientes iugum legis et per μεταϕοαν̀ indomitorum\nanimalium habentes similitudinem.\nuideamus. quod sit\npraemium eorum, qui non portant onera in die sabbati et\nsanctificant illum, ingredientur, ait, per portas ciuitatis\nhuius reges. quorum cor in, manu dei est et qui regnant\ncorporibus suis, et principes sedentes super solium\nDauid, ut Christi imitentur exemplum, et ascendentes\nin curribus et equis, de quibus scriptum est: currus\ndei decem milibus, multiplex, milia laetantium;\ndominus in eis in Sinai, in sancto, et alibi: equitatio\ntua salus, omnis uir, qui confitetur deum et qui habitat in\nHierusalem, de qua dictum est: factus est in Salem, id\nest in pace, locus eius et habitatio eius in Sion, et\nhabitabitur ecclesia dei in aeternum.\nuenientque de ciuitatibus\nIuda et de circuitu Hierusalem, de quibus\niam diximus, et de terra Beniamin, qui filius est uirtutis\net dexterae, et de campestribus, quod Hebraice dicitur\n\\'sefela\\' et planam historiae significat intellegentiam, et de\nmontuosis, excelsis uidelicet dogmatibus, et ab austro,\n\n\n\n\n\n\nI\nde quo scriptum est: deus ab austro ueniet, unde calor\net plena lux et ubi omne frigus expellitur.\nportantes, ait,\nholocausta — se ipsos consecrantes deo — et uictimam siue\nthymiama, ut dicant: sacrificium domino spiritus\ncontribulatus et: Christi bonus odorsumus inomni\nloco et alibi: dirigatur oratio mea sicut incensum\nin conspectu tuo; et sacrificium, pro quo LXX ipsum\nuerbum posuere Hebraicum \\'manaa\\', quod pessima consuetudine,\nimmo scriptorum neglegentia, \\'manna\\' in nostris libris\nlegitur, et tus, de quo dictum est: ut quid mihi affertis\ntus de Saba?, et inferent oblationem, quae Hebraice •\ndicitur \\'thoda\\' et in \\'gratiarum actionem\\' uerti potest et quam\n\\'laudem\\' LXX transtulerunt. in domum Dauid. hau dubium\nquin in ecclesiam.\nhaec sunt praemia eorum, qui sanctificant:\nsabbatum et nullo pondere praegrauantur. \\'si autem.\\' inquit,\n\\'non audieritis praecepta mea et feceritis, quae non facienda\nmandaui, succendam ignem in portis eius\\' — id est\nHierusalem, illum, de quo dicitur: omnes adulterantes |\nquasi clibanus corda eorum —, \\'qui deuoret domos siue\nuicos Hierusalem\\' — quos LXX ἄμϕοδα, Aquila et Symmachus\nβάρεις, id est \\'turritas domos,\\' interpretati sunt appellanturque\nHebraice \\'armanoth\\' — \\'et numquam hoc extinguetur\nincendium\\' dicente apostolo: uniuscuiusque opus quale\n\n\n\n\n\n\nsit, ignis probabit et iterum: si cuius opus arserit,\ndetrimentum patietur, ipse autem saluus erit, sic\ntamen quasi per ignem.\nsin autem nostri ludaizantes explanationem\ntropicam repudiarint, aut Iudaei esse cogentur et\ncum obseruatione sabbati circumcidere praeputia aut certe reprehendere saluatorem, qui iussit in sabbato paralytico, ut\nportaret lectulum suum euangelista dicente: propterea\nmagis quaerebant eum Iudaei interficere, non\nsolum quia soluebat sabbatum, sed et patrem suum\ndicebat deum aequalem se faciens deo.\nSemper diabolus bono operi imminet, ubique gradientibus\nponit laqueos narrante propheta de satellitum eius insidiis:\niuxta semitam scandalum posuerunt mihi et euangelio\nhoc ipsum plenius instruente, quod uolatilia caeli iuxta\nuiam iacta semina diripiant atque disperdant.\ncur hoc principio,\nfrater Eusebi, usus sim, sequens sermo monstrabit. multis et\nde toto huc orbe confluentium turbis et sanctorum fratrum\nmonasteriique curis occupatus commentarios in Hieremiam\n\n\n\n\n\n\nper interualla dictabam, ut, quod deerat otio, superesset industriae,\ncum subito heresis Pythagorae et Zenonis ἀπαϑείας et\nἀναματησίας, id est \\'inpassibilitatis\\' et \\'inpeccantiae,\\' quae olim\nin Origene et dudum in discipulis eius Grunnio Euagrioque\nPontico et Iouiniano iugulata est, coepit reuiuescere et non\nsolum in occidente, sed et in orientis partibus sibilare et in\nquibusdam insulis, praecipueque Siciliae et Rhodi, maculare\nplerosque et crescere per dies singulos. dum secreto docent\net publice negant.\ncui respondere diu tacens et dolorem silentio\ndeuorans crebra fratrum expostulatione conpulsus sum, nec\ntamen hucusque prorupi, ut auctorum nomina ponerem malens\neos corrigi quam infamari; neque enim hominum, sed erroris\ninimicus sum. qui, mihi ut uicem talionis et genuinum sui\ndoloris inliderent, ueteres magistrorum suorum calumnias\nconcinnantes in tantum elingues et miseri demonstrati sunt.\nut ne male dicere quidem suis uerbis potuerint.\nquorum tunc\ntemporis editis aduersum eos libris neniae confutatae sunt:\nquos qui legere uoluerint, liquido peruidebunt canes eos iuxta\nlsaiam esse mutos. qui latrare nesciant habentes quidem\n20 uoluntatem et rabiem mentiendi, sed artem fingendi et latrandi non\nhabentes.\nquibus loquar compendio: aut bona sunt, quae\n\n\n\n\n\n\ndocetis, aut mala. si bona, defendite libere; si mala, quid\nocculte miseros errore iugulatis rectaeque fidei ad decipiendos\nsimplices quosque iactatis expositionem? quae si uera est, cur\nabsconditur? si falsa, cur scribitur? rogo. quae est ista insania?\npraecipiente apostolo, ut parati simus ad satisfaciendum omni\nposcenti nos rationem de ea, quae in nobis est, spe, et propheta\nclamante: loquebar in testimoniis tuis in conspectu\nregum et non confundebar, isti publicum fugiunt\net susurrant in angulis perditorum dolentque quasi pro suis,\nquae sua metuunt coner.\ncumque generaliter aduersum uma\nquid et hereticos dixerimus, se peti queruntur malumque\nconscientiae dissimulata diu indignatione pronuntiant. quodsi\ncauendum nobis est, ne ueterem laedere uideamur necessitudinem.\nsi superbissimam heresin spiritali mucrone truncemus,\nergo sustinendae nobis erunt cruces proditae fidei et dicendum\ncum propheta: uersatus sum in miseria, dum mihi\ninfigitur spina.\nquin potius audiant illud apostolicum:\noboedire deo magis oportet quam hominibus et\niterum: si hominibus placerem, Christi seruus non\nessem. uerum haec in proprio, nisi tacuerint, opere plenius\nexsequemur. nunc coeptum in Hieremiam carpamus iter et\nquartum in eum uolumen breuiter transcurrentes in his tantum.\nquae obscura fuerint, inmoremur.\nUerbum, quod factum est ad Hieremiam a\ndomino dicens: surge et descende in domum figuli,\net ibi audies uerba mea! et descendi in domum\nfiguli et ecce ipse faciebat opus super rotam — siue\nlapides —. et dissipatum est uas, quod ipse faciebat\ne luto manibus suis; conuersusque — siue et rursum\n- fecit illud uas alterum, sicut placuerat\nin oculis eius, ut faceret.\net factum est uerbum\ndomini ad me dicens: numquid sicut figulus iste\nnon possum facere uobis, domus Israhel? ait dominus;\necce sicut lutum in manu figuli, sic uos\nin manu mea, domus Israhel! repente — siue ad\nsummam — loquar aduersum gentem et aduersum\nregnum, ut eradicem — siue auferam — et destruam\net disperdam illud.\nsi paenitentiam egerit gens\nilla a malo suo, quod locutus sum aduersum eam.\nagam et ego paenitentiam super malo, quod cogitaui,\nut facerem ei. et subito — siue ad summam —\nloquar de gente et regno, ut aedificem et ut plantem\nillud. si fecerit malum in oculis meis, ut non\naudiat uocem meam, paenitentiam agam s u per bono.\nquoa locutus sum, ut facerem ei.\nPer omnes quidem\nsensus ad iudicium et intellegentiam animi peruenitur. auditu.\nodoratu, gustu, tactu, sed magis mente retinetur, quod oculis\ncernitur. unde iubetur propheta ire ad domum figuli et ibi\n\n\n\n\n\n\ndomini audire praecepta. \\'cumque,\\' ait, (perrexissem et descendissem\nin domum figuli, faciebatipse opussuperrotam,\\'\nquam LXX uerbi ambiguitate seducti \\'lapides\\' transtulerunt;\n\\'abanim\\' enim pro qualitate loci et diuersitate pronuntiationis\net \\'organum\\', id est \\'rota\\' figuli, uocatur et \\'lapides\\'.\ncumque,\ninquit, \\'cernerem uas e luto fieri, subito dissipatum est hoc\ndei agente prouidentia, ut manus artificis, dum nesciret, errore\nsuo parabolam figuraret. rursumque ille figulus, qui uas e\nluto rota currente perdiderat, fecit aliud sibi, ut ei uisum\nest. statimque dominus ad prophetam: \\'si figulus,\\' ait, \\'hanc\nhabet potestatem. ut ex eodem luto rursum faciat, quod fuerit\ndissipatum, ego in uobis, qui, quantum in uobis est, perisse\nuidemini, hoc facere non potero?\\' et ut liberum signiticaret\narbitrium, dicit se et mala annuntiare genti et regno illi uel\nilli et rursum bona; nec tamen hoc euenire, quod ipse praedixerit.\nsed e contrario fieri. ut et bona malis eueniant, si\negerint paenitentiam, et bonis mala, si post repromissiones\nfuerint ad peccata conuersi. et hoc dicimus, non quo ignoret\ndeus hoc uel illud gentem aut regnum esse facturum, sed\nquod dimittat hominem uoluntati suae, ut uel praemia uel\npoenas suo merito recipiat.\nnec statim totum erit hominis,\nquod eueniet, sed eius gratiae, qui cuncta largitus est; ita\nenim libertas arbitrii reseruanda est, ut in omnibus excellat\ngratia largitoris iuxta illud propheticum: nisi dominus\naedificauerit domum. in uanum laborauerunt. qui\naedificant eam; nisi dominus custodierit ciuitatem.\nin uanum uigilauit, qui custodit eam. non enim uolentis\nneque currentis, sed miserentis est dei.\nNunc ergo dic uiro Iudae et habitatori Hierusalem\ndicens: haec — siue sic — dicit dominus:\necce ego ego contra uos malum et cogito contra\nuos cogitationem; reuertatur unusquisque a uia\na mala et dirigite uias uestras et studia uestra!\nqui dixerunt: des desperauimus — siue confortabimur\n-: post cogitationes enim nostras ibimus\net unusquisque prauitatem — siue quod placuit\ncordi suo malo — faciemus. ideo haec dicit dominus:\ninterrogate gentes: quis audiuit talia\nhorribilia, quae fecit nimis uirgo Israhel?\nImplet\ndominus parabolam. quam et aspectu et sermonibus docuerat.\net dicit: \\'ecce ego fingo contra uos malum quasi\nfigulus lutum\\' — malum autem iuxta Isaiam, qui dicit: faciens\npacem et creans malum, non quo per se malum sit, sed\nquod patientibus malum esse uideatur — et cogito contra\nuos cogitationem\\' — id est pro merito inferre sententiam —;\n(mutate opera et dirigite uias uestras, ut et prosperis\n-poena mutetur!\n\\' \\'qui/inquit, \\'e contrario dixerunt: confortabimur\\'\n— in malis uidelicet operibus siue iuxta Aquilam desperauimus\nus et iuita Symmachum defecimus, quod utrumque\noffendit deum, ut aut nequaquam se putet posse saluari\naut ad placandum deum animo defecisse — et post cogitationes,\\'\ninquit, \\'nostras ibimus.\\' ubi est ergo absque gratia\n9::rlń:,.\nt\ndei liberi arbitrii potestas et propriae indicium uoluntatis,\ncum grandis offensa sit dei sequi cogitationes suas et praui\n\n\n\n\n\n\n\n\n\n\ncordis facere uoluntatem? propterea infert dicens: \\'interrogate\ngentes et omnes in circuitu nationes, quis fecerit.\nquis audierit idolis seruiens, quae fecit nimis uirgo\nIsrahel.\\' uirginem autem uocat eo, quod uni deo seruierit\ndicente propheta: notus in Iudaea deus, in Israhel magnum\nnomen eius.\nNumquid deficiet de petra r a agri nix Libani?\naut anelli possunt aquae erumpentes frigidae et\ndefluente? LXX: numquid deficient de petra ubera\naut nix de Libano? aut declinabit aqua uiolenter\nsublata uento?\nTale quid et illud Uerguianum sonat.\nante leues ergo pascentur in aethere cerui\net freta destituent nudos in litore pisces,\nquam nostro illius labatur pectore uultus:\net in alio loco:\nin freta dum fluuii current, dum montibus umbrae\nlustrabunt, conuexa polus dum sidera pascet,\nsemper honos nomenque tuum laudesque manebunt.\n\\'quomodo,\\' inquit, nix de Libani summitatibus deficere non\npotest nec ullo. ut omnis liquescat, solis ardore superatur\nfluentesque de montibus riui nequaquam siccantur in fontibus,\nsic meum nomen, quod per se stabile est atque perpetuum,\nnon poterit immutari; et tamen, cum cetera naturae ordinem\nseruent, populus meus oblitus est mei.\\' sequitur enim:\nQuia oblitus est mei populus meus frustralibantes et inpingentes in uiis suis, in semitis\nsaeculi - siue sempiternis —, ut ambularent per\n\n\neas in itinere non trito. Qui obliuiscitur dei et relinquit\neum, qui dicit:\nego sum uia, libatque dis alienis, inpingit\nin uiis suis - nequaquam dei, sed suis — et antiquas sempiternasque\nsemitas derelinquit, quae omnium sanctorum sunt tritae\nuestigiis colentium deum. isti uero ambulauerunt in itinere\nnon trito et relicto cultu dei idola uenerati sunt; propter quae\ninfertur poena. Quae sequitur:\nUt fieret terra eorum in desolationem et in\nsibilum sempiternum; omnis, qui praeterit per\neam, obstupescet et mouebit caput suum. \\'Et quia\ndereliquerunt,\\' ait, \\'cultum dei et prauas idololatriae semitas\nsunt secuti, propterea terra eorum redacta est in solitudinem\net in miraculum omnium sibilumque, ita ut, qui terram quondam\net urbem florentissimam uiderint in desertum et cineres\nesse conlapsam, ammirentur et stupeant et animae confusionem\ngestu corporis indicent:\\' hoc est enim mouere caput et stuporem\nmentis sibilo demonstrare.\nquod plenius et rectius post\naduentum domini intellegimus esse conpletum, quando nullus\nIudaeorum terram quondam et urbem sanctam ingredi lege\npermittitur, sed cum ad planctum uenerint, mirantur et deflent\nuaticinia prophetarum opere completa.\nSicut uentus urens dispergam eos co ram\ninimico - siue inimicis â€”: dorsum et non faciem\n\n\n\n\n\n\n\n\nostendam eis in die perditionis eorum. Usque hodie\nsententia dei permanet in Iudaeis; in toto orbe dispersi sunt\ncoram inimico diabolo uel inimicis daemonibus et, cum diebus\nac noctibus in synagogis satanae innocent nomen dei, dorsum\net non faciem suam ostendit eis deus. ut intellegant eum\nsemper recedentem et numquam ad se uenientem.\ndies autem\nperditionis Iudaicae omne tempus est post passionem saluatoris\nusque ad consummationem saeculi, ut, postquam subintrauerit\nplenitudo gentium, tunc omnis Israhel saluus fiat.\nEt dixerunt: uenite et cogitemus contra\nHieremiam cogitationes! non enim peribit lexa\nsacerdote neque consilium a sapiente nec sermo a\n\npropheta; uenite et percutiamus eum lingua et\nnon attendamus ad uniuersos sermones eius!\nIsta\net tunc Iudaeorum contra Hieremiam siue dominum saluatorem\net hodie hereticorum contra seruos eius cogitatio est, ut\ncalumnias struant et sanctos uiros accusatione praeueniant\nnec cogitent, quid illi ueritatis loquantur, sed quid ipsi struant\nmendacii; iactant enim in sacerdotibus et in sapientibus et\npseudoprophetis suis legem dei et consilium et eloquium permanere\ndicente scriptura: in peruersam animam non intrabit\nsapientia.\nAttencle, domine, ad me et audi nocent aduersariorum\nmeorum! numquid redditur pro bono\nmalum, quia foderunt foueam animae meae? recordare,\nquod steterim in conspectu tuo. ut loquererpro eis bonum et auerterem i indignationem tuam\nab eis.\\' propterea da filios eorum in famem et\nabsque eos in manus gladii; fiant uxores eorum\nabsque liberis et uiduae et uiri earum interficiantur\nmorte, in ue nes corum confodiantur gladio\nin proelio, audiatur clamor de domibus eorum!\nIn\ntypo quidem saluatoris haec a populo Iudaeorum Hieremias\nuniuersa perpetitur, qui postea Babylonio ueniente uastantur;\nsed plenius atque perfectius conplentur in Christo. et urbe\nsubuersa Romano gladio trucidati sunt non ob idololatriam,\nquae eo tempore non erat, sed ob interfectionem filii dei,\nquando cunctus simul populus conclamauit: tolle, tolle\ntalem; non habemus regem nisi Caesarem!\net inprecatio\neorum aeterna damnatione conpleta est: sanguis eius\nsuper nos et super filios nostros! foderant enim Christo\nfoueam et dixerant: auferamus eum de terra uiuentium!\nqui tantae erga eos misericordiae fuit et stetit in conspectu\npatris, ut loqueretur pro eis bonum et auerteret indignationem\nillius ab eis, ut in cruce quoque diceret: pater, ignosce\neis! quod enim faciunt, nesciant.\nmanifesta transcurnmus,\nut in obscurioribus immoremur nequaquam deliramenta\nquorundam et captiuitatem caelestis Hierusalem interpretantes,\nsed perspicuam historiam et manifestissimam prophetiam omni\nuerborum et sensuum confidentia persequentes.\nAdduces enim super eos latronem r repente. quia\nfoderunt foueam, ut caperent me, et laqueos absconderunt\npedibus meis. tu autem, domine, scis\nomne consilium eorum aduersum me in mortem,:\nne propitieris iniquitati eorum et peccatum eorum\na facie tua non deleatur; fiant corruentes —\nsiue inpingentes — in conspectu tuo, in tempore\nfuroris tui abutere eis siue fac in eis!\nSi de Hieremia\nintellegimus, repentinum latronem referamus ad Nabuchodonosor:\nsi de saluatore. quod uerius et melius est, ad Romanum exercitum.\net ne iniusta uideatur sententia dei, exponit, quid\nfecerint contra Christum, filium dei, et quid passi sint.\nquod\nautem infert: ne propitieris iniquitati eorum et peccatum\neorum a facie tua non deleatur, nequaquam\npriori sententiae contrarium est, in qua pro populo deprecatur\npatrem; sed postquam datum tempus paenitentiae praeteriit\net illi in suo scelere perseuerant, non tam pro se puniuntur\nquam pro aliis, ne inultum peccatum ceteris noceat exemplo.\nquodque infert: fiant inpingentes — siue corruentes —\nin conspectu tuo. illius Isaiae et Petri apostoli simile est:\net non inpingetis sicut in lapidem offensionis et\npetram scandali: cuius et in psalmis propheta meminit:\nlapidem, quem reprobauerunt aedificantes, hic\nfactus est in caput anguli; a domino factum est\nh o c.\nHaec dicit dominus: uade et sume lagunculam figuli testeam et de senioribus populi ac\nde senioribus sacerdotum et egredere ad uallem\nfilii Ennom, quae est iuxta introitum portae fictilis\n— siue Charsitlt —, et praedicabis — siue\nclamabis uel leges — ibi uerba, quae ego loquar ad\nte, et dices: audite uerbum domini, reges Iudae\ne habitatores Hierusalem!\nPro \\'laguncula figuli\\', quae\nHebraice dicitur \\'bocboc\\', LXX \\'doliolum\\' transtulerunt et pro\nporta fictili\\' Aquila, Symmachus et Theodotio ipsum uerbum\nposuerunt Hebraicum \\'Harsith\\', pro quo LXX iuxta morem\nsuum pro adspiratione \\'heth\\' litterae addiderunt \\'chi\\' Graecum,\nut dicerent \\'Charsith\\' pro \\'Harsith\\', sicut illud est pro \\'Hebron\\'\n\\'Chebron\\', et pro \\'Hieriho\\' <Hiericho>.\nuult autem scriptura\ndiuina non solum auribus doceri populum, sed et oculis;\nmagis enim, ut iam diximus, mente retinetur, quod uisu\nquam quod auditu ad animum peruenit. tolle. inquit. lagunculam\n- siue doliolum testeum â€” et de senioribus:\npopuli ac sacerdotum et egredere ad uallem filii\nEnnom, de qua supra diximus, ubi erat delubrum Bahal et\nnemus ac lucus Siloae fontibus irrigatus. \\'ipsa autem,\\' inquit,\n\\'uallis iuxta portam est.\\' quae Hebraeo sermone \\'Harsith\\', hoc\nest \\'fictilis\\', appellatur.\n\\'et praedicabis — uel leges —\nibi uerba. quae ego loquar tecum, ut ibi audiantur\n\n\n\n\n\n\nquae dicturus sum: ideo autem, ut iam diximus, et \\'praedicabis\\'\net \\'clamabis\\' et \\'leges\\' ponitur, quia uerbum Hebraicum \\'carath\\'\ntria significat. uultque, quae dicturus est, et reges luda audire\net habitatores Hierusalem, id est et stirpis regiae et omnem\npopulum, ut inexcusabiles sint. qui audire noluerint.\nHaec dicit dominus exercituum deus Israhel:\necce ego inducam a fflictionem — siue mala — super\nlocum istum, ita ut omnis, qui audierit illam - siue\nilla —, tinniant aures eius eo, quod dereliquerint\nme et alienum fecerint locum istum et libauerint\nin eo dis alienis, quos nescierunt ipsi et patres\neorum et reges luda; et repleuerunt locum istum\nsanguine innocentium et aedificauerunt excelsa\nBahalim ad comburendos filios suos igne in holocaustum\nBahalim, quae non praecepi - siue cogitaui\n— nec locutus sum nec ascenderunt in cor\nmeum.\nEt hunc locum stulte quidam ad caelestem referunt\nHierusalem. quod ne semper ammoneam, tantum hoc dixisse\nsufficiat uitandam istiusmodi explanationem. immo heresim,\nquae manifesta subuertit et praestigias quasdam ecclesiis\nChristi conatur inducere. nulli autem dubium, quin in templo\ndei Bahal idolum posuerint siue in delubro, quod erat in\nualle filii Ennom, ubi et lucus Bahal et ara eius fuit, super\nquam immolauerunt et incenderunt filios suos.\nquae dominus\nnec cogitauit nec locutus est nec ascenderunt in cor eius,\n\n\n\n\n\n\nnon quo deus futura nescierit, sed quo indigna sua notitia\nignorare se dicat iuxta illud euangelicum: recedite a m e,\noperariiiniquitatis, nesciouos! nouit enim dominus\neos, qui sui sunt, et qui ignorat, ignorabitur. uel\ncerte ἀνϑρωποπαϑω̃ς et haec de deo accipienda sicut et alia.\nomnis autem bereticus derelinquit deum et alienum facit\nlocum habitatione dei, quem sua fraude polluerit, et libat\ndis alienis, quos nec ipse nouerat nec patres eius, apostoli\nuidelicet et apostolici uiri; reges autem luda, hoc est hereticorum\npatriarchae, implent locum quondam dei sanguine\ndeceptorum et innocentium — nisi enim stultus et simplex\nfuerit, non cito subuertitur — et aedificant excelsa Bahalim,\ndum de sublimibus disputare se dicunt, et comburunt filios\nsuos idolo, quos in heresi genuerint. quae omnia dominus\nignorare se dicit nec umquam ascendisse in cogitationem\nsuam.\nPropterea ecce dies ueniunt, dicit dominus,\netnonuocu.br:trcrlocusi.steamplius To feth et uallis\net non uocabitur locus iste amplius Tofeth et uallis\nfilii Ennom. sed uallis occisionis. LXX: idcirco\necce dies ueniunt, dicit dominus, et non uocabitur\nlocus iste amplius ruina et πολάνδριον filii Ennom,\nsed πολο άνδριον occisionis.\nQuae sit uailis filii\n\n\n\n\n\n\nEnnom, quae Hebraice dicitur \\'gehennom.\\' unde et \\'gehennam\\'\nappellatam putant, supra diximus. miror autem, quid sibi\nuoluerint LXX pro \\'Tofeth\\' διάπτωσv, hoc est \\'ruinam\\', ponere\net pro \\'ualle\\' πολυάvδιοv, quod significat \\'uirorum multitudinem,\\'\nnisi forte ex eo, quod ibi populus corruerit et caesa\nsit hominum multitudo uel spiritaliter in errore idololatriae\nuel iuxta litteram a Babylonio exercitu, quod in consequentibus\nmanifestius legitur.\nEt dissipabo consilium Iudae et Hierusalem\nin loco isto ei subuertam eos gladio in conspectu\ninimicorum I suorum et in manu quaerentium animas\neorum et dabo cadauera eorum escam uolatilibus\ncaeli et bestiis terrae et ponam ciuitatem\nhanc in stuporem et in sibilum; omnis, qui praeterit\nper eam, obstupescet et sibilabit super uniuersa\nplaga eius.\net cibabo eos carnibus filiorum\nsuorum et carnibus filiarum suarum et unusquisque\ncarnem amici sui comedet in obsidione\net in angustia, in qua concludent eos inimici eorum\net, qui quaerunt animas eorum.\nQuamquam haec\net in Babylonia captiuitate accidisse populo nouerimus, tamen\nplenius referuntur ad tempora saluatoris, quando obsessi sunt\n\n\n\n\n\n\na Uespasiano et Tito et ciuitas eorum Hadriani temporibus\nin aeternos cineres conlapsa est, ut, qui optulerant filios suos\nidolis, ipsi eos postea famis necessitate conpulsi in ciborum\nusum uerterent carnesque omnium darentur uolatilibus caeli\net bestiis terrae, ut, qui dei muneribus abusi fuerant in impietatem\net propria uiscera idolis immolarant, uentres suos sepulchra\nfacerent liberorum.\nEt conteres lagunculam in oculis uirorum,\nqui ibunt — uel egredientur — tecum, et dices ad\neos: haec dicit dominus exercituum: sic conteram\npopulum istum et ciuitatem hanc, sicut conteritur\nuas figuli, quod non potest ultra instaurari.\nPerspicue\nnon de Babylonia, sed de Romana dicitur captiuitate:\npost Babylonios quippe et urbs instaurata et populus reductus\nin Iudaeam et abundantiae pristinae restitutus est. post captiuitatem\nautem, quae sub Uespasiano et Tito et postea accidit\nsub Hadriano, usque ad consummationem saeculi ruinae Hierusalem\npermansurae sunt, quamquam sibi Iudaei auream atque\ngemmatam Hierusalem restituendam putent rursumque uictimas\net sacrificia et coniugia sanctorum et regnum in terris\ndomini saluatoris.\nquae licet non sequamur, tamen damnare\nnon possumus, quia multi ecclesiasticorum uirorum et martyres\nista dixerunt, ut unusquisque in suo sensu abundet et\nI\ndomini cuncta iudicio reseruentur. quomodo autem uas fictile\net testeum, si fractum fuerit, in antiquam speciem non potest\nreformari, sic et populus Iudaeorum et Hierusalem subuersa\nstatum pristinum non habebunt. denique cassum nomen est\nipsius hodie ciuitatis et ab Aelio Hadriano Aelia dicitur et\ncum habitatione pristina pristinum quoque nomen amisit ad\ndecutiendam superbiam habitatorum eius.\nsanctae autem crucis\net resurrectionis uocabula non urbem significant, sed locum,\nnec diuitiarum quondam magnitudinem, per quam periit populus\nIudaeorum, sed gloriam sanctitatis, quam nostra paupercula\npossidet Bethleem non habens aurum et gemmas, sed\npanem, qui in ea natus est.\nEt in Tofeth sepelientur — uel sepelient —\neo, quod non sit alius locus ad sepeliendum. sic\nfaciam loco huic, ait dominus, et habitatoribus\neius, ut ponam ciuitatem istam sicut Tofeth —siue\nut ruinam —. et erunt domus Hierusalem et domus\nregum Iuda sicut locus Tofeth siue ruinae. quod\nautem in LXX infertur: omnes domus regum Iuda\nsient locus Tofeth, in Hebraico non habetur. Et sequitur:\nImmundae m u ndae omnes do m us, in quarum domatibus\n— siue tectis—sacrificauerunt omni militiae\ncaeli et libauerunt libamina dis alienis. Quod\nsupra dixerat non uocabitur locusiste amplius Tofeth\net uallis filii Ennom, sed uallis occisionis, nunc\n\n\n\n\n\n\nponit manifestius, quod tanta in ipso loco futura sit caedes,\nut ibi aceruatim populus sepeliatur et locus quondam religionis\nfiat tumulus mortuorum, ipsa quoque ciuitas, quae huic imminet\nloco; fiat sicut Tofeth — pro quo LXX \\'ruinam\\' transtulerunt—,\ndomus quoque Hierusalem regumque palatia in ruinas similes\nconuertantur.\ncausaque redditur eo, quod immundae fuerint\nei idololatriae pollutae scelere pro eo, quod in domatibus et\ntectis earum soli et lunae et stellis caeli immolauerint et\ntura incenderint nec hoc fuerint errore contenti, sed immolauerint\ndaemonibus et liba fuderint dis alienis.\nUenit autem Hieremias de Tofeth - quo\n\n\nmiserat eum dominus ad prophetandum, et stetit\nin atrio domus us domini et dixit ad omnem populum:\nhaec dicit dominus exercituum deus Israhel: ecce\nego inducam super ciuitatem hanc et super omnes\nurbes eius uniuersa mala, quae locutus sum aduersum\neam, quoniam indurauerunt ceruicem suam,\nut non audirent sermones meos.\nPostquam m Tofeth\npraesentibus populi senioribus, quos duxerat secum Hieremias,\nconfregit lagunculam siue dolium et prophetauit uerbis domini\nad conterendum populum et ciuitatem Hierusalem, reuertitur\net stat in atrio domus domini et uniuersae loquitur multitudini,\nquae ad locum Tofeth ire noluerat, quod inducturus sit\n\n\n\n\n\n\ndominus super ciuitatem Hierusalem et super omnes urbes\neius mala, quae locutus sit aduersum eam.\net ne putemus\ncrudelem esse sententiam, reddit causas, cur inducturus sit\nmala: \\'quoniam,\\' inquit, \\'indurauerunt ceruicem suam,\nut non audirent sermones meos ne post multas quidem\nimpietates uolentes agere paenitentiam.\\'\nEt audiuit Phassur, filius Emmer, sacerdos,\nqui constitutus erat princeps in domo domini,\nHieremiam prophetantem sermones istos. et percussit\nPhassur Hieremiam prophetam et misit\neum in neruum, quod erat in porta Beniamin\nsuperiore in domo domini.\nPro \\'Phassur\\' LXX transtulerunt\n\\'Phaschor\\', qui interpretatur \\'oris nigredo\\', et pro \\'neruo\\',\nquem nos diximus, LXX et Theodotio uertere \\'cataracten\\', Symmachus\nβασαvιστήριοv siue στρεβλωτήριοv, quod utrumque tormenta\\'\nsignificat; nos autem \\'neruum\\' diximus more uulgari,\nquod tormenti genus etiam in Actibus apostolorum legimus,\nquando apostoli Paulus et Silas in custodiam carceris dati\nsunt.\niste autem erat pontifex templi et data sibi sacerdotii\ndignitate in peruersum abutitur, non ut doceat et sermone\ncorripiat, sed ut cruciatibus terreat. unde et saluator et\n\n\n\n\n\n\napostolus Paulus iussione pontificis uerberantur. nec mirum, si\nhodieque serui dei caedantur a Phaschor, mittantur in carcerem,\nhorribili custodia reseruentur; datur enim haec potestas\na deo, ut prophetarum ostendatur fides. nec tamen maior est\nille, qui caedit, sed fortior iste, qui caeditur. et patienter propheta\nsuscipit iudicium dei nec reclamat ad uerbera, sed\nconsiderat imperantem. \\'Emmer\\' \\'uerbum\\' sonat.\nde ouo saepe\n\\'nigredo\\' generatur, non parentis uitio, sed scelere degenerantis.\ntormentum\\' autem, quo cruciatur propheta, uidetur in parte\ndextera\\', quod interpretatur \\'Beniamin\\', et in porta \\'sublimi,\\'\nquae non ueritatem indicat, sed iniustam pontificis potestatem-\nCumque inluxisset in crastinum, eduxit\nPhassur Hieremiam de neruo et dixit ad eum\nHieremias: non Phassur uocauit dominus nomen\ntuum, sed pauorem undique. Et hic tam nomen ponti-\nScis quam tormenti genus similiter omnes ut supra interpretati\nsunt. mutatur autem nomen pontificis, ut ex nomine\nfuturorum supplicium demonstretur.\n\\'nequaauam,\\' inquit, \\'habebis\noris nigredinem et iniquae imperium potestatis, sed captiuus\nduceris Babylonem — hoc enim significat \\'pauor undique\\' siue\nper circuitum\\' —, \\'ut tremens et propriae salutis incertus huc\nillucque circumspicias et uenientes contra te aduersario reformides!\npro \\'pauore\\', quod in Hebraico scriptum est magur,\n\n\n\n\n\n\nLXX et Theodotio μέτϰοv, id est \\'migrantem\\', Aquilae secunda\neditio \\'peregrinum\\', prima \\'circumspicientem\\', Symmachus\n\\'ablatum\\' sine (congregatum) et \\'coactum\\' interpretati sunt.\nQuia haec dicit dominus: ecce ego dabo te\nin pauorem et omnes amicos tuos et corruent\ngladio inimicorum suorum et oculi tui uidebunt;\net omnem Iudam dabo in manu regis Babylonis\net traducet eos in Babylonem et percutiet eos\ngladio.\net dabo uniuersam substantiam — sine\nfortitudinem —ciuitatis huius et omnem laborem\n\neius omneque pretium — siue gloriam — et cunctos\nthesauros regum Inda dabo in manu inimicorum\neorum et diripient eos et tollent et ducent in\nBabylonem. tu autem, Phassur, et omnes habitatores\ndomus tuae ibit in captiuitatem et in Babylonem\nuenies et ibi morieris ibique sepelieris et omnes\namici tui, quibus prophetasti mendacium.\nIuxta\nsuperiorem interpretationem, qua \\'Phassur\\' nomen fuerat inmntatum,\nut appellaretur \\'Magur,\\' omnes similiter transtulerunt,\nut significarent uel \\'pauorem\\' uel \\'peregrinationem\\' uel \\'sublationem)\net \\'transiationem\\' et \\'commigrationem\\'.\ncomminaturque\neum cum amicis suis iam iamque capiendum tradendumque\nhostium manibus et cunctum populum tribus Iudae Babylonii\n\n\n\n\n\n\nregis manibus optinendum aliosque interficiendos gladio et\nalios ducendos in captiuitatem et uniuersas diuitias tam urbis\nquam thesaurorum regiorum ab inimicis esse capiendas ipsumque\nPhassur cum omni cognatione sua et familia ducendum in\ncaptiuitatem et in Babylone esse moriturum eo. quod populum\nsuo mendacio deceperit nequaquam illi uera et tristia. sed\nper mendacium prospera pollicendo.\nsimulque animaduertenda\nprophetae patientia atque prndentia, quod missus in carcerem\ntacet et silentio uincit iniuriam nec tamen dissimulat, quod\nscit esse uenturum, ut saltem sic pseudopropheta pontifex\npeccare desistat et dei clementiam deprecetur.\nSeduxisti me. dom , et seductussum— siue\ndecepisti me, domine, et deceptussum —; fortior me\nfuisti et inualuisti — siue optinuisti et potuisti-;\nfactus sum in derisum tota die. omnes subsannant\nme. quia iam olim loquor uociferans iniquitatem\net uastitatem clamito siue quia amaro uerbo meo\nridebo, praeuaricationem et miseriam inuocabo.\nDicit se propheta a domino esse deceptum, quia in principio\naudiens: prophetam gentibus dedi te et iterum: ecce\nconstitui te hodie super gentes et super regna. ut\neuellas et destruas et disperdas et dissipes et\naedifices et plantes. arbitratus sit nihil se contra populum\nIudaeorum. sed contra diuersas in circuitu nationes esse\ndicturum, unde et prophetiam libenter assumserit: et euenisse\ncontrario. ut captiuitatem Hierusalem praedicans persecutiones\n\n\n\n\n\n\n\n\n\n\net angustias sustineret.\nquodque intulit: factus sum in\nderisum tota die, omnes subsannant me, eo, quod\naestiment illum uniuersa mentitam et cuncta, quae praedixerit\nesse uentura, mendacia fuerint; et propheta enim putauerat\nstatim futuram, quod dominus minabatur, et populus aestimabat\nnequaquam ultra uenturum, quod statim non uenerat.\natque uociferor uastitatem Babyloniam et iniquitatem hostium,\nper quam opprimendus sit populus meus\\', sin autem sequimur\nLXX in eo, quod dixere: quia amaro uerbo meo ridebo.\npraeuaricationem et miseriam inuocabo, hic sensus\nest: scio praesentem tristitiam futuro gaudio commutandam\niuxta illud, quod scriptum est: beati flentes. quoniam\nipsi ridebunt, et idcirco miseriam et iniquitatem afflictionemque\nlibenter sustineo, ita ut cupiam et iuuocem eas et\nbreuitatem iniuriae felicitatis aeternitate compensem:\nQuia factus est mihi sermo domini in\nopprobrium et in derisum tota die. et dixi: non\nrecordabor eius — siue non nominabo dominum —\nnec loquar ultra in nomine illius. et factus est\nin corde meo quasi ignis exaestuans claususque\nin ossibus meis et defeci — siue dissolutus sum —\nferre non sustinens; audiui enim contumelias —\nsiue uituperationem — multorum um et terrorem in\ncircuitu — siue congregatorum undique —: persequimini\net persequamur eum!\n\\'CIamante me atque\n\n\n\n\n\n\ndicente, quod iam Babylonius ueniret exercitus et omnia\nhostilis gladius praedaretur, uersus est mihi sermo domini in\nopprobrium atque derisum, dum tarditatem prophetiae putant\n\\'esse mendacium: quamobrem in mea mente decreui, ut ultra\nad populum dei uerbis non loquerer nec nomen illius nominarem.\nquod cum pudore superatus uerecunde quidem, sed\nstulte constituissem. factus est,\\' inquit, \\'in corde meo\nquasi ignis exaestuans claususque in ossibus meis\n(et defeci) siue undique dissolutus sum, ita ut ferre\nnon possim.\n\\' conceptus enim animo sermo diuinus nec ore\nprolatus ardet in pectore: unde et Paulus loquitur: si euangelizauero.\nnon est mihi gloria; necessitas enim\nmihi incumbit; uae enim mihi est, si non euangelizauero.\nsi enim uolens hoc ago, mercedem habeo:\nsi autem inuitus, dispensatio mihi credita est. et\nin Athenis uidens idololatriae deditam ciuitatem incitabatur\nspiritu et tota mente feruebat; et post modicum in eodem\nuolumine legimus: cum uenissent autem de Macedonia\nSilas et Timotheus. instabat uerbo Panlus testificans\nIudaeis esse Christum Iesum.\nsed et plerique\ndoctorum usque hodie in ecclesia similia sustinent audientes\nuituperationem multorum congregatorum adnersum se in circuitu\natque dicentium: persequimini et persequamur\neos!\nOmnes uiri, qui erant pacifici mihi et custodientes\nlatus meum: si quo modo decipiatur\net praeualeamus aduersum eum et consequamur\nultionem ex eo! dominus autem mecum est quasi\nbellator fortis. Cum aduersarii surrexerint et amici quondam\natque pacifici fuerint ad bella conuersi uoluerintque nobis\ninsidias tendere, non magnopere curemus, sed optemus hoc\ndicere. quod et propheta loquitur: dominus autem mecum\nest quasi bellator fortis.\nIdcirco, qui persequuntur me, cadent et infirmi\nerunt — siue ideo persecuti sunt et intellegere\nnon potuerunt —, con fundentur uehementer,\nquia non intellexerunt opprobrium siue ignominiam\nsempiternam, quae numquam delebitur.\nQuia persecuti sunt, ideo propheticum non potuerunt intellegere\nsermonem et ignorantiam confusio uehemens consecuta est\nnec intellexerunt ignominiam sempiternam, quae optinebit eos\net nulla obliuione delebitur.\ndicant igitur, quod uolunt, uin\nquondam pacifici et, qui custodiebant latus meum, et decipere\ncupiant. dummodo iustum uirum atque doctorem ecclesiae\npost persecutionem tanta uindicta tantaque praemia consequantur.\nEt tu, domine exercituum, probatoriusti —\nsiue qui probas iusta —, qui uides renes et cor,\nuideam, quaeso, ultionem tuam ex eis! tibi enim\nreuelaui causam meam. Solus est dominus, qui nouerit\n\n\n\n\n\n\nprobare iustitiam. quomodo solus est, qui cordis interna conspiciat;\nunde et Iesus sciens cogitationes hominum non ex\nprofectu, ut quidam putant, sed natura deus est. tale quid\net in psalmis sonat: non iustificabitur in conspectu\ntuo omnis uiuens. si uiuens uirtutibus non iustificatur,\nquanto magis, qui peccatis mortuus est!\ncumque se sciat\niustus habere propugnatorem deum, tamen inpatientia fragilitatis\nhumanae, quod nouit esse uenturum. iam nunc uidere\ndesiderat. cui et reuelauit causam suam, qui dicit in alio loco:\nmihi uindictam, ego retribuam, dicit dominus. felix\nautem conscientia, cuius causa domino reuelatur dicente apostolo:\nomne. quod manifestatur. lux est.\nCantate domino, laudate dominum, quia\nliberauit animant pauperis de manu pessimorum!\nQui pauper est spiritu nec habet diuitias, quae receperunt in\nisto saeculo consolationem suam et de quibus Paulus loquitur:\ntantum ut pauperum memores essemus, cum fueiit\nuindictam a domino consecutus, dominum laudat in spiritu et\nse de manu pessimorum erutum gloriatur. hoc autem totum\nfit non nostro merito, sed eius gratia, qui pauperem liberauit\nnec habet diuitias superbiae corruentis, sed humilitatem pauperis\nliberati\nMaledicta dies, in qua natus sum, dies,\nin qua peperit me mater mea, non sit benedicta\nmaledieius uir — siue homo —, qui annuntiauit\npatri meo dicens: natus est tibi filius masculus,\n\n\n\n\n\n\net quasi gaudio laetificauit cum! sit homo ille, ut\nsunt ciuitates, quas subuertit dominus et non\npaenituit eum ! eum. diat clamorem mane et ululatum\nin tempore meridiano, qui — siue quia - non\nme interfecit a uulua, ut fierei mihi mater mea\nsepulchrum et uulua eius conceptus aeternus.\nquare de uulua egressus sum, ut uiderem laborem\net dolorem et consumerentur in confusione dies\nmei?\nQui putant animas fuisse in caelestibus et de meliore\nin peiorem statum praecipitatas, hoc et huiuscemodi utuntur\ntestimoniis, quod scilicet melius fuerit in caelestibus quam\nin terrenis commorari et corpus humilitatis assumere, noua\nquaedam, immo iam uetera hereseos suae argumenta quaerentes.\nnos uero legentes illud beati Iob: maledicta dies, in qua\nnatus sum, et nox illa, in qua dixerunt: ecce masculus,\net: maledictus homo. qui annuntiauit patri\nmeo dicens: natus tibi est puer, huic testimonio coaptamus,\nquod scilicet melius sit non esse quam uiuere in\nsuppliciis iuxta illud, quod scriptum est: mors uiro requies,\ncui elusit deus uiam suam, et iterum: quare data\nest misero lux et uita his. qui in amaritudine animae-\n\nsunt?\net in euangelio simpliciter dictum legimus:\nmelius ei fuerat. si natus non esset, non quo sit, qui\nnatus non fuerit, sed quo melius sit non esse quam male\nesse; aliud est enim omnino non esse, aliud! cum sit, absque\nulla intermissione cruciari, quomodo mortem quietam uitae\n\n\n\n\n\n\nmiserae praeferimus. unde et Amos diem appellat tenebrarum\ndiem afflictionis et Iacob eo, quod uiierit in labore et angustia.\ndies uitae suae paruos et pessimos uocat et Paulus apostolus\ndicit: ut eriperet nos de praesenti saeculo nequam\net iterum: redimentes tempus, quoniam dies mali sunt.\nHebraei quintum mensem.\nquo capta Hierusalem templumque\nsubuersum est, natiuitatis Hieremiae supputant inextricabilibus\nquibusdam et incredibilibus argumentis. quod si probare potuerint:\nquomodo testimonium Iob ualeant interpretari, nescio;\nnisi forte et illum diem quadam praefiguratione et uaticinio\nfuturorum subuersionis templi autument.\nquodque inprecatur\nsimilitudinem subuersarum ciuitatum, de Sodoma et Gomorra\ndici arbitror. et omne tempus in luctu. ut mane sit clamor\net ululatus meridie. quod autem infert: qui me non interfecit\nin uulua, deum significari putant.\n\\'ut esset mihi:\ninquit \\'conceptus aeternus;\\' quae omnia dicuntur hyperbolice.\ndenique exponit causas, cur mortem praeferat uitae et\nomnino non esse quam male esse, subiungens: quare de\nuulua egressus sum. ut uiderem laborem et dolorem\nut consumerentur confusione dies mei?\nUerbum, quod factum est ad Hieremiam\na domino, quando misit ad eum rex Sedecias-_ Phassur, filium Melchiae, et Sophoniam, filium\nMaasiae. sacerdotem dicens: interroga pro nobis\ndominum, quia Nabuchodonosor, rex Babylonis,proeliatur aduersum nos, si forte faciat dominus\nnobis sicut omnia mirabilia sua et recedat a nobis.\nSupra pontifex Phassur siue Phaschor, qui percussit Hieremiam.\npatrem habuit Emmer, hic autem Phassur filius est Melchiae:\nhoc idcirco, ne quis eundem putet. mittit autem Sedecias rex\nad prophetam nolens uel populum scire uel principes. ut\nocculto per legatos nuntio recognoscat, quam dominus super\nurbe Hierusalem et populo Iudaeorum habeat sententiam.\nquodque infert: quia Nabuchodonosor, rex Babylonis,\nproeliatur aduersum nos, ostendit iam obsessa Hierusalem\nhoc a propheta sciscitari Sedeciam.\net notandum, quod in\nprophetis, maximeque in Hiezecihele et Hieremia, nequaquam\nregum et temporum ordo seruetur, sed praepostere. quod iuxta\nhistoriam postea factum sit, prius referri et. quod prius\ngestum sit, postea; aliud est enim historiam, aliud prophetiam\nscribere, ut in praesenti loco Sedecias, qui cum urbe Hierusalem\ncaptus est, mittens scribitur ad Hieremiam et eo tempore,\nquo obsidebatur Hierusalem. et postea narratur historia\nIoiacim fratris eius, qui ante eum rex fuit, et Ioiachin. id\nest Iechoniae, qui fuit filius Ioiacim, super quibus dicetur in\nconsequentibus.\nEt dixit Hieremias ad eos: sic dicetis Sedeciae:\nhaec dicit it dominus deus Israhel h c I: ecce egoI conuertam uasa belli — siue arma bellica —, quae\nsunt in manibus uestris et quibus pugnatis aduersum\nregem Babylonis et Chaldaeos, qui obsident\nuos in circuitu murorum, et congregabo ea —\nsiue eos- — in medio ciuitatis huius et debellabo\nuos in manu extenta et bracchio forti — siue excelso\n— et in furore et in indignatione et in ira\ngrandi et percutiam habitatores ciuitatis huius;\nhomines et iumenta pestilentia magna morientur.\n\\'Frustra,\\' inquit, \\'repugnare uultis Chaldaeis obsidentibus et\narma bellica praeparatis, quorum in media tantum urbe usum\nhabebitis, ut armati esse uideamini. ceterum illis obsidentibus\nego uos debellabo in manu extenta et bracchio\nforti meoque furore et indignatione percutiam, ut et uos et\nomne, quod spirat, fame et pestilentia in media urbe moriatur.\\'\nquod quidem et factum legimus; absque ulla enim corona\nstrepituque pugnantium urbs tantum obsidione capta est, ut,.\nquos uincerent, non haberent, sed quos tantum caperent; meliores,\nait. fuerunt uulnerati gladio quam occisi\nfame.\nEt post haec. ait dominus, dabo Sedeciam,\nregem Iudae, et seruos eius et populum eius et, qui\nderelicti sunt in ciuitate hac a peste et gladio et\nfame, in manu Nabuchodonosor, regis Babylonis,\net in manu in imicorum eorum et in manu quaerentium\nanimam eorum et percutiet eos in oregladii et non flectetur neque parcet nec miserebitur.\nHoc. quod nos transtulimus:\nin manu Nabuchodonosor,\nregis Babylonis, et in manu inimicorum\neorum, in LXX non habetur et pro eo, quod diximus: non\nflectetur neque parcet nec miserebitur, LXX transtulerunt:\nnon parcam nec miserebor.\nmeliusque est iuxta\nHebraicum, ut crudelis sententia et inflexibilis magis regis\nBabylonii quam domini esse uideatur. primum autem de uniuersa\nurbe prophetatum est; nunc proprie Sedeciae praedicitur\net populo eius, qui residui fuerint post pestem, gladium et\nfamem, quod a Nabuchodonosor, Babylonio rege, capiendus sit\ninterficiendusque cum amicis suis gladio nec ullam eius speret\nmisericordiam, cuius foedus et necessitudinem periurio deseruit.\nEt ad populum hanc dices: haec dicit dominus:\necce ego do coram uobis uiam uitae et\nuiam mortis. qui habitauerit urbe hac, morietur\ngladio et fame et peste; qui autem egressus fuerit\net transfugerit ad Chaldaeos, qui obsident uos,\nuiuet et erit ei anima sua quasi spolium; posui\nenim faciem meam super ciuitatem hanc in malum\net non in bonum, ait dominus; in manu regis Babylonis\ndabitur et exuret eam igni.\nHis, qui a rege\nmissi sunt et ad prophetam uenerant deprecandum. ut interrogaret\npro eis dominum, superiora responderat et, quae\n\n\n\n\n\n\nreferrent regi Sedeciae; nunc hortatur, ut respondeant populo,\ndatque consilium. ut transfugiant ad Chaldaeos contra regiam\nuoluntatem; quod periculosum fuisse prophetae nullus ignorat.\nunde et mortem sibi inprecatur et dicit:\nmaledicta dies,\nin qua natus sum, et: quare de uulua egressus sum,\nut uiderem laborem et dolorem?, non quo leue sit\nnecdum captis dare consilium se ultro tradere captiuitati,\nquasi si passuris naufragium imperetur. ut ante naufragium\net dissipatam nauem remos tabulasque corripiant et se undis\ntradant, sed quo tolerabilius sit utcumque captos uiuere\nquam gladio, fame et peste consumi. sunt.\nqui hunc locum\nsecundum tropologiam sic edisserant melius esse saecularibus\nse tradere disciplinis, et maxime philosophiae, quam in illa\npermanere ecclesia, in qua famis sit sermonis dei et cunctus\npopulus hereticorum gladio doctrinaeque paenuria et heretica\npeste moriatur.\nEt domui regis Iuda: audite uerbum\ndomini,. domus Dauid! haec dicit dominus: indico\nmane iudicium et eruite ui oppressum de\nmanu calumniantis, ue forte egrediatur — siue ut\nnon egrediatur — quasi ignis indignatio mea et\nsuccendatur et non sit, qui extinguat; quodque sequitur:\npropter malitiam studiorum uestrorum, in\nLXX non habetur.\nQuia supra dixerat: et ad populum hunc\n\n\n\n\n\n\ndices: haec dicit dominus, consequenter nunc infert: et\ndomui regis Iuda, ut subaudiatur: \\'dices: haec dicit dominus\\';\nάπὸ ϰοινοῡ enim et superiora et inferiora iunguntur. ut\nsit sensus: et ad populum hunc dices: haec dicit dominus,\n(et domui regis Iuda dices: haec dicit dominus\\'〉.\nproprie autem sermo fit ad domum regiam, ob cuius maxime\nculpam ciuitas obsidetur. ut emendet errorem paenitudine\net clementiam domini consequatur.\n\\'iudicate,\\' inquit. \\'mane\niudicium\\' — non in tenebris iniquitatis. sed in luce iustitiae\n— \\'et eruite ui oppressum de manu calumniatoris.\nut non accipiatis personam in iudicio, sed diuitibus\npauperes opprimentibus magis apud uos dei imperium\nualeat quam potentia persequentis! et si\\', inquit, \\'hoc feceritis,\nnequaquam succendetur in uobis ignis furoris mei nec inueniet\nmateriam, quam consumat.\\' incredibilisque in hoc loco dei\nclementia demonstratur, ut, de quibus supra dixerat: posui\nenim faciem meam super ciuitatem hanc in malum\net non in bonum: in manu regis Babylonis tradetur\net exuret eam ignis, iam domini ingruente sententia eos\nprouocet ad salutem, non quo ignoret urbem Hierusalem esse\ncapiendam, sed quo liberum homini seruetur arbitrium, ut\n\n\n\n\n\n\nnon ignorantia futuri, sed uoluntate propria perire uideantur:\nquomodo et saluator sciebat populum negaturum et se esse\ncrucifigendum, quippe qui hoc apostolis saepe praedixerat, et\nnihilominus commonebat nolens eos corrigere ad paenitentiam,\nut, quicquid postea sustinuerunt, suo uitio eis acciderit. non\nduritia comminantis.\nEcce ego ad te, habitatricem uallis solidae\natque campestris, ait dominus, qui dicitis: quis.\npercutiet — siue terrebit — nos et quis ingredietur\ndomos nostras? et uisitabo super nos; quodque\nsequitur: iuxta fructum studiorum uestrorum\ndicit dominus, in LXX non habetur. et succendam.\ninquit, ignem in saltu eius et deuorabit omnia in\ncircuitu eius.\nPro \\'habitatrice uallis solidae atque campestris\\'\nLXX transtulerunt: ecce ego ad te, qui habitas in\nualle Sor campestri, pro quo Symmachus \\'petram\\', Theodotio\n\\'obsessam\\' interpretati sunt. Aquilae prima editio \\'solidam\\',\nsecunda \\'Tyrum\\'; \\'Sor\\' enim siue \\'Sur\\' lingua Hebraea\net \\'Tyrum\\' et silicem et \\'coartatam\\' sonat.\nloquitur autem\ncontra Hierusalem, quae obsidione uallata est siue in similitudinem\nTyri quasi mari grandi ita Babylonio exercitu cingitur\net euadere non potest aut certe, quae se instar petrae\ndurissimae inexpugnabilem putat atque robustam pro soliditate\nmurorum et magnitudine et dicit: \\'quis terrere nos poterit\net quis ingredietur domos nostras?\\', cum e contrario\n\n\n\n\n\n\nloquatur deus: ego uisitabo uos. meum euadere oculum\nnon poteritis.\nnisitabo autem uos in perniciem et reddam uobis\nfructum malitiae uestrae et ego succendam ignem in saltu\nuestro, non Babylonius, ut putatis, non rex Chaldaeorum. sed\nmea haec omnia ira perficiet). \\'saltum\\' autem uocat Hierusalem\net omnem circa regionem, quae frugiferas arbores bonorum\noperum non habet, quod sit incendio praeparatus. pulchreque\n\\'uallem\\' appellat \\'campestrem\\', quod peruia sit hostibus, et non\n\\'montem excelsum\\', qui difficulter ascendi potest, iuxta quod\net in Isaia dicitur: uisio uallis Sion.\nquicquid ad domum\nregiam et ad urbem metropolim prophetatur, referamus ad\necclesiasticum ordinem et principes ecclesiarum, eos dumtaxat,\nqui se superbiae et diuitiis lasciuiaeque tradiderint. nec statim\nquia domus regia est, ab interitu liberabitur, quomodo et,\nqui de stirpe fuere Dauid, pauci admodum sunt inuenti. qui\nplacuerint domino, ut ipse Dauid. Ezechias et losias, magnaque\npars principum et stirpis regiae in uniuersum populum iram\ndomini prouocauit.\nHaec dicit dominus: descende in domum\nregis Iuda et loqueris ibi uerbum hoc et dices :\naudi uerbum domini, rex Iuda, qui sedes super\nsolium Dauid, tu et serui tui et populus tuus, qui\ningredimini per portas istas! haec dicit dominus:\nfacite indicium et iustitiam et liberate ui oppressum\nde manu calumniatorum et aduenam et pupillum\net uiduam nolite contristare neque opprimatis\ninique — siue impie — et sanguinem inno-\n\n\n\n\n\n\ncentem ae effundatis in loco isto!\nsi enim facientes\nfeceritis uerbum istud, ingredientur per portas\ndomus huius reges sedentes de genere Dauid super\nthronum eius et ascendentes currus et equos, ipsi\net serui et populus eorum. quodsi non audieritis\nuerba haec. per memet ipsum iuraui. dicit dominus.\nquia in solitudinem erit domus haec. Haec uisio.\nimmo hic sermo domini. uel ante iit ad prophetam. quam\nSedecias ad eum nuntios mitteret, uel certe postquam nuntiis\npraecepit, quid regi referre deberent, praecipitur Hieremiae, ut\nnequaquam per nuntios loquatur ad regem, sed ipse uadat ad\npalatium et ibi loquatur ei.\nsimulque animaduertamus diuinam\nsapientiam, quod per nuntios iubet tristia nuntiari mixtis et\nprosperis, si agere uoluerit rex paenitentiam. hic uero, quia\nipsi imperatur, ut pergat, non tristia nuntiat et captiuitatem\n- iam iamque uenturam, sed monet, quid facere debeat, ut uitet\ninpendentem sententiam dei. regum autem proprium est facere\niudicium atque iustitiam et liberare de manu calumniatorum\nui oppressos et peregrino pupilloque et uiduae, qui facilius\nopprimuntur a potentibus. praebere auxilium.\net ut curam eis\npraeceptorum dei maiorem iniceret, intulit: \\'nolite contristare,\nut non solum eripiatis, sed ne patiamini quidem per\nuestram coniuentiam ab aliis contristari, et sanguinem\ninnocentem non effundatis in loco isto!\\' homicidas\nenim et sacrilegos et uenenarios punire non est effusio\n\n\n\n\n\n\nsanguinis, sed legum ministerium.\n\\'si,\\' inquit, haec feceritis, o\nreges Iuda, tenebitis pristinam potestatem et cum ambitione\ningrediemini portas Hierusalem; sin autem facere nolueritis, o\ndomus regia, non tam domini erit crudelitatis quam tuae\nuoluntatis, ut omnis ciuitas redigatur in solitudinem .\nquicquid\nregiae domui dictum est. intellegant episcopi sociique eorum,\npresbyteri atque diaconi, et omnis ordo ecclesiasticus, quod, si\nfecerint, quae praecepta sunt, et inter cetera innocentem sanguinem\nnon fuderint scandalizantes minimos quosque et percutientes\nconscientias singulorum, optineant traditam sibi a\ndomino dignitatem: sin autem facere noluerint atque contemserint,\nipsi redigant ecclesiam in solitudinem.\ningrediuntur\nautem de genere Dauid per portas Hierusalem et sedent super\nthronum eius, qui interpretatur fortis manu\\', et ascendunt\ncurrus et equos, quando refrenant et suas et populi perturbationes\net conposito in ecclesia ingrediuntur gradu et multarum\nuirtutum choro sibique ex omni parte concinentium. et\nut hoc uerum esse credamus, iurat per se, qui iuxta apostolum\nmaiorem alium. per quem iurare possit, non habet\nQuia haec dici dominus super domum —\nsiue ad domum — regis Iuda: Galaad tu mihi,\ncaput — siue principium — Libani, si non posuero\nte in solitudinem, urbes inhabitabiles. et\n\n\n\n\n\n\nsanctificabo super te interficientem uirum et\narma eius et succident electas cedros tuas et\npraecipitabunt — siue mittent — in ignem. et pertransibunt\ngentes multae per ciuitatem hanc et\ndicet unusqusque proximo suo: quare fecit dominus\nsic ciuitati huic magnae? et respondebunt ebu ut:\neo. quod reliquerint pactum domini dei sui et adorauerint\ndeos alienos et seruierint e.is.\nGalaad, quam\npossedit dimidia tribus Manasse. trans Iordanen scriptura\ncommemorat: in quo monte Laban fugientem consecutus est\nlacob et mons iuxta Genesin nomen accepit ο̄ωρός, id est\ntumulus testimonii>. eo, quod ibi Iacob Labanque iurauerint\nin aceruum lapidibus congregatis.\nest autem caput sine principium\nLibani. montis excelsi. qui uniuersus cedris consitus\nest iuxta illud Dauid canentis: et commonebit dominus\ncedros Libani et alibi: uidi impium exaltatum et\neleuatum sicut cedros Libani; et in Zacharia legimus:\naperi, Libane, portae tuas et comedat ignis cedros\ntuas! igitur praesenti loco.\nquia ad domum regiam loquebatur,\nper μεταϕορὰν loquitur ad templum siue ad domum stirpis\nIuda, quod ipsa sit in excelso siue quod de templo atque\nsacrario omnium peccatorum remedia poscebantur; unde et\n\n\n\n\n\n\n\n\n\n\nhic idem propheta commemorat: numquid resina non est\nin Galaad aut medicus non est ibi? quare non\nascendit curatio filiae populi mei?\ncomminatur igitur\nregiae domui et urbi Hierusalem et templo, quod uocat caput\nLibani. quod redigendum sit in solitudinem cum uniuersis\nurbibus suis non potentia regis Babylonii. sed domini iussione,\nqui dicit: sanctificabo super te interficientem.\n\\'sanctus\\' autem uocaturNabuchodonosor et omnis eius exercitus,\nquia exsequitur sententiam dei.\n\\'et succident\\'. inquit, (electas\ncedros tuas\\' — potentes quosque et principes ciuitatis\n— \\'et mittent in ignem, ut omnia deuorans flamma\nconsumat. cumque deleta fuerint uniuersa, transibunt gentes\nmultae per ciuitatem et templum, quod eis prius ingredi\nnon licebat. et unusquisque loquetur proximo suo, quare\nfecerit dominus ciuitati inclytae et magnae tam subitam et\ntam grandem euersionem. respondebuntque\\', inquit, \\'qui\ninterrogati fuerint, et exponent causas ruinarum dicentes:\nquia reliquerunt pactum domini dei sui et pro deo\nidola uenerati sunt\\'.\naudiat hoc et nostrae urbis domus regia\net principes eius et cedri, quae eleuant usque ad nubes uerticem\nsuum et per superbiam loquuntur: <quis nos non uidebit ?\\',\nquod cito flamma domini consumantur, si noluerint illius praeceptis\nadquiescere. alia autem est sanctificatio interfectoris\net armorum eius, alia sacerdotum et eorum. qui ministrant\ndomino.\nNolite flere mortuum neque lugeatis\nsuper eum.\\' fletu plangite eum, qui egreditur, quia\nnon reuertetur ultra nec uidebit terram natiuitatis\nsuae! quia haec dicit dominus ad Sellum\nfilium Iosiae, regem Iuda, qui regnauit pro Iosia\npatre suo, qui egressus est de loco isto: non reuertetur\nhuc amplius, sed in loco, ad quem transtuli\neum, ibi morietur et terram istam non uidebit\nam p lius. Iosias. rex iustus, tres filios habuit.\nIoachaz et\nIoiacim et Sedeciam, quorum primum rex Aegypti Pharao\nNechao captinum duxit in Aegyptum ibique mortuus est et\nconstituit pro eo regem fratrem eius Eliacim (uertitque nomen\neius Ioiacim). quo mortuo regnauit filius eius Iechonias,\nqui a Nabuchodonosor, rege Babylonio, cum matre et principiis\nductus est in captiuitatem, pro quo patruus eius regnauit\nSedecias, qui capta Hierusalem ductus est in Babylonem.\nquaeritur itaque, qui sit iste, qui fleri non debeat ducendusque\nsit in captiuitatem et ultra non reuersurus, cum tres\ncapti sint atque transducti. Hebraei putant hoc omnibus conuenire,\nid est et Ioachaz et lechoniae et Sedeciae, appellarique\nomnes filios Iosiae \\'Sellem\\' siue \\'Sellum\\', quod interpretatur\n\\'consummatio\\' uel \\'conpletio\\' eo, quod regnum Iuda in ipsis\nfinitum sit. mihi autem proprie hoc dici uidetur de Sedecia,\n\n\n\n\n\n\n\n\nde quo et praesentis et praeteriti capituli prophetia est. in\nquo uere regnum Iuda finitum est. sub quo et urbs capta est\nductusque in Babylonem ibi mortuus scribitur. iste est \\'Sellum,\\'\nid est \\'consummatio\\' atque \\'conpletio\\'. filius Iosiae, rex Iuda,\nqui regnauit pro Iosia patre suo.\nlechonias autem non\nfuit filius. sed nepos Iosiae, filius Ioiacim, ut a principio uisionis,\nquando misit ad Hieremiam rex Sedecias Phassur.\nfilium Melchiae. et Sophoniam. filium Maasiae, sacerdotem,\nusque ad istud capitulum omnia ad regem et de rege\nSedecia dici intellegamus.\nUae, qui aedificat domum suam in iniustitia\net cenacula sua non in iudicio, amicum\nsuum opprimit frustra et mercedem eius non reddit\nt ei; qui dicit: aedi ficabo mihi domum latam\net cenacula spatiosa, qui aperit sibi fenestras\net facit laquearia cedrina pingitque sinopide! numquid regnabis, quoniam confers te cedro.\npater tuus nonne comedit et bibit et fecit iudicium\net iustitiam tunc, cum bene erat ei? iudicauit\ncausam pauperis et egeni in bonum suum; n numquid\nnon ideo, quia cognouit me?, dicit dominus.\ntui uero oculi et cor ad auaritiam et ad sanguinem\ninnocentem fundendum et ad calumniam et ad\ncursum mali operis.\nLXX: 0 qui aedi ficas domum\n\n\n\n\n\n\ntuam non cum iustitia et cenacula tua non indicio.\napud eum pro:rimus operatur gratis et mercedem\nei non reddet. aedificasti tibi domum paruulam,\ncenacula perflatilia, distincta. fenestris\net contignata cedro et lita sinopide.\nnumquid\nregnabis, quia tu contendis contra Acha v, patrem\ntuum? non comedent et non bibent; melius erat\ntibi facere indicium et iustitiam bonum. non cognouerunt,\nnon iudicauerunt indicium humili que\niudicium pauperis. nonne hoc est ignorare te\nme?. dicit dominus. ecce non sunt oculi tui recti\nnec cor tuam bonum, sed ad auaritiam tuam et, ut\nsanguinem innocentem effundas. et adiniquitatem\net homicidium, ut facias ea.\nUtramque editionem ex\nintegro posui. ut et Hebraica ueritas et difficultas uulgatae\neditionis facilius cognoscatur. est autem sermo contra Ioiacim.\nfilium Iosiae, regem ludae. de quo supra diximus, quem constituit\nNechao Pharao, rex Aegypti, pro Ioachaz, fratre suo.\nquem uinctum duxit in Aegyptum. legimus autem et tam\nKegum quam Paralipomenon narrat historia undecim annis\nregnasse in Hierusalem Ioiacim, filium losiae. et regnasse crudeliter\net exstitisse impium et postea mortuum; nec tamen\neius sepultura narratur banc habente scriptura sancta consuetudinem,\nut omnes reges et mortuos referat et sepultos. hunc\n\n\n\n\n\n\nautem proprie narrat mortuum et non sepultum, de quo dicemus\nin posterioribus.\nplaugit itaque supra dictum regem, quod\nconfidat in iniustitia et putet esse perpetuam regiam dignitatem\nfaciatque sibi cenacula et amicos opprimat operantibusque\nnon reddat mercedem suam et aeternam palatii sui aedificationem\narbitretur.\n\\'numquid.\\' ait sermo diuinus. regnare\npoteris in perpetuum. quoniam conferre te cupis cedro excelsae,\npatri tuo Iosiae uidelicet, regi iusto? pater,\\' inquit,\n*tuus et comedit et bibit et fruitus est opibus regiis; nec\ntamen in eo offendit deum. quod habuit diuitias, sed in\neo placuit. quod fecit iudicium atque iustitiam, et idcirco\ntam in praesenti saeculo quam in futuro bene ei fuit et erit.\niudicauit,\\' inquit, \\'causam pauperis et egeni et in\neorum refrigerium. quos audiuit, et proprie in bonum suum.\nhaec autem omnia euenerunt ei prospera, quia me cognouit,\ndicit dominus. tui uero, o loiacim. oculi declinant\nad auaritiam et, ut innocentem sanguinem fundas.\nad calumniam et ad cursum mali operis! iuxta LXX uero\nquem sensum habeant, intellegere non possum: cum enim\ncetera sibi aliqua ei parte consentiant, illud. quod infertur:\nnumquid regnabis. quoniam tu contendis in\nAchaz patre tuo?, pro quo in Hebraeo scriptum est\n\\'araz\\'. et hic sermo \\'cedrum\\' significet. manifestum est. quod\nnullum sensum habeat, illudque, quod sequitur: non comedent\net non bibent et cetera. quae ita inter se dissipata\n\n\n\n\n\n\nsunt atque confusa. ut absque ueritate Hebraicae lectionis\nnullam intellegentiam habeant.\npossumus antem hunc locum\niuxta άναγωγήν contra hereticos accipere. qui aedificant sibi\ndomum non magnam et ecclesiae ubertate latissimam. sed\nparuulam. aedificant autem non cum iustitia atque iudicio\naliena diripere cupientes: unde dicitur: aedificasti tibi\ndomum paruulam, cenacula perflatilia, quae circumferuntur\nomni uento doctrinae, et distincta fenestris;\nnon enim habent perpetuum aedificium nec solidam firmitatem.\net contignata, inquit, cedro: uidentur quidem\ncontignationem habere pulcherrimam, sed ad imbres et perse-cutionum\ntempestatem cito putrescunt et corruunt. litaque\nsinopide: et ipsi enim passionem domini et sanguinem\npollicentur, sed in perpetuum non regnant, quia contendunt et\nad iracundiam prouocant \\'araz\\'. id est \\'cedrum\\', patrem suum.\nomnis enim hereticus nascitur in ecclesia, sed de ecclesia\nproicitur et contendit et pugnat contra parentem.\nquodque\ninfert: non comedent et non bibent, subauditur \\'corpus\net sanguinem saluatoris\\'; ceteraque his similia. erroremque\nomnem dicit inde descendere, quod ignorauerint deum nec\nhabeant rectos oculos, sed cor eorum pronum sit ad auaritiam.\nut aliena diripiant et deceptorum sanguinem fundant;\nhoc est enim facere homicidium. obscura latius disserenda sunt.\nPropterea haec dicit dominus ad Ioiacim, filium Iosiae, regem Iudae: non plangent eum : uae\nfrater et uae soror! non concrepabunt ei: uae\ndomine e t uae inclyte! sed sepultura asiui sepelietur\nputrefactus et proiectus extra portas Hierusalem\n. Hoc, quod nos de Hebraico posuimus: non plangent\neum: uae frater et uae soror, in LXX non habetur.\nproprieque dicitur contra Ioiacim, regem Iuda, et aperitur\naenigma, quod prius uidebatur occultum. et inter tres fratres\nambiguum soluitur. ut non sit sermo de Ioachaz neque de 10\nSedecia, sed proprie de Ioiacim. quem interfectum a latrunculis\nChaldaeorum. Syriae, Ammanitarum et Moabitarum Hebraea\nnarrat historia; unde et in Malachim mortuus scribitur\net sepultus tacetur. in libro Dierum legimus uinctum catenis\net ductum in Babylonem nec ultra quid refertur de eo. 15\npulchreque \\'sepultura asini\\' dicit eum sepeliendum, ut aliis\nuerbis significet insepultum, hoc est a bestiis auibusque lacerandum.\nhaec est enim asini sepultura.\nAscende Libanum et clama et in Basan da\nuocem tuam et clama ad transeuntes, quia contriti 20\nsunt omnes amatores tui! locutus sum ad te, in\nabundantia tua dixisti: non audiam ! haec est uia\nt ua ab ad ulescentia. quia non audisti uocem meam.\n\nomne.., pastores — siue amatores — tuos pascet\nuentus et amatores — siue amici — tui in captiuitatem\nibunt; et tunc confunderis et erubesces ab\nomni malitia tua. quae sedes in Libano ei nidificas\nin cedris, quomodo congemuisti. cum uenissent\ntibi dolores quasi dolores parturientis!\nPer\nμεταϕοράν Libani et Basan. regionum et montium trans Iordanen.\nad Hierusalem sermo dirigitur. quod frustra in Aegypto\nsit confisa, siue ad ipsum Ioiacim. qui eo tempore regnabat\nin Hierusalem et ab Aegyptiis rex fuerat constitutus, quod\nfrustra Aegyptiorum speret auxilium et quod ipsi quoque a\nBabylonio rege superandi sint et ducendi in captiuitatem.\nquodque\nait: locutus sum ad te\\' — hoc est ipse deus per prophetas\n- siue: \\'locuti sunt ad te\\' — ut subandiatur \\'prophetae\nmei\\' - et tu in abundantia tua dixisti: non audiam.)\narguit eam superbiae et, quod diuitiarum magnitudine abusa\nsit in contemtum dei, et narrat, quod non solum hoc tempore,\nsed et ab initio, quando educta sit de Aegypto, non audierit\nuocem dei: unde et omnes pastores eius et principes huc\nillucque dispersi sint et captiuitati Babyloniae colla summiserint\nquodque infert:\nquae sedes in Libano et nidificas in\ncedris, adrogantiam suggillat. quae de omnium rerum creuerat\nabundantia, et quod instar mulieris puerperae repentinus\nei dolor et subita ueniat captiuitas. quod autem nos diximus:\nclama ad transeuntes\net in Hebraico scriptum est \\'meabarim\\'.\nLXX Theodotioque uerterunt \\'trans mare\\', Symmachus\n\n\n\n\n\n\n\\'de contra\\', ut significent. quod uox prophetae de Hierusalem\nusque ad montem Libanum et Basan debeat peruenire.\n[Uiuo ego, dicit dominus: quia, si fuerit Iechonias,\nfilius Ioiacim, regis Iuda. anulus in manu\ndextera mea, inde auellam eum — siue te — et dabo\n\nte in manu quaerentium animam tuam et in manu,\nquorum tu formidas faciem, et in manu Nabuchodonosor,\nregis Babylonis, — quod in LXX non habetur —\net in manu Chaldaeorum. et mittam te — siue proiciam\nte — et matrem tuam, quae genuit te, in terram\nalienam, in qua nati non estis, ibique moriemini; in\nterram m autem, ad quam ipsi leuant ant animam suam, ut\nreuertantur, illuc non reuertentur.\nSupra dixerat: \\'domui\nregis Iuda haec loqueris\\' et deinde: descende in\ndomum regis Iuda et iterum: haec dicit dominus\nsuper domum regis Iuda et praepostero ordine, postquam\nlocutus est de Sedecia, qui ultimus regum fuit in Hierusalem,\nreuertitur ad Ioiacim, fratrem eius, qui ante eum\nregnauit. qua uaticinatione conpleta nunc loquitur ad filium\nIoiacim. nepotem Iosiae, regem Hierusalem, Iechoniam. qui et\nalio nomine appellatur Ioiachin, qui captus a Nabuchodonosor\ncum matre sua principibusque et artificibus et multis nobilibus\nductus est in Chaldaeam ibique mortuus.\nhoc igitur dicitur:\n\n\n\n\n\n\n(si. quomodo anulus non recedit de manu portantis et de digito\ndifficulter elabitur. sit in manu mea Iechonias, tamen auellam\neum et tradam regi Babylonio ibique cum matre et omnibus\nsociis suis morietur et ultra terram Indaeam. quam desiderat.\nnon uidebit\\'. miserabilis Grunnius.\nqui ad calumniandos sanctos\nuiros aperuit os suum linguamque suam docuit mendacium,\nSexti Pythagorei, hominis gentilissimi. unum librum interpretatus\nest in Latinum diuisitque eum in duo uolumina et sub\nnomine sancti martyris Xysti, Romanae urbis episcopi. ausus\nest edere. in quibus nulla Christi, nulla spiritus sancti. nulla\ndei patris, nulla patriarcharum et prophetarum et apostolorum\nfit mentio, et hunc librum solita temeritate et insania \\'Anulum\\'\nnominauit. qui per multas prouincias legitur. et maxime ab\nhis, qui ὰπάϑειαν et inpeccantiam praedicant.\nquomodo igitur\ndominus Iechoniam instar anuli de manu sua et digito proiecturum\nse comminatur. ita lectorem obsecro. ut nefarium librum\nabiciat legatque. si noluerit, ut ceteros philosophorum libros,\nnon ut uolumen ecclesiasticum.\nsoleo in commentariis et explanationibus.\nquorum mos est diuersas interpretum sententias\nponere. huiuscemodi miscere sermonem: \\'quidam hoc dicunt,\nalii hoc autumant, nonnulli sic sentiunt! quod et ipse\n\n\n\n\n\n\nmiserabilis Grunnius et post multos annos discipulus Iouiniani et\nillius calumniati sunt et calumniantur me sub alienis nominibus\nproprias sententias ponere, quod ego causa beniuolentiae facio,\nne aliquem certo nomine uidear lacerare.\nquia igitur benignitas\nuersa est in calumniam, nunc dico et illi, qui mortuus est. et\nisti, qui uiuit et heresin illius instaurare conatur, magistrum\neorum Origenem hunc locum referre ad Christum, quod de manu\ndei patris instar anuli auulsus sit et missus in terram captiuitatis,\nin uallem lacrimarum. crucique traditus, matrem quoque\neius — hau dubium quin synagogam — captam atque proiectam.\net non pertimescit ista commemorans hoc. quod sequitur: terra,\nterra. terra, audi uerbum domini! haec dicit dominus:\nscribe uirum istum abominatum siue sterilem.\net reliqua intellegere de domino maiestatis. scribit autem hoc,\nne discipuli eius negare audeant, in quinto Stromatum Iibro.\nNumquid uas fictile atque contritum uir\niste Chonias? numquid uas absque omni uoluptate —-\nsiue utilitate-? quare abiecti sunt ipse et semen eius\net protecti in terram, quam ignorabant? Pro eo. quod\nnos diximus: numquid uas fictile atque contritum,\nSymmachus transtulit: numquid purgamentum siue\n\n\n\n\n\n\nquiliae uiles atque proiectae?, pro quo in LXX nihil\nhabetur, sed hoc tantum interpretati sunt: inhonoratus est\nIechonias quasi uas, in quo nulla est utilitas.\net cum\nhoc de Iechonia dicatur. filio Ioiacim. audet quispiam ad typum\nreferre Christi et ex eo, quod apostolus dicat dominum saluatorem\nimaginem esse dei inuisibilis, primogenitum omnis creaturae.\nid est sapientiam, uerbum, ueritatem, uitam atque\niustitiam, eum appellari anulum. qui proiciatur uel auellatur\nde manu domini et regi tradatur Nabuchodonosor?\nabiecti\nsunt, inquit, ipse et semen eius et proiecti in terram.\nquam ignorabant, quod de Iechonia factum nemo dubitat.\n\\'Iechonias\\' interpretatur \\'domini praeparatio\\'. cui in praesenti\nloco prima syllaba, id est domini nomen, aufertur et dicitur\n\\'Chonias\\', ut subaudiatur \\'perditioni et interitu praeparatus\\'.\nTerra. terra, terra. audi sermonem domini!\nhaec dicit dominus: scribe utrum istum sterilem,\nutrum, qui in diebus suis non prosperabitur; nec\nenim erit de semine eius uir, qui sedeat super solium\nDauid et potestatem habeat ultra in Iuda.\nSi uoluero\nper loca notare singula, quanta LXX uel praetermiserint uel\nmutauerint, longum fiet, praesertim cum possit diligens lector\nex utraque editione considerare, quid mutatum, quid additum,\nquid subtractum sit. pro \\'sterili\\' in Hebraeo scriptum est \\'ariri\\',\nquod Aquilae prima editio \\'sterilem\\'. secunda ὰναύξητον,id est\n\n\n\n\n\n\n\\'non crescentem\\', Symmachus \\'uacuum\\', LXX et Theodotio\n\\'abominabilem\\' et \\'abdicatum\\' interpretati sunt.\net oritur\nquaestio, quomodo possit stare prophetia de stirpe eius nullum\nesse generatum, qui sederit super thronum Dauid nec princeps\nfuerit ultra in Iuda, cum dominus atque saluator de huius\nnatus sit semine, super cuius ortu loquitur Gabrihel ad Mariam:\necce concipies in utero et paries filium et uocabis\nnomen eius Iesum. ipse erit magnus et filius altissimi\nuocabitur et dabit ei dominus deus sedem\nDauid patris sui et regnabit super domum Iacob\nin aeternum et regni eius non erit finis.\npossumus\nergo hoc dicere, quoniam illud, quod deest in LXX, uidelicet\nin diebus eius non prosperabitur siue non crescet.\nignorantibus fecerit quaestionem. LXX enim transtulerunt:\nscribe uirum istum abdicatum hominem, quia non\ncrescet de semine eius uir, qui sedeat super thronum\nDauid, princeps ultra in Iuda, quod in Hebraico\nbis positum est; quod putantes, qui ab initio scripserunt, in\nGraecis libris additum subtraxerunt.\nrespondeamus igitur.\nquod in diebus lecboniae non successerit ei uir, qui sederit\nsuper thronum eius, sed multo post tempore de semine eius\nnatus sit, qui solium eius optinuerit. potest autem et sic solui:\nnon sedebit quidem super thronum Dauid uir et homo, sed\nsedebit deus regnumque eius non erit terrenum et breue, ut\nfuit Dauid, sed perpetuum atque caeleste dicente scriptura:\nregnabit super domum Iacob in aeternum et regni\n\n\n\n\n\n\neius non erit finis. natus est ergo de Ioiacim Iechonias.\nde Iechonia Salathiel, de Salathiel Zorobabel et per ordinem\nuenitur ad Christum. sed in diebus Ioiachin non successit ei\nrex filius, quomodo patri ipse successerat, sed fuit in captiuitate\net Salathiel et Zorobabel et usque ad Christum nullus\nregiam optinuit potestatem. hoc autem idcirco, quia in Hebraico\nscriptum est: in diebus eius et in tempore ipso. quo ille\nfuit, non erit uir, qui sedeat super solium Dauid.\nomnes enim fuere captiui et de stirpe Dauid nullus deinceps\nin terra Iudaea tenuit principatum.\nunde et Iosephus refert\nde sacerdotali genere ac tribu Leui fuisse principes, quibus\nsuccesserit Herodes. Antipatri proselyti filius, et postea sub\nUespasiano regnum huius generis, immo imaginem imperii.\npenitus fuisse deletam.\nUae pastoribus, qui disperdunt et lacerant\ngregem pascuae meae — sine o pastores, qui disperditis\net dissipatis oues pascuae meae —, dicit dominus.\nideo haec dicit dominus deus Israhel ad pastores,\nqui pascunt populum meum: uos dispersistis\ngregem meum, eiecistis eos et non uisitastis; ecce\nego uisitabo super uos malitiam studiorum uestrorum.\nait dominus.\net ego congregabo retiquias gregismei de omnibus terris, ad quas eiecero eos illuc, et\nconuertam eos ad rura sua — siue restituam illos\nad pascua sua — et crescent et multiplicabuntur.et\nsuscitabo super eos pastores et pastores eos: non\nformidabunt ultra et non pauebunt et nullus quaeretur\nex numero, dicit dominus.\nAd pastores sine de\npastoribus propheticus sermo est et. quia de Iechonia, paenultimo\nrege Iudaeae, qui fuit de stirpe Dauid, legimus scriptum:\nterra. terra. terra. audi sermones domini! scribe\nuirum istum abdicatum — siue sterilem — et non\nerit de semine eius uir. qui sedeat super solium\nDauid. omnisque spes regni Iudaici fuerat amputata, transit\nad principes ecclesiae et synagoga cum suis pastoribus derelicta\natque damnata ad apostolos sermo fit. de quibus dicitur:\net suscitabo super eos pastores et pascent eos;\nnon formidabunt ultra et non pauebunt et nullus\nquaeretur ex numero.\ndicit dominus. apostoli enim\nconfidenter et absque ullo timore pascent ecclesiasticum gregem\net reliquiae populi Israbel saluabuntur de omnibus terris et\nconuertentur ad rura sine ad pascua sua et crescent et multiplicabuntur.\nsuper malos autem pastores, scribas et Pharisaeos,\nuisitabit dominus propter malitiam studiorum ipsorum.\npossumus\nhoc iuxta tropologiam et de ecclesiae principibus intellegere,\nqui tamen non digne regunt oues domini. quod illis\n\n\n\n\n\n\nabiectis atque damnatis saluetur populus aliis traditus, qui\ndigni exstiterint. et reliquiae saluae fiant. perdunt oues pastores,\nqui docent heresim: lacerant et dissipant, qui schismata\nfaciunt; eiciunt eas, qui contra iustitiam de ecclesia separant:\nnon uisitaut, qui paenitentibus contrahunt manum. quorum\nomnium miserebitur dominus reddens eis pristina pascua et\nmalos pastores auferens.\nEcce dies ueniunt, dicit dominus, et suscitabo\nDauid germen iustum — siue orientem iustum — et\nregnabit rex et sapiens erit — siue intelleget — et\nfaciet indicium et iustitiam in terra. in diebus illis\nsaluabitur Iudas et Israhel habitabit confidenter\net hoc est nomen, quo uocabunt eum — siue uocabit\neum -: dominus iustus noster siue iustitia nostra,\nquod Hebraice dicitur \\'sadecenu\\'. Hoc.\nquod in LXX male\nadditum est: in prophetis, penitus amputandum; aliud enim\ncapitulum sequitur, quod ab eis praetermissum est, quo finito\ntitulus est: ad prophetas siue contra prophetas. de quo in\nsuo dicemus loco. abiectis ergo pastoribus synagogae.\nscribis\nuidelicet et Pharisaeis. et saluatis reliquiis ex Israhel apostolisque\neuangelii in locum priorum principum constitutis\n\n\n\n\n\n\n\n\n\n\ninducitur pastor pastorum et princeps principum et rex regum\net dominus dominantium. Christus uidelicet saluator noster.\nqui proprie est \\'germen iustum\\' siue \\'oriens iustus\\', de quo\nlegimus: orietur in diebus eius iustitia et in alio\nloco: ecce uir, oriens nomen eius et subter eum orietur\net aedificabit templum domino, ut, quomodo in Isaia (Emmanuhel\\'\nappellatur, hoc est \\'nobiscum deus\\', sic in Hieremia\nnomen accipiat \\'iustitia nostra\\'; unde et apostolus loquitur:\nqui factus est sapientia nobis a deo et iustitia et\nsanctificatio et redemtio. cui contrarius Antichristus\net habitator eius diabolus in Zacharia \\'stultus pastor\\' dicitur.\net faciet, inquit. iudicium et iustitiam in terra; non\nenim pater iudicat quemquam, sed omne iudicium\ndedit filio. in diebus illis et duae et decem tribus, ludas\net Israhel, pariter saluabuntur et de duabus uirgis iuxta\nHiezechiel una uirga fiet nomenque eius, si iuxta LXX uocauerit\neum dominus, appellabitur Iosedec, id est dominus\niustus; si secundum Hebraicum, qui dixerunt: nomen eius\nuocabunt, dicetur: dominus iustitia nostra; hoc enim\nsignificat adonai sadecenu, pro quo Symmachus uertit: domine.\niustifica nos!\nPropter hoc ecce dies ueniant, dicit dominus,\net non dicent ultra: uiuit dominus, qui eduxit filios\nIsrahel de terra Aegypti, sed: uiuit dominus, qui\neduxit et adduxit semen domus Israhel de terra aquilonis\net de cunctis terris. ad quas eieceram eos illuc,\net habitabunt in terra sua. Hoc omne capitulum in LXX\nnon habetur; cuius hic sensus est, quod nequaquam per\nMosen populus dei de Aegypto liberetur, sed per Iesum\nChristum de omni orbe terrarum, in quem dispersus fuerat.\nquod ex parte et nunc completur in mundo et ex toto complebitur,\nquando de oriente et occidente, septentrione et meridie\nuenient et discumbent cum Abraham, Isaac et Iacob, ut.\npostquam subintrauerit plenitudo gentium. tunc omnis Israhel\nsaluus fiat.\nAd prophetas siue in prophetis uel contra\nprophetas. Hic titulus, ut supra diximus, in editione LXX\nfinis anterioris capituli positus est, ubi scriptum legimus: et\nhoc est nomen, quod appellabit eum dominus Iosedec\nin prophetis. quod plerique ignorantes uaria explanationis\ndeliramenta confingunt: multoque melius fuerat simpliciter\ninscientiam confiteri quam imperitiae suae alios heredes\nfacere.\nest autem sermo contra prophetas, immo pseudoprophetas\nHierusalem et Samariae, quos nunc communi et uulgato\nnomine \\'prophetas\\' uocat, de quibus scriptum est in\n\n\n\n\n\n\n\n\nconsequentibus: et in prophetis Samariae uidi iniquitatem\nstatimque: et in prophetis Hierusalem uidi\nhorribilia. quando autem ponit coniunctionem \\'et\\', ostendit\nsuperiora de prophetis dicta domini, qui et ipsi pseudoprophetarum\nsimiles exstiterunt.\nContritum est cor meum in medio mei—\nsiue in me —, contremuerunt — siue commota sunt —\nomnia ossa mea; factus sum quasi uir ebrius et\nquasi homo madidus — siue superatus — uino a\nfacie domini et a facie uerborum sanctorum eius\nsiue et a facie decoris gloriae eius.\nConsiderato uultu\nomnipotentis dei, hoc est patris, et considerato uultu filii.\nqui iuxta apostolum \\'splendor gloriae\\' illius appellatur et \\'forma\nsubstantiae dei\\', propheta et animo et corpore perhorrescit et\nintellegit esse se nihili, secundum quod et in alio loco dicitur:\nut iumentum factus sum apud te, siue uictimam\nconscientiae et humilitatis suae offert deo iuxta illud. quod in\npsalmis scribitur: sacrificium deo spiritus contribulatus;\ncor contritum et humiliatum deus non spernit.\nossa\nautem. quae contremuerunt siue commota sunt, illa intellegamus,\nde quibus idem Dauid canit: omnia ossa mea dicent:\ndomine, quis similis tui? factus est quasi ebrius et quasi\nhomo madidus — siue superatus—uino nullam habens intellegentiam\nnullamque sapientiam; dominus enim nouit cogitationes\nhominum.\nquoniam uanae sunt. si autem hoc\nita est, ubi sunt, qui perfectam in homine iustitiam praedicant?\n\n\n\n\n\n\nquodsi responderint de sanctis se hoc dicere, non de semet\nipsis, certe nullum puto sanctiorem esse Hieremia, qui uirgo,\npropheta sanctificatusque in utero ipso nomine praefigurat\ndominum saluatorem. Hieremias enim interpretatur \\'domini\nexcelsus).\nQuia adulteris repleta est terra, quia a facie\nmaledictionis — sine iuramenti — luxit terra.\narefacta sunt arua — sine pascua — deserti;\nfactus est cursus eorum malus et fortitudo eorum\ndissimilis. Hoc, quod nos de Hebraico posuimus: quia\nadulteris repleta est terra, in LXX non habetur, qui\niuramentum\\' dixere pro \\'maledictione\\'.\nredditque causas, quod\npropter adulteria et maledicta siue superfluum iuramentum,\nimmo periuria, frugum sterilitas consecuta sit. quicquid de\nterra Iudaea iuxta litteram intellegis, refer ad congregationem\ncredentium, quoniam propter adulteria et mendacia siue periuria\nuirtutum et donationum dei sterilitas in ecclesiis sit.\nPropheta namque et sacerdos polluti sunt et\nin domo mea inueni malum eorum, ait dominus.\nidcirco uia eorum erit quasi lubricum in tenebris;\ninpellentur et corruent in ea, quia afferam —\nsine inferam — super eos mala, annum uisitationis\neorum, ait dominus. Quando in ecclesia dei, et maxime\nin principibus eius, inueniuntur mala, sciamus esse conpletum:\npropheta et sacerdos polluti sunt; in domo mea\ninueni mala eorum. ait dominus.\ndomus autem Christi\n\n\n\n\n\n\necclesia est, de qua et Paulus scribit ad Timotheum: ut scias.\nquomodo oporteat te in domo dei conuersari, quae\nest ecclesia dei uiui. columna et firmamentum\nueritatis. in propheta doctorem accipe, in sacerdote ministerii\ndignitatem; qui si praua mente consenserint, erit uia\neorum in lubricum et in tenebris nec habebunt dominum\nloquentem: ego lux in mundum ueni. ut omnis, qui\ncredit in me, in tenebris non maneat. unde sanctus\nloquitur omnes tenebras fugiens: signatum est supernos\nlumen uultus tui, domine; dedisti laetitiam in\ncorde meo.\ncum autem fuerint in tenebris et in uia lubrica,\nerrore uidelicet heretico, ad omnem motum inpellentur et\ncorruent. et infert super eos dominus mala. non quo mala\nsint. ut dominus mala inferat, sed mala his, qui sustinent\nsupplicia; alioquin eadem et mala et bona sunt: mala iuxta\neos, quos cruciant.\nbona iuxta eos, quos emendant. et hoc\nnotandum, quod annus uisitationis domini correctio peccantium\ndicatur atque cruciatus iuxta illud, quod scriptum est: uisitabo\nin uirga iniquitates eorum et in uerberibus\npeccata eorum; misericordiam autem meam non\ndispergam ab eo.\nEt in prophetis Samariae uidi stultitiam —\nsiue iniquitatem —; prophetabant in Bahal et decipiebant\npopulum meum Israhel . Ego prophetas Samariae\niuxta mysticos intellectus proprie hereticos dici puto et omnes,\n\n\n\n\n\n\nqui iactant falsi nominis scientiam.\nquomodo autem prophetae\nSamariae, quicquid loquebantur, prophetabant in Bahal, idolo\nuidelicet daemonibus consecrato, sic heretici, quicquid loquuntur\nin ecclesia siue extra ecclesiam. ut supplantent populum\nIsrahel. qui prius cernebat deum, loquuntur in daemonibus;\nunde et significanter ait: et in prophetis Samariae\nuidi stultitiam; non enim habent eum, de quo dicitur:\n\\'Christus dei uirtus et dei sapientia\\'.\nEt in prophetis Hierusalem uidi similitudinem\n— siue horribilia —, adulterium et iter\nmendacii; et confortauerunt manus pessimorum,\nut non conuerteretur unusquisque a malitia sua —\nsiue a uia sua pessima —; facti sunt mihi omnes\nSodoma et habitatores eius quasi Gomorra.\n‛Non\nsoium, inquit, ‛in hereticorum conciliabulis haec reperta\nsunt. sed in prophetis quoque Hierusalem, id est doctoribus\necclesiae, uidi similia siue horribilia adulterantium uerbum\ndei et ingredientium per uiam mendacii, ut hereticorum\nfallaciis adquiescerent et confortarent manus pessimorum eorumque\nmala suis sceleribus adiungerent et, quos corrigere debuerant,\nducerent in interitum.\nqui hoc fecerint, non se aestiment\ninpunitos! erunt enim et ipsi et hi, quibus fauent, quasi\nSodoma omnesque, qui habitant cum eis nec recedunt a talibus,\nquasi Gomorraâ€™. exultet igitur, quantum uult, doctrina pessima\net glorientur prophetae Hierusalem, quod optinuerint per\n\n\n\n\n\n\nmendacium et confortauerint manus pessimorum, finis eorum erit\nquasi Sodoma et Gomorra.\nPropterea haec dicit dominus exercituum\nad prophetas: ecce ego cibabo eos absinthio — siue\ndoloribus et iuxta Symmachum amaritudine — et\npotabo eos felle — siue aqua amara —. quia a prophetis\nHierusalem est egressa pollutio in omnem\nterram.\nUtamur hoc testimonio aduersum eos, qui epistulas\nplenas mendaciorum et fraudulentiae atque periurii in orbem\ndirigunt, ut et aures polluant audientum et existimationem\nsimplicium laedant, quod impleatur in eis hoc. quod scriptum\nest: a prophetis Hierusalem est egressa pollutio\nin omnem terram; non enim eis sufficit iniquitatem propriam\ndeuorare et proximos laedere, sed, quos semel oderunt,\nper uniuersum orbem infamare conantur et ubique seminare\nblasphemias.\nHaec dicit dominus exercituum: nolite audire\nuerba prophetarum, qui prophetant uobis et\ndecipiunt uos! uisionem cordis sui loquuntur et\nnon de ore domini. dicunt his, qui blasphemant\nme — siue abiciunt uerbum meum —: locutus est\ndominus: pax erit uobis; et omni, qui ambulat in\nprauitate cordis sui, dixerunt: non uenient super\nuos mala.\nNe putaret se populus alienum esse a culpa, si\nperuersis adquiesceret doctoribus, ‛nolite’, inquit, ‛audire\nuerba prophetarum, qui uobis prophetant mendacium\net decipiunt uos’, — par enim erit poena et magistro et\n\n\n\n\n\n\ndiscipulo — (non loquuntur ex ore domini, sed ea. quae in suo\ncorde simularunt. dicunt his, qui blasphemant me\\' — hereticis\nuidelicet atque peruersis — ‛siue qui abiciunt sermonem\nmeum. quid dicunt?: locutus est dominus: pax erit\nuobis; ne timeatis dura supplicia nec uanis comminationibus\nterreamini; pax erit uobis atque tranquillitas et, quicquid dicimus\net annuntiamus uobis, locutus est dominus: nec\nueniet super uos malum, quod timetis pro mala conscientia,\nsed bonum, quod uobis locutus est dominus.\\'\nQuis enim affuit in consilio domini et uidit\net audiuit sermonem eius? quis considerauit uerbum\nillius et audiuit? Ubi nos interpretati sumus \\'in\nconsilio domini> et in Hebraico scriptum est ‛bassod’, Aquila\n\\'secretum\\'. Symmachus \\'sermonem\\', LXX et Theodotio \\'substantiam\\'\nsiue \\'subsistentiam\\' interpretati sunt.\net est sensus:\n\\'nolite credere, o uulgus indoctum, prophetis uobis falsa annuntiantibus,\nqui dicunt haec: locutus est dominus: pax\nerit uobis; non ueniet super uos malum! unde enim\npossunt dei nosse secreta aut quo annuntiate domini didicere\nconsilium? quomodo ad eos diuinae dispositionis sermo peruenit?\\'\nquidam nostrorum in hoc loco se repperisse putant, ubi\ndei scribatur substantia.\nEcce turbo — siue tempestas et commotio —\ndominicae indignationis egreditur et tempestas\nerumpens super caput impiorum ueniet et non\n\n\n\n\n\n\nreuertetur furor domini, usque dum faciat et\nusque dum compleat cogitationem cordis sui; in\nnouissimis diebus intellegetis consilium eius.\nQui\nsupra dixerat: ‛locutus est nobis dominus: pax erit\nuobis’ et quos corripuerat. quod non possent uentura cognoscere\nnec dei nosse sententiam. nunc ostendit per contraria eos\nomnino nescire: pro pace enim et securitate tempestatem\nuenire Babyloniam et uenire non super quoslibet, sed super\ncapita impiorum uel uniuersi populi uel eorum. qui falsa\npopulo nuntiabant. nec sicut in praeteritis temporibus dei\niram furoremque placandum, sed, quod praedixit et saepissime\ncomminatus est. opere complendum et cogitationem illius\natque sententiam impiorum suppliciis conprobandam.\n<cum\\'.\ninquit. \\'extremum captiuitatis tempus aduenerit et optinuerit\nuos uictor exultans et manus stridore uinxerit catenarum,\ntunc intellegetis consilium eius, quod uos frustra nunc\nscire iactatis\\'.\nNon m mittebam prophetas, et ipsi currebant an t:\nnon loquebar ad eos. et ipsi prophetabant. si stetissent\nin consilio meo et nota fecissent uerba\nmea populo meo, auertissem utique eos a uia sua\nmala et pessimis cogitationibus suis.\nHunc sensum\net apostolus explicat ad Romanos: et sicut non probauerunt\ndeum habere in notitia, tradidit eos deus in\nreprobum sensum, ut faciant, quae non conueniunt.\n\n\n\n\n\n\nrepletos omni iniquitate, malitia. fornicatione,\nnequitia, auaritia et ceteris. cum enim semel se tradiderint\nfalsi doctores mendaciis atque periuriis et mortibus\n\ndeceptorum, non pedetemptim\nnec considerato gradu, sed praecipites\ncurrunt ad interitum et suum et eorum. quos deceperint.\nnec loquitur eis dominus, sed ipsi loquuntur quasi\nex ore domini, de quibus et dicitur: \\'si stetissent in consilio\nmeo — hoc est: si meae uoluissent adquiescere uoluntati\n— et nota fecissent uerba mea populo meo non\nblandientes eis et adulatione perdentes, ut dicerent: non habetis\npeccata, perfectam iustitiam possidetis: sanctitas et pudicitia\natque iustitia in uobis tantummodo repperitur, et ego non\ntradidissem eos in inmunditiam et ignominiam. ut facerent,\nquae non conueniunt, et sequerentur cogitationes suas pessimas\\'.\ncontemplemur hereticos, quomodo semel desperantes salutem\ngulae se tradant et deliciis, uescantur carnibus. frequentes\nadeant balneas, musco fraglent. unguentis uariis delibuti\nquaerant corporum pulchritudinem. semel enim futura\nnon sperant nec credunt in resurrectionem. quod cum sermone\nnon pandant, ostendunt operibus: si enim crederent. ista non\nfacerent. et in hoc loco. ubi scriptum est: si stetissent in\nconsilio meo, Aquila, Symmachus et Theodotio et LXX ut\nsupra similiter transtulerunt.\nNumquid deus e uicino ego sum, dicit dominus,\net non deus de longe? si occultabitur uir\nin absconditis, et ego non uidebo eum?, dicit dominus;\nnumquid non caelum et terram ego impleo?,\nait dominus. LXX: deus appropinquans ego, dicit\ndominus. et non deus de longe. si abscondetur\nhomo in a absconditis, et ego non uidebo eum?, dicit\ndominus; numquid non caelum et terram ego impleo?,\ndicit dominus.\nAquila et Symmachus similiter\ninterpretati sunt: numquid deus de propinquo — siue\nuicino — ego sum et non deus de longe? LXX uero et\nTheodotio sensu uertere contrario, ut dicerent: deus appropinquans\nego. dicit dominus, et non deus de longe,\nquod scilicet superiores asserant deum non tantum uicina,\nsed et ea, quae longe sunt, cognoscere nec praesentia, sed\nfutura conspicere; isti uero ubique deum aestiment esse praesentem\nnec aliquem esse locum, ubi non assit deus. omnibus\nenim et praecipue sanctis appropinquat deus, quomodo si\nuestimentum adhaereat cuti; peccatores autem longe recedentes\nab eo peribunt.\nhunc sensum et in psalmis legimus:\nquo ibo ab spiritu tuo et a facie tua quo fugiam?\nsi ascendero in caelum, tu illic es; si descendero\nin infernum, tu ades; si sumsero pinnas meas diluculo\net habitauero in extremis maris, etenim illuc\nmanus tua deducet me et tenebit me dextera tua.\n\n\n\n\n\n\nAmos quoque in haec uerba consentit dicens:\nsi descenderint\nusque ad infernum, inde manus mea educet\neos, et si ascenderint usque in caelum, inde detraham\neos; et si absconditi fuerint in uertice\nCarmeli, inde scrutans auferam eos. et si celauerint\nse ab oculis meis in profundo maris. ibi\nmandabo serpenti et mordebit eos. rursumque in\nsuperiore psalmo: quia tenebrae. ait. non obscurabuntur\na te et nox sicut dies inluminabitur; sicut tenebrae\neius, ita et lumen eius.\nquod autem in prophetis crebro\ndicitur: \\'haec dicit dominus\\', propterea semper infertur,\nne contemnantur quasi uerba prophetarum. sed ammoneantur\niugiter dei sermones esse, quos loquuntur.\nAudiui, quae dixerunt prophetae prophetantes\nin nomine meo mendacium atque dicentes:\nsomniaui, somniaui—siue uidi somnium—. usquequo\nistud i n corde est prophetarum uaticinantium\nmendacium et prophetantium seductiones — sine\nuoluntate-s — cordis sui? qui uolunt — siue cogitant\n— facere, ut obliuiscatur populus meus nominis\nmei propter somnia eorum, quae narrat\nunusquisque ad proximum suum, sicut obliti sunt\npatres eorum nominis mei propter Bahal siue in\nBahal.\nQuia superior titulus contra prophetas est sine ad\nprophetas, quos perspicue pseudoprophetas intellegimus —\n\n\n\n\n\n\nsunt autem multa genera prophetandi. quorum unum est\nsomniorum, quale fuit in Danihel —, idcirco et ad eos prophetalis\nsermo dirigitur, qui credunt somniis et omnia, quae\ncernunt, putant reuelationem esse diuiuam. quae proprie sanctis\net seruis dei aperitur. quodsi legimus Pharao et Nabuchodonosor\nimpios reges uidisse somnia, quae uera fuerint. non\neorum fuit meriti. qui uiderunt. sed ut per occasionem eorum\nsancti uiri Ioseph Danihelque clarescerent et dura corda atque\nindomabilia tyrannorum propria conscientia sentirent domini\nmaiestatem.\nsunt hodieque somniatores in ecclesia, et maxime\nin nostro grege, qui errores suos domini iactant prophetiam\net crebro ingerunt: somniaui, somniaui; quos corripit\ndominus dicens: \\'usquequo istud in corde est prophetarum\nuaticinantium mendacium et prophetantium\nseductiones cordis sui?\nhoc autem faciunt. ut, quomodo\nantiquus populus, qui de Aegypto egressus est, oblitus est\nnominis dei, sic et posteri eorum obliuiscantur mei\\'. huiuscemodi\nautem prophetatio non est in nomine domini, sed in\nnomine Bahal. quod proprie idolum Sidoniorum est siue Babylonium\net uicino nomine appellatur Bet.\nPropheta, qui habet somnium, narret somn\nsoium et, quihabet sermonem meum, loquatur uatur sermonem\nmeum uere! quid paleis ad triticum ?. dicitdominus; numquid non uerba mea sunt sicut\nignis, ait dominus, et quasi malleus — siue securis\n— conterens p petram? Eorum est exponere somnium,\nqui dei merentur habere sermonem et dicere: \\'haec dicit dominus\\',\nquibus locutus est dominus, in quibus ueritas est\net non mendacium fraudulentum.\nquid sibi uolunt hereticorum\npaleae ad triticum ecclesiae? de quo Iohannes Baptista plenius\nloquitur. quod purget Christus aream suam et uentilabro paleas\nuentorum flatibus dispergendas urendasque ignibus derelinquat,\ntriticum autem condat in horrea, ut condat caelestis panis et\nloquatur unusquisque credentium: gustate et uidete, quoniam\nsuauis est dominus! et pulchre doctrina peruersa\npaleis conparatur, quae medullam non habent nec possunt\nnutrire credentium populos, sed de inanibus stipulis conteruntur.\net quia solent semper heretici prospera polliceri et\ncaelorum regna peccatoribus pandere, ut dicant: parata sunt\ntibi regna caelorum, potes imitari maiestatem dei, ut absque\npeccato sis; accepisti enim liberi arbitrii potestatem et legis\nscientiam, per quam consequaris, quod uolueris\\', decipiuntque\nblanditiis miseros, et maxime mulierculas oneratas peccatis,\nquae circumferuntur omni uento doctrinae. semper discentes\net numquam ad scientiam ueritatis peruenientes, et\nomnes auditores suos adulatione decipiunt. idcirco dominus uerba\nsua hereticorum paleis conparans dicit: \\'numquid non uerba\nmea sunt quasi ignis, dicit dominus, et quasi malleus\nconterens petram?\nmeus enim\\', inquit, \\'sermo nnntiat\n\n\n\n\n\n\nfutura supplicia, ut deterreat homines a peccando\\'. et paleis\npeccatorum minatur incendium, ut hereticorum corda dura et\ninstar silicis indomabilia sermonis sui malleo conterantur,\nauferent cor lapideum, ut ponat pro eo cor carneum. molle\nuidelicet et, quod possit dei suscipere et sentire praecepta.\ntale quid et per Hiezechiel dominus loquitur, quod pseudoprophetae\nblanditiis suis linant parietem absque temperamento,\nqui postea imbre uehementi et ueritate indicii subruatur, et\npsendoprophetides consuant ceruicalia sub omni cubito manus,\nut faciant peccatores requiescere et nequaquam iram dei lacrimis\nmitigare.\npro \\'malleo\\' LXX \\'securim\\' interpretati sunt,\nillam uidelicet, de qua Baptista Iohannes loquitur: iam securis\nad radices arborum posita est. haec securis\ninfructuosas succidit arbores et hic malleus conterit durissimos\nlapides. unde et Naum propheta loquitur: furor eius —\nhau dubium quin dei — consumet principatus et petrae\nconterentur ab eo. hoc contra hereticos. ceterum de ecclesiasticis\nuiris scriptum est, quod malleus et securis non sint\naudita in domo dei.\nPropterea ecce ego ad prophetas, ait dominus, qui furantur uerba mea unusquisque a proximo\nsuo; ecce ego ad prophetas, ait dominus, qui assumunt\nlinguas suas et aiunt: dicit — siue dormitant\ndormitationem —; ecce ego ad prophetas somniantes\nmen d mendacium, ait dominus, qui narrant ea et seducunt\npopulum meum in mendaciis suis et in m i miraculis\n— sine stuporibus atque terroribus — suis,\ncum ego non misissem eos nec mandassem eis, qui\nnihil pro fuerunt populo huic, dicit dominus.\nSemper imitatur mendacium ueritatem et, nisi habuerit aliquam\nrecti similitudinem, decipere non potest innocentes.\nquomodo igitur in priore populo mentiebantur prophetae atque\ndicebant: \\'haec dicit dominus\\' et: \\'uidi dominum\\' et: \\'neris\ndomini, quod factum est ad illum siue illum\\'. sic heretici\nassumunt testimonia scripturarum de Ueteri et Nouo\nInstrumento et furantur uerba saluatoris unusquisque a\nproximo suo, prophetis et apostolis et euangelistis, et assumunt\nlinguas suas, ut cordis uenena ore pronuntient, et\ndormitant dormitationem â€” de quibus uere dictum est:\ndormitauerunt somnum suum et inuenerunt nihil siue\niuxta Hebraicum: et aiunt: dicit, ut subaudiatur\n\\'dominus\\' ant certe (sermo diuinus\\'.\ncomminatur itaque dominus\nse ipsum contra huiuscemodi magistros esse uenturum.\n\n\n\n\n\n\n\n\n\n\nqui seducant populum eius in mendaciis suis et in stuporibus\natque miraculis. magna enim et incredibilia et ingentia repromittunt,\nut seducant miseros; qui nihil profuerunt populo\ndei et illud implent apostolicum docentes, quae\nnon oportet, turpis lucri gratia; qui solent malis prospera\net contraria nuntiare.\nSi igitur interrogauerit te populus iste\nuel propheta aut sacerdos dicens: quod est onus\ndomini — siue quae est assumtio domini -?, dices ad\neos: uos estis onus — siue assumtio —; proiciam\nquippe — siue allidam — uos, dicit dominus. et propheteset\nsacerdos et populus, qui dicit: onus — siue\nassumtio — domini, uisitabo — siue ulciscar —\nsuper utrum illum et super domum eius.\nhaec\ndicetis unusquisque ad amicum suum et ad fratrem\nsuum: quid respondit dominus et quid locutus\nest dominus? et onus — sine assumtio — domini\nultra non memorabitur, quia onus — siue assumtio\n— erit unicuique sermo suus.\nUerbum Hebraicum\n\\'massa\\' Aquila ἂρμα, id est \\'onus\\' et \\'pondus\\', interpretatur;\nSymmachus, LXX et Theodotio \\'assumtiouem\\'. ubicumque\nergo graue est, quod dominus comminatur, et plenum ponderis\nac laboris et inportabile, in titulo quoque ἂρμα, hoc est\n\\'pondus\\', dicitur; ubicumque autem prospera dominus pollicetur\n\n\n\n\n\n\nsine post comminationem meliora promittit, ibi \\'uisio\\' dicitur\nuel certe \\'uerbum domini>; et perspicuum erat ex ipso titulo\nprophetiae \\'ponderis\\' sine \\'uisionis\\' et uerbi dei\\', qualis uaticinatio\nsequeretur.\nquia igitur prophetae solebant populo peccaton\ntristia nuntiare et comminari supplicia, ut eos retraherent\nad paenitentiam, clemens autem et miserator dominus\ndiu sententiam differebat, putabat deceptus populus et pseudoprophetarum\nfraude seductus non uentura, quae dominus\nminabatur, et rem seueram in ludum et iocum conuerterant\nprophetantibusque prophetis quasi inridentes dicebant: (rursum\nhic uidet pondus et onus domini\\'. atque ita fiebat, ut nequaquam\nultra \\'uisio\\', sed per iocum atque derisum \\'onus\\' et\n\\'pondus\\' appellaretur.\npraecipit ergo dominus, ut, siue populus\nsine propheta siue sacerdos interrogauerint Hieremiam, quod\nsit pondus uel quae assumtio domini. respondeat eis et dicat:\n\\'uos estis onus et uos assumtio; assumam enim uos et\nproiciam allidamque et interire faciam. si quis autem deinceps\nuel prophetarum uel sacerdotum uel populi ausus fuerit onus\net pondus domini nominare, uisitabo\\', inquit. \\'super uirum\nillum et super domum illius et eum delebo in perpetuum\\'.\ndicat itaque unusquisque proximo et amico suo nequaquam:\nquod est onus domini?, sed: \\'quid respondit\ndominus et quid locutus est dominus? ueteris obliuiscimini;\nonus et pondus siue assumtio in ore uestro ultra\nnon resonet. quia singulis hominibus sermo suus et opus suum\n\n\n\n\n\n\n\n\nin onus pondusque reputabitur secundum illud, quod scriptum\nest: ex ore tuo iustificaberis et ex ore tuo condemnaberis\\'.\nEt peruertitis uerba dei uiuentis, domini\nexercituum, dei nostri. haec dices — siue dicetis —\nad prophetam: quid respondit tibi dominus et\nquid locutus est dominus?\nsi autem onus domini\ndixeritis — hucusque in LXX non habetur: et sequitur:\npropter hoc haec dicit dominus in u s: quia dixistis sermonem\nistum : onus - siue assumtio — domini\n\net misi ad uos dicens: nolite dicere onus — siue\nassumtionem — domini, propterea ecce ego tollam\n— siue assumam — uos portans et derelinquam\nuos et ciuitatem, quam dedi nobis et patribus\nuestris, a facie mea et dabo uos in opprobrium\nsempiternum et ignominiam aeternam, quae numquam\nobliuione delebitur.\nPraecepit dominus, ut nequaquam\n\\'oneris\\' et \\'ponderis\\' et \\'assumtionis\\' sermo diceretur in\npopulo, sed \\'responsionis\\' et \\'uerbi dei\\'. quod quia populus\nimplere contemserat, ipsum uerbum interpretatur super eis et\ndicit: (quoniam dixistis. quod nolui, et hoc, cum saepe prophetas\nmitterem et iuberem, ne diceretis. propterea sermonem\nuestrum assumtionis, oneris et ponderis in nobis opere conplebo;\nassumam quippe uos et tollam atque portabo et allidam\n\n\n\n\n\n\nac de sublimibus in terram corruere faciam — non solum autem\nuos, sed et urbem uestram, quam dedi patribus uestris — et\ndabo\\', inquit, (in opprobrium et ignominiam sempiternam,\nquae numquam obliuione delebitur\\'.\nhoc\nautem et tempore Babyloniae captiuitatis factum esse nouimus;\nsed plenius atque perfectius post saluatoris passionem resurrectionemque\ncompletur, quando locutus est dominus: relinquetur\nnobis domus uestra deserta, et usque ad finem\neius sententia permanebit.\ndicamus et aliter dumtaxat iuxta\nLXX: λήμμα non solum \\'assumtionem\\', sed et <donum munusque\\'\nsignificat. que igitur sibi populus semper prospera\npromittebat, dicit eos nequaquam ultra hoc debere dicere;\nindignos enim esse eos donis dei atque muneribus. quin potius\nabiciendos et a dei auxilio penitus relinquendos.\net uerbis\nautem et interpretatione nominum saepe res ostenduntur. ut\nAbraham, Sarrae et Petri et filiorum Zebedaei uocabula commutata\nsignificant rerum mutationem et in hoc eodem pro\npheta \\'Phaschor\\' dicitur \\'pauor\\' siue \\'translatio\\' et ( \\'colonus\\'\nsiue \\'peregrinus\\'. notandum, quod uerba: dei uiuentis, domini\nexercituum, dei nostri Latini et Graeci codices\nnon habeant et Hebraei in suis uoluminibus contra se legant,\nquod proprie mysterium significat trinitatis.\n| Quintus commentariorum in Hieremiam liber a duobus.\nfrater Eusebi. calathis habebit exordium, quorum alter rectae\nfidei dulcedinem, alter hereticorum perfidiae amaritudinem\ndemonstrabit. quamuis Ananias. filius Azur, repugnet Hieremiae\net Semeias Nehellamites prophetam mitti cupiat in carcerem\net Sophonias sacerdos in pseudoprophetarum uerba coniuret.\ntamen ueritas claudi et ligari potest, uinci non potest, quae\net suorum paucitate contenta est et multitudine hostium non\nterretur.\nerige itaque cum Mosi ad caelum manus et antiquum\nserpentem in heremo suspende, statimque et Amalec delebitur\net uenenati morsus non praeualebunt securusque populus\ndomini cum Iesu Iordanis fluenta transibit et post uastam\nsolitudinem comedet panem, qui in Bethleem nostro natus est\nuiculo.\n| Ostendit mihi dominus et ecce duo calathi —\nsine iuxta Symmachum cophini — pleni ficis positi\nante templum domini, postquam transtulit Nabuchodonosor.\nrex Babylonis, Iechoniam, filium Ioiacim,\nregem Iuda, et principes eius et fabrum\net inclusorem de Hierusalem et adduxit eos in\nBabylonem calathus unus ficus bonas habebat\nnimis. ut solent ficus esse primi temporis. et calathus\nunus ficus habebat malas nimis, quae comedi\nnon poterant eo, quod essent malae.\net dixit\ndominus ad me: quid tu uides, Hieremia? et dixi:\nficus bonas, bonas ualde, et malas, malas ualde,\nquae comedi non possunt eo, quod sint malae. et\nfactum est uerbum domini ad me dicens: haec dicit\ndominus deus Israhel: sicut ficus hae bonae, sic\ncognoscam transmigrationem Iuda, quam emisi de\nloco isto in terram Chaldeorum.\nin bonum. et ponam\noculos meos super eos in bonum et reducam\neos in terram hanc et aedificabo eos et non destruam\net plantabo eos et non euellam. et dabo\neis cor, ut sciant me, quia ego sum dominus, et\nerunt mihi in populum et ego ero eis in deum,\nquia reuertentur ad me in toto corde suo.\nquia sicut\nficus pessimae, quae comedi non possunt co, quod\nsint malae. haec dicit dominus, sic dabo- sine\ntradam — Sedeciam, regem Iuda, et principes eius\net reliquos de Hierusalem, qui remanserunt in\n\n\n\n\n\n\nurbe hae et qui habitant in terra Aegypti.\net dcibo\neos in uexationem affictionemque — siue dispersionem\n— omnibus regnis terrae, in opprobrium\net in parabolam et in prouerbium et in maledictionem\nuniuersis locis, ad quae eieci eos. et mittam\nin eos gladium et famem et pestem, donec consumantur\nde terra, qua?n dedi eis et patribus eorum.\nDuos cophinos siue calathos bonarum et malarum ticorum\nquidam interpretantur in lege et in euangelio, synagoga et\necclesia, Iudaeorum populo et Christianorum, gehenna et regno\ncaelorum, quorum alterum ad supplicium pertinet peccatorum,\nalterum ad sanctorum habitaculum.\nsed nos scientes iuxta\napostolum Paulum legem bonam et sanctam et mandatum\nbonum et sanctum et unum esse utriusque Testamenti deum,\nuel ad eos magis referamus, qui in aduentu domini saluatoris\ncrediderunt et non crediderunt, ut. qui a scribis et sacerdotibus\nconcitati clamauerunt dicentes: crucifige, crucifige talem,\nsint calathus ficorum malarum; qui uero post ascensionem\neius de populo crediderunt, ad bonas ficos et ad calathum\ncophinumque optimum referantur.\nsimplicem autem et ueiam\nsequamur historiam. quod bonarum ficorum calathum dixerit\nIechoniam. qui se Hieremiae consilio et imperio dei tradiderat\nregi Babylonio, cui et prospera dominus pollicetur; malarum\n\n\n\n\n\n\nautem Sedeciam, qui contradicens sententiae dei captus sit\ncaecatusque oculis ductus in Babylonem ibique mortuos.\nin\ntantum autem deus posuit oculos suos (super eos) in bonum, qui\nimperio eius adquieuerunt, et reduxit illos in terram suam et\naedificauit et non destruxit et plantauit et non euellit deditque\neis cor, ut scirent eum, quod ipse esset dominus, et fierent illi\nin populum et ipse eis esset in deum, ut etiam in captiuitate\nposuerit oculos suos super illos et exercere terram, aedificare\ndomos, plantare pomaria in Babylonia regione permiserit,\nDanihel signorum miraculis de captiuo subito princeps factus\nsit et tres pueri gloriose de fornacis incendio liberati sint\net expletis annis septuaginta sub Zorobabel et Hiesu sacerdote\nmagno et Ezra ac Neemia plurima pars reuersa sit Hierusalem.\nquorum numerus in eiusdem Ezrae uolumine continetur.\nnotandum\nquoque, quod haec uisio Sedeciae temporibus facta sit\nad prophetam, postquam Iechonias ductus est in \\'transmigrationem\\';\nnon enim dixit \\'captiuitatem\\', quia se ultro tradiderat.\nfabros autem et inclusores uel legis interpretes atque doctores\ndebemus accipere uel artifices clusoresque auri atque gemmarum,\nquae ars apud barbaras nationes pretiosissima est. pro\n\\'inclusoribus\\' LXX \\'uinctos\\' interpretati sunt, ut captiuitatis\nsignificarent malum, et de suo addidere \\'diuites\\', quod in\nHebraico non habetur.\nconparat autem calathum, qui bonas\n\n\n\n\n\n\nficos habebat, et bonas nimis, ficis primi temporis - quae Graece\nappellantur πρόιμα —, Abrahae uidelicet et Isaac et lacob et\nMosi et Aaron et Iob et ceteris sanctis uiris, de quibus unus\nduodecim loquitur prophetarum: sicut uuam in deserto\ninueni Israhel et sicut ficos in ficulnea inueni\npatres eorum; unde et nos appellamur filii Abraham et\ne contrario dicitur ad Iudaeos: si pater uester esset\nAbraham, faceretis opera eius. hi autem calathi, qui\nbonas habebant et malas ficos, non erant foris et extra ecclesiam,\nsed ante templum domini eo, quod cuncta illius scientiae\npateant.\nnec tantam habent amaritudinem hae ficus, quae foris\nsunt, quantam illae, quae post confessionem fidei praeuaricatione\nmutatae sunt; nec tantam suauitatem bonae ficus.\nquae non sunt in conspectu templi dei — quales fuerunt\nmundi philosophi, qui naturali bono et intellegentia creatoris\nnon tam sequi nisi sunt quam laudare uirtutes —, quantam\nhabent suauitatem ficus, quae sunt in templo dei, quarum\nfuerunt prophetae et apostoli, de quibus una ficus loquebatur:\nlac uobis dedi, non solidum cibum et: filioli mei.\nquos iterum parturio, donec Christus formetur in\nuobis. unde dicitur, quod in conspectu templi dei ficus bonae\nfuerint bonae ualde et ficus malae fuerint malae ualde.\nac\nne putemur nostrum sensum ponere, ipsa scriptura se pandit.\n\n\n\n\n\n\nsicut, inquit, ficus hae bonae. sic cognoscam transmigrationem\nIuda, quam emisi de loco isto in terram\nChaldeorum, in bonum Iechoniam et principes.\nqui cum eo capti sunt, significans.\net e contrario de calatho,\nqui malas habebat ficos: et sicut ficus. ait, pessimae.\nquae comedi non possunt eo, quod sint malae. sic\ndabo Sedeciam, regem Iuda, et principes eius et\neos, qui in Aegyptum transfugerunt et, qui remanserunt\nin urbe hac. in uexationem afflictionem que\nomnibus regnis terrae, quando in Aegypto quoque capti\nsunt et Nabuchodonosor posuit in Taphnis solium suum\nmisitque super eos dominus gladium, famem et pestem, donec\nconsumerentur de terra, quam dedit patribus eorum.\nquod autem\ndixit de ficis bonis: dabo eis cor. ut sciant m e, quia\nego sum dominus, illi simile est apostolico: deus est.\nqui operatur in uobis et uelle et perficere, quod\nnon solum opera, sed et uoluntas nostra dei nitatur auxilio.\ndelirat in hoc loco allegoricus semper interpres et uim cupiens\nhistoricae facere ueritati de caelesti Hierusalem captos refeit\natque translatos in terram Chaldeorum rursumque ad locum\npristinum reuersuros, ut Hieremiam et ceteros sanctos prophetas;\nalios uero, qui peccatores fuerint. in terra hac et in\nualle lacrimarum esse morituros. totam uisionis huius simul\nproposui περιϰοπήν, ne sensum in expositione diuiderem.\nUerbumquod factum est ad Hieremiam de omni\npopul-o Iudaeae — siue super omnem populum Iuda —\nin anno quar to Ioiacim, filii Iosiae, regis Iuda da. Haec\npriora sunt praeterita uisione; illa enim sub Sedecia facta est,\npostquam Iechonias translatus est Babylonem, haec autem\nsub Ioiacim.\nfilio Iosiae et patre Iechoniae. non enim curae\nerat, ut ante iam dixi, prophetiae tempora conseruare, quae\nhistoriae leges desiderant, sed scribere, utcumque audientibus\natque lecturis utile nouerant; unde et in Psalterio male quidam\niuxta textum historiae psalmorum requirunt ordinem,\nquod in lyrico carmine non obseruatur.\nIpse est annus primus Nabuchodonosor, regis\nBabylonis. quod in LXX non habetur: et sequitur: quod\nlocutus est Hieremias propheta ad omnem populum\nIuda da et ad uniuersos habitatores Hierusalem dicens.\nQuarto anno regis Ioiacim, filii Iosiae, patris Iechoniae, Nabuchodonosor\nin Babylone suscepit imperium atque ita factum est.\nut annus, qui primus erat Nabuchodonosor in Babylone, quartus\nesset in Hierusalem regis Ioiacim.\ndenique octauo anno regni\nsui Iechoniam cum matre et principibus duxit in captiuitatem,\nqui tribus tantum post interfectionem patris Ioiacim regnarat\nmensibus. interfectus est autem Ioiacim undecimo anno regni\nsui in Hierusalem.\nA tertio decimo anno Iosiae, filii Amon, regis\nIuda, usque ad diem hanc, iste est tertius et uicesimus\nannus, factum est uerbum domini ad me et locutus\nsum ad uos de nocte consurgens et loquens; et non\naudistis.\nTertio decimo auno regni Iosiae, qui regnauit in\nHierusalem annis triginta et uno, Hieremias prophetare exorsus\nest et prophetauit sub eo annis decem et nouem, cui successit\nin regnum filius eius Ioachaz; quo statim ducto in captiuitatem\na Nechao, rege Aegyptio, regnum optinuit Ioiacim, frater eius,\nin cuius regni quarto anno iste ad Hieremiam sermo fit domini.\nac per hoc uicesimus tertius annus erat Hieremiae prophetae,\nex quo loqui coepit ad populum et numquam praedicare\ncessauit, sed singulis diebus diluculo et de nocte consurgens\nloquebatur ad populum; et non, inquit, audistis.\nsin autem, ut noui ex ueteribus heretici uolunt, lex semel in\nadiutorium data est et constituta praecepta, quae nostri arbitrii\nuoluntate uel facimus uel non facimus, quomodo propheta se\nsemper ingerit et cotidie replicat mandata dei, quae utique\nsemel accepta suffecerant eis, quibus data fuerant, nisi ut hoc\nostendat dei nos indigere semper auxilio et numquam posse\nsufficere, quod semel datum est, nisi cotidie domini ammonitione\nrenouetur?\nEt misit dominus ad uos omnes seruos suos,prophetas, consurgens diluculo mittensque; et non\naudistis. Non per unum prophetam, sed per omnes populum\nsuum deus semper ammonuit et quasi ipse in uigiliis atque\nexcubiis constitutus surrexit diluculo, ut suum populum commoneret.\net non, inquit, audistis, ut, quanto crebrior admonitio,\ntanto contemnentium fuerint peccata maiora.\nNeque inclinastis aures uestras, ut audiretis,\ncum dicerem: reuertimini unusquisque a uia sua\nmala et a pessimis cogitationibus uestris, et habitabitis\nin terra, quam dedit dominus uobis et patribu-s\nuestris a saeculo et usque in saeculum.\nTanta fuit\nduritia populi. ut ne habitum quidem audientis assumeret et\ninclinaret aurem suam praecipue domino commonente, ut reuerteretur\nunusquisque a uia sua mala et a pessimis cogitationibus\nsuis. et o infinita clementia, non supplicium inferre pro scelere, sed ad paenitentiam prouocare tam malorum operum, quae\nsignificat uia mala, quam pessimarum cogitationum, quae et\nipsae absque opere reputantur in peccatum!\net promittit praemium.\nsi fecerint, quod praeceptum est, ut habitent in terra,\nquae data sit patribus et propter filiorum uitia sublata.\nquodque ait: a saeculo et usque in saeculum siue: ab\naeterno usque in aeternum, ostendit dei dona perpetua,\nsi digni exstiterint hi, quibus data sunt.\nEt nolite ire post deos alienos, ut seruiatis\neis adoretisque eos, neque me ad iracundiam prouocetis\nin operibus manuum uestrarum, et non affligam\nuos; et non audistis me. Et haec\\', inquit, \\'monebam\ncum superioribus, ne alienis dis seruiretis et adoraretis eos\net ne ista faciendo me prouocaretis ad iracundiam propter\nopera manuum uestrarum, ut facerem, quod nolebam, et affli-\ngerem uos; et non audistis me\\'.\nquodque sequitur: dicit\ndo minus, ut me ad iracundiam prouocaretis in operibus\nmanuum uestrarum in malum uestrum, in\nLXX non habetur.\nPropterea haec dicit dominus exercituum: pro\neo, quod non audistis uerba mea, ecce ego mittam et\nassumam uniuersas cognationes aquilonis, ait dominus,\net Nabuchodonosor, regem Babglonis, seruum\nmeum. \\'Quia me ad iracundiam prouocastis et fecistis malum\nin interitum uestrum et prouocantem ad paenitentiam superbo\ncalcastis pede, mittam\\', inquit, ad uniuersas cognationes siue\nnationes aquilonis et adducam principem earum Nabuchodonosor,\nregem Babylonis, seruum meum\\'.\nmittit autem dominus\nuel angelos, ut concitent gentes, uel certe huiuscemodi mouet\ncogitationes, ut faciant domini uoluntatem. quodque uocat\n\\'seruam suum\\' Nabuchodonosor, non sic \\'seruus\\' uocatur ut\nprophetae et omnes sancti, qui uere seruiunt domino, sed quo\nin euersione Hierusalem domini seruiat uoluntati, secundum\n\n\n\n\n\n\nquod et apostolus loquitur: quos tradidi satanae, ut\ndiscant non blasphemare. in aquilonis autem parte esse\nChaldeos iuxta situm Hierusalem nulli dubium est.\nEt adducam eos super terram istam et super\nhabitatores eius et super omnes nationes, quae in\ncircuitu illius sunt, et interficiam eos et ponam eos\nin stuporem et in sibilum et in solitudines sempiternas\n.\nIsta sunt praemia contemtorum et dei uerba audire\nnolentium; quicquid igitur super nos mali adducitur, nostra\npeccata fecerunt. omnesque gentes, ut tunc adductae sunt\ncontra Hierusalem, sic hodie adducuntur contra ecclesiam\nneglegentem, ut interficiat eos et ponat in stuporem et in\nsibilum et in solitudines sempiternas, ut in exemplo sint\nomnium atque miraculo. sibilus autem miraculi et stuporis\nindicium est et solitudo sempiterna in his deprehenditur, qui\npraesidem non habent deum.\nPerdamque ex eis uocem gaudii et uocem laetitiae,\nuocem sponsae et uocem sponsi, uocem molae\net lumen lucernae. et erit uniuersa terra eius in\nsolitudinem et in stuporem.\nHoc in conciliabulo malignantium\net hodie conprobatur, ut magistri eorum non doceant\nuerbum dei, sed instar colubri sibilent. peritque in eis uox\ngaudii uoxque laetitiae, ut numquam audiant illud apostoli:\ngaudete, iterum dico gaudete! uox quoque sponsae:\necclesiasticae fidei, et uox sponsi: domini saluatoris; qui\n\n\n\n\n\n\nenim habet sponsam, sponsus est; uox molae, ut non\nconterantur in ea frumenta et populis uescenda tribuantur, et\nlumen lucernae, doctrina uidelicet et scientia prophetarum;\ndenique et de Iohanne Baptista dicitur: ille erat lucerna\nlucens, et alius propheta: lucerna, inquit, pedibus meis\nuerbum tuum, domine, et lux semitis meis.\n\\'uniuersa\\',\ninquit, \\'terra hereticorum erit in solitudinem et in\nstuporem. cum nouissimum eius insipiens fuerit demonstratum\\'.\nEt sentient omnes gentes istae regi Babylonis\nseptuaginta annis. cumque impleti fuerint anni septuaginta,\nuisitabo super regem Babylonis ei super gentem\nillam, dicit dominus, iniquitates eorum et super\nterram Chaldaeorum et ponam illam in solitudines\nsempiternas. et adducam super terram illam omnia\nuerba mea, quae locutus sum contra eam, omne. quod\nscriptum est in libro isto, quaecumque prophetauit\nHieremias aduersum omnes gentes.\nSicut Hierusalem\npost septuaginta annos recipit pristinos habitatores et expletis\nsuppliciis, quia oboediuit sententiae dei, felicitate pristina\nfruitur, sic rex Babylonis, quia elatus est in superbiam et\nsuarum arbitratus est uirium, quod regnauit in gentibus, et\nnon domini uoluntatis, Medis Persisque uenientibus destruetur.\ndenique usque hodie urbis Babylonis reliquiae tantum manent\net posuit illam dominus in solitudinem sempiternam et\n\n\n\n\n\n\n\n\n\n\nimpleuit omnia uerba, quae in istius ipsius prophetae uolumine\ncontinentur. nam in consequentibus, quae mala passura sit\nBabylon, Hieremiae sermo describit.\nQuia seruierunt eis, cum essent gentes multae\net reges magni; et reddam eis secundum m opera eorum\net secundum facta manuum suarum. Hoc in LXX non\nhabetur. significat autem, quod non solum contra Babylonem\nprophetauerit Hieremias, sed et contra ceteras gentes, quae\nin Babylonio fuere exercitu et contra domini populum dimicarunt.\ndenique in sequentibus dicitur contra Aegyptum et\nPhilistiim et Moab et Ammon et Idumeam. et Damascum et\nCedar et regna Asor et Aelam et ad extremum contra Babylonem\nterramque Cbaldeam.\nQuia sic ait dominus deus Israhel ad me:\nsume calicem uini furoris — siue meri — huius de\nmanu mea et propinabis de illo cunctis gentibus, ad\nquas ego mittam te; et bibent et inebriabuntur — siue\nuoment - et insanient a facie gladii. quem ego mittam\ninter eos. et accepi calicem de manu domini et\npropinauicunctis gentibus, ad quas misit me dominus.\nPropinatio calicis, et calicis \\'meri\\' siue \\'non mixti\\', quae Graece\ndicitur άϰράτοο. dominici furoris indicium est, ut omnes gentes,\nquae contra dei populum militarunt, bibant de calice furoris\ndomini, de quo scribit et Isaias contra Hierusalem: scyphum\n\n\n\n\n\n\nfuroris, calicem ruinae ebibisti et euacuasti; propterea\nconsurge! iste autem calix idcirco bibitur a cunctis\ngentibus, ut uomant et insaniant.\nquod quidem prauus interpres\nin bonam partem accipit, ut instar catharticae potionis?,\nquidquid cholerum et pituitae et noxii umoris in pectore est.\nforas exire conpellat et restituat pristinam sanitatem. pro\nHieremia quoque saluatorem accipit, quod ipse cunctis gentibus\npropinarit, ad quas et missus est, ut abiecta idololatria dei se\ncultui dedicarent. quod contrarium esse scripturae sanctae\nmonstrabunt sequentia; non enim pro remedio, ut ille uult.\nsed pro poena meraco calice propinantur.\nHierusalem et ciuitatibus Iuda et regibus eius\net principibus eius, ut darem eos in solitudinem et\nin stuporem et in sibilum et in maledictionem, sicut\nest dies ista.\n\\'Putabam\\', inquit,\\'quod solis gentibus propinarem,\net ideo me huic ministerio laetus optuleram; sed inter ceteras.\ngentes, immo ante ceteras, propinaui Hierusalem et ciuitatibus\nIndae et regibus eius et principibus, ut\ndarem eos in stuporem et in solitudinem et in sibilum\net in maledictionem. sicut et praesenti probatur\nexemplo\\'. unde dicit et supra: seduxisti me, domine. et\nseductus sum, inualuisti et potuisti!\nPharaoni, regi Aegypti, et seruis eius et praesenti\neius et omni populo eius (et uniuersis gene-raliter〉. Post Hierusalem bibit Pharao. rex Aegypti, et socii\neius, biberunt principes et uniuersus populus cunctusque, qui\nnon quidem est Aegyptius, sed in eius regionibus commoratur,\nquos LXX uertere συμμίxτους, id est \\'misticios\\', uulgus non\nAegyptiae regionis, sed peregrinum et aduenticium.\nCunctis regibus terrae Ausitidis. Quae Hebraice\nappellatur \\'Us\\', de qua et Iob fuisse narrat historia:\nhomo quidam erat in regione Ausitidi, nomine Iob.\net tamen sciendum hunc uersiculum in LXX non haberi\nTheodotionemque pro \\'Us\\' interpretatum esse \\'insulam\\'.\nEt cunctis regibus terrae Philistiim et\nAscalonis et Gazae et Accaron et reliquiisAzoti.\nGeneraliter posuit Philistiim, hoc est terram Palestinorum, et\nspecialiter urbes eorum Ascalonem, Gazam, Accaron, Azotum;\nsolam tacuit Geth, quae continetur in \\'reliquiis\\'. hoc est enim,\nquod scriptum est: et reliquiis Azoti; uicina enim atque\nconfinis est Azoto, quae Hebraice dicitur Esdod, regio urbis\nGeth. Palestinos autem a Babyloniis captos atque uastatos\nscribit et Isaias.\nIdumeae et Moab et filiis Ammon et cunctis\nregibus Tyri et uniuersis regibus Sidonis. Idumea,\nin qua sunt montes Seir et quae Hebraice appellatur Edom;\nMoab et Ammon ipsi sunt filii Lot, proximi Maris Mortui.\nTyrus et Sidon in Phoenicis litore principes ciuitates, quae\net ipsae Babylonio ueniente superatae sunt. quarum Carthago\ncolonia; unde et Poeni sermone corrupto quasi Phoeni appellantur,\nquorum lingua Hebraeae linguae magna ex parte confinis\nest.\nEt regibus insularum, quae sunt trans mare.\nTransit Cyprum et Rhodum et insulas, quae appellantur Κυxλά-\nδες; et hae enim a Babyloniis occupatae sunt.\nEt Daedan et Theman et Bux et uniuersis.\nqui attonsi sunt in comam. Hae gentes in solitudine sunt,\nuicinae et mixtae regionibus Ismahelitarum, quos nunc Saracenos\nuocant et de quibus dicitur: qui attonsi sunt in comam.\nEt cunctis regibus Arabiae. Hoc in LXX non\nhabetur. post Daedan igitur et Theman et Buz et Ismahelitas\nregionum ordinem sequitur.\nEt cunctis regibus occidentis, qui habitant\nin deserto, et cunctis regibus Zamri. Hoc quoque in\nLXX non habetur.\nEt cunctis regibus Aelam cunctisque regibus\nMedorum. Ex eo, quod Zamri sequuntur Aelam regesque\nMedorum, arbitramur et Zamri regionem esse Persidis, nisi\nforte ex eo, quod praecessit Arabia, et hi reges solitudinis\naccipiendi sunt. Aelam autem regio Persidis trans Babylonem:\nunde et Aelamitae, Medi quoque atque Persae, a quibus capta\net destructa est Babylon; et ipsi enim meracum calicem Alexandro,\nrege Macedonum. propinante potarunt.\nEt cunctis regibus aquilonis de prope et de\nlonge. Quia Persidis et Babylonis, Aelam atque Medorum\nenumerauerat regiones, nunc generaliter ponit omnes reges\naquilonis, qui prope sunt et longe. Pro \\'aquilone\\', qui Hebraice\ndicitur \\'safun\\', LXX uertere ἁϕϕηιώτην, quem nos \\'subsolanum\\'\npossumus dicere.\nUnicuique contra fratrem suum et omnibus\nregnis terrae, quae super faciem eius sunt. Ne cunctas\norientalis prouinciae regiones enumerare per partes longum\nfieret. generaliter posuit omnia regna terrae, quae morantur\n\n\n\n\n\n\nin terra. quod autem dixit: contra fratrem suum. subau\nditur \\'dedi meracam potionem\\', ut omnes furerent. uomerent,\ninsanirent et mutuis inter se proeliis dimicarent. quodque\nintulit:\nRex Sesach bibet post eos et in LXX non\nhabetur, hunc habet sensum: \\'Omnes\\'. inquit. \\'in circuitu nationes\nBabylonio imperio subiacebunt et cuncta suae subiciet potestati.\nita ut uniuersae, quas praeteritus sermo narrauit, gentes\nipsi seruiant et bibant de calice eius\\': unde et in uisione contra\nBabylonem scribitur: calix aureus Babylon inebrians\nomnem terram. nouissimus autem rex Babylonis bibet hanc\npotionem propinante sibi ascensore bigae, cameli et asini\nCyro. rege Medorum atque Persarum.\nquomodo autem Babylon,\nquae Hebraice dicitur\\'Babel. intellegatur \\'Sesach\\'. non magnopere\nlaborabit, qui Hebraeae linguae saltim paruam habuerit\nscientiam. sicut apud nos Graecum alfabetum usque ad nouissimam\nlitteram per ordinem legitur. hoc est \\'alfa, beta\\' et\ncetera usque ad \\'o\\', rursumque propter memoriam paruulorum\nsolemus lectionis ordinem uertere et primis extrema miscere,\nut dicamus \\'alfa o, beta psi\\', sic et apud Hebraeos primum\nest \\'aleph\\', secundum \\'beth\\', tertium \\'gimel\\' usque ad uicesimam\n\n\n\n\n\n\nsecundam et extremam litteram \\'thau\\', cui paenultima est \\'sin\\'.\nlegimus itaque \\'aleph thau, beth sin\\', cumque uenerimus ad\nmedium. \\'lamed\\' litterae occurrit \\'chaph\\'; et ut, si recte legatur.\nlegimus \\'Babel\\', ita ordine commutato legimus \\'Sesach\\'. uocales\nautem litterae inter \\'beth et beth (et) lamed\\' (et <sin et sin)\net chaph\\' iuxta ἰδίωμα linguae Hebraeae in hoc nomine non\nponuntur arbitrorque a sancto propheta prudenter fuisse celatum,\nne aperte eorum contra se insaniam commoueret. qui\nobsidebant Hierusalem et iam iamque eius potituri erant.\nquod et apostolum contra imperium Romanum fecisse legimus\nscribentem de Antichristo: non meministis, quod, cum\napud uos essem adhuc, haec dicebam uobis? et\nnunc quid detineat, scitis, ut reueletur in suo\ntempore, subauditur Antichristus. iam enim mysterium\niniquitatis operatur: tantum. qui tenet modo.\ndonec de medio fiat. et tunc reuelabitur iniquus,\nquem dominus Iesus interficiet spiritu oris sui\net destruet inluminatione aduentus sui. eum, \\'qui\ntenet\\'. Romanum ostendit imperium; nisi enim hoc destructum\nfuerit sublatumque de medio, iuxta prophetiam Danihelis Antichristus\nante non ueniet. quod si aperte dicere uoluisset,\nstulte persecutionis aduersum Christianos et tunc nascentem\n\n\n\n\n\n\necclesiam rabiem concitasset.\nlongius, quam commentariorum\nbreuitas patitur, de hoc capitulo diximus, quod Graeci forsitan\nLatinique fastidient, quia in suis codicibus non habetur. sed\nquid proderit, cum in consequentibus hic ipse propheta dicat:\nquomodo capta est Sesach et conprehensa est inclyta\nuniuersae terrae, quomodo facta est in stuporem\nBabylon inter gentes?\nallegorici interpretes istum\nomnem locum ad cunctas referunt nationes, quas inebriauerit\ndiabolus calice peccatorum meracissimo; nouissimum enim\netiam ipsum bibiturum supplicia atque cruciatus, de quo\nscribat apostolus: quem dominus Iesus interficiet spiritu\noris sui. unde et in alio loco dicat: nouissimus\nautem inimicus destruetur mors. quod magnarum\nuirium est posse diuersarum uocabula nationum transferre\nsub ἐτυμολογίαις suis et singula uitia singulis nominibus\ncoaptare.\nEt dices ad eos: haec dicit dominus exercituum\ndeus Israhel: bibite et inebriamini et uomite\net cadite et nolite consurgere a facie gladii, quem\nego mittam in uos! \\'Postquam\\', inquit, \\'cunctis gentibus\npropinaris et impleueris praeceptum domini, rursum haec\nuerbis domini imperabis et dices: bibite et inebriamini\n\n\n\n\n\n\net uomite et cadite et nolite consurgere!\\' si \\'bibere.\ninebriari, uomere et cadere\\' salutis indicium est, ut instar\ncatharticae potionis noxia quaeque pellantur, quomodo sequitur:\net nolite consurgere? quae sit autem potio, quae\neos cadere faciat in aeternum, ponit manifestius, id est:\na facie gladii. quem ego mittam inter uos.\nCumque noluerint accipere calicem de manu,\nut bibant, dices ad eos: haec dicit dominus exercituum:\nbibentes bibetis, quia ecce in ciuitate, in\nqua inuocatum est nomen meum, ego incipio affligere;\net uos quasi innocentes immunes eritis — siue et\nuos munditia mundi eritis —? non eritis immunes siue\nnon eritis mundi.\nLatenter ostendit praeceptum dei. qui\nuoluntate facere noluerint, suscepturos necessitate et audituros:\nbibentes bibetis. \\'uelitis\\'. inquit. \\'nolitis, dei conplenda\nsententia est. si enim ciuitas Hierusalem, in qua notum\nfuit nomen dei dicente propheta: notus in Iudaea deus:\nin Israhel magnum nomen eius, bibit meracum calicem\nfurorisque, quanto magis uos non eritis mundi. qui pro dei\nnomine idola colitis!1\nGladium enim ego uoco super omnes habitatores terrae, dicit dominus exercituum. Ista est potio\nmeracissima, iste calix furoris domini, qui non super solam\nHierusalem, sed super omnem uocatur terram et cunctas in\ncircuitu nationes; de quo supra dixerat: et mittam ad Nabuchodonosor,\nregem Babylonis, seruum meum, et adducam\neos super terram istam et super habitatores\neius et super omnes nationesquae in circuitu illius\nsunt.\\'\nEt tu prophetabis ad eos omnia uerba haec\net dices ad illos: dominus de excelso rugiet — sine\nresponsum dabit — et de habitaculo sancto suo\ndabit uocem suam; rugiens rugiet super decorem\nsuum — siue respondebit super locum suum —,\nceleuma quasi calcantium concinetur aduersum\nomnes habitatores terrae. peruenit sonitus — sine\ninteritus — usque ad extrema — siue super partem\n— terrae, quia iudicium domino cum gentibus;\niudicatur ipse cum omni carne; impios tradidit\ngladio, dicit dominus.\nPrimum dicamus, ut se interpretationis\nueritas habet. \\'cunctis\\', inquit, \\'gentibus prophetabis et\ndices, quod dominus de excelso rugiat, hoc est: det sui furoris\nindicium iuxta illud, quod scriptum est: leo rugiet, et quis\nnon timebit? dominus locutus est, et quis non prophetabit?\\'\net de habitaculo sancto suo dabit uocem\nsuam. ut cunctos terreat audientes.\nrugiet autem super\ndecorem suum, hoc est super templum. cumque ille rugierit.\n\n\n\n\n\n\ninstar calcantium in torcularibus celeuma cantabitur et in\neffusione sanguinis mutui carmen lugubre concinetur, quod\nSymmachus xατάλεγμα,Aquila ἰασμὀν uocat, cuius celeumatis\net carminis sonitus usque ad terrae extrema perueniet, quia\niudicium domini cum gentibus.\nsi autem iudicium\ndomini cum gentibus est, sunt et gentium merita diuersa. ad\nexponendum illum locum, ut quidam uolunt: qui non credit.\niam iudicatus est. iudicatus quidem est in eo, quod non\ncredidit; sed ipsi, qui non credunt inter se, diuersis afficientur\nsuppliciis. iudicatur ipse cum omni carne, ut nullus\niniudicatus abeat. impios autem — hoc est, qui domino non\ncredunt, — tradit gladio sempiterno.\nallegorici interpretes iuxta\nLXX hunc locum sic disserunt, ut ad bonam partem referant\napertam domini comminationem. \\'dominus\\', inquiunt. \\'de excelso\nresponsum dabit, his uidelicet, quos saluaturus\nest, et de loco sancto suo dabit uocem suam respondebitque\nsermonem in loco suo. illi autem quasi\nuindemiantes pleni fructibus illius sententiae respondebunt.\nsuper omnes habitatores terrae ueniet interitus,\nnon super uniuersam terram, sed super partem\nterrae, eorum uidelicet, qui non credunt; iudicium enim\n\n\n\n\n\n\n(domino) erit in gentibus et ipse iudicabitur cum\nomni carne, impii autem tradentur gladio\\'.\nHaec dicit dominus exercituum: ecce afflictio\n— siue malum — egredietur de gente in\ngentem et turbo magnus — siue tempestas — egredietur\na summitatibus — siue extremis — terrae.\net erunt interfecti domini — siue uulnerat a domino\n— in die illa a summo terrae usque ad summum\neius; non plangentur et non colligentur neque\nsepelientur; in sterquilinium super faciem\nterrae iacebunt.\nErubescant, qui uim scripturae sanctae\nfacere conantur in bonam partem ea, quae comminationis plena\nsunt, disserentes. de hoc autem loco puto dixisse et dominum:\nconsurget gens aduersum gentem et regnum contra\nregnum et cetera, quae in ipsa euangelii sententia continentur.\nintellegamus autem haec facta iuxta historiam.\nquando a rege\nBabylonio cunctae nationes in circuitu subiugatae sunt et\nimperium eius sensere crudele, uel iuxta prophetiam longo\npost tempore in consummatione mundi futura. dicunturque\ninterfecti a domino, non quod dominus ipse percutiat, sed\nquo in interitu pessimorum uoluntas et imperium domini\nconpleatur.\nUlulate — siue iubilate —, pastores, et\nclamate et aspergite uos cinere, optimates gregis\nsiue plangite. arietes ouium —, quia conpleti sunt\n\n\n\n\n\n\ndies uestri. ut interficiamini, et dissipationes\nuestrae et cadetis quasi uasa pretiosa — siue quasi\narietes electi —. et pe r ibit fuga a pastoribus et s a saluatio\nab optimatibus — siue arietibus — gregis.\nNotandum, quod in hoc tantum loco LXX \\'iubilum\\' in malam\npartem posuerant. pro quo alii interpretes \\'ululatum\\', ut in\nHebraeo scriptum est, transtulere. inter pastores et arietes\nsiue optimates gregis ista distantia est, quod pastores rationalium\nsunt. arietes autem et optimates referantur ad diuites,\nqui et ipsi pars gregis appellantur.\nquodque infert: conpleti\nsunt dies uestri, ut interficiamini, tunc conplebuntur\ndies eorum, quando fuerint peccata conpleta. et dispergentur\net cadent sicut uasa pretiosa, ut confracta non ualeant\ninstaurari et, quanto ante fuere pretiosa, tanto maius eorum in\nconfractione sit damnum; siue quasi arietes electi, ut\npinguis hostia sit deuorare cupientium.\nperibit, inquit, fuga\na pastoribus, quando non egerint paenitentiam. denique\ndicitur ad Phariseos: genimina uiperarum, quis ostendit\nuobis fugere ab ira uentura? et in Psalmis legimus:\nperiit fuga a me. et saluatio, inquit, ab optimatibus\ngregis siue arietibus; ard ϰοινού subauditur peribit\\'.\nUox clamoris pastorum et ululatus optimatium\ngregis — siue iubilum arietum —, quia uastauit\n\n\n\n\n\n\ndominus pascua eorum. et conticuerunt arua —\nsiue speciosa — pacis a facie irae furoris domini.\nEt hic notandum, quod apud LXX \\'iubilum\\' pro \\'ululatu\\'\npositum sit.\ninter pastores autem et arietes ista diuersitas est,\nquod pastores putentur in ecclesia, qui praesunt gregi cum\nsapientia et eruditione atque doctrina, arietes uero, qui principes\nquidem uidentur in populo, sed nihil habent in se doctrinae\natque sapientiae et per nimiam simplicitatem propemodum\nstultitiae uicini sunt.\nquando autem habuerimus pacem\net non intellexerimus uel bona uel speciosa pacis, sed luxuriae\nnos et otio et uoluptatibus dederimus, tunc conquiescent siue\nconticiscent bona pacis et auferentur a nobis propter iram\nfuroris domini et implebitur illud, quod scriptum est: cum\ndixerint: pax et securitas, tunc repentinus eis\nsuperueniet interitus, quo ueniente omnia conticiscent.\nDereliquit quasi leo umbraculum — siue\ncubile — suum — et, ut uerius est, tabernaculum; hoc\nenim \\'soccho\\' Hebraicum sonat —, quia facta est terra\neorum in desolationem — uel inuia — a facie irae\ncolumbae — siue a facie gladii magni — et a facie\nirae furoris domini.\nDominus, de quo supra dixerat: de\nexcelso rugiet et de habitaculo sancto suo dabit\nuocem suam: rugiens rugiet super decorem suum,\nipse derelinquet tabernaculum suum. de quo scriptum est:\n\n\n\n\n\n\nfactus est in pace — siue in Salem — locus eius\net habitatio eius in Sion, ipse deseret sedem suam et\nconplebit, quod per hunc eundem prophetam locutus est:\ndimisi domum meam, dereliqui hereditatem meam.\nreliquit autem quasi leo cubile suum, ut omnes bestiae uastandi\nterram eius habeant potestatem. leone enim custode et praeside\nnullus ad eandem audet accedere. facta est, inquit, terra\neorum — hau dubium quin uel populi Iudaeorum uel certe\nuniuersarum gentium — in desolationem et in inuium a\nfacie irae columbae.\nnon mirabitur \\'columbam\\' domini\nintellegi Nabuchodonosor. qui supra eum uocari \\'seruum\\' domini\nlegerit — pro quo LXX transtulerunt \\'gladium magnum\\' —,\nlicet \\'columbam\\' et in persona Hierusalem possimus accipere,\nquod irascatur et tristis sit se leonis sui perdidisse custodiam\net terram suam uenisse in desolationem.\nIn principio regis Ioiacim, filii Iosiae,\nregis Iuda da, factum est uerbum istud a domino\ndicens: haec dicit dominus: sta in atrio domus\ndomini et loqueris ad omnes ciuitates Iuda, de\nquibus ueniunt, ut adorent in domo domini, uniuersossermones,\nquos ego mandaui tibi, ut loquaris\nad eos; noli subtrahere uerbum! si forte audiant\net conuertantur unusquisque a uia sua mala, etpaeniteat me mali — siue quiescam a malo —. quod\ncogito facereeis propter malitias studiorum eorum.\nHaec prophetia superior est priore, licet sub eodem rege sit\nfacta. illa enim facta est in anno quarto Ioiacim, filii Iosiae\nregis Iuda, haec autem in principio eiusdem regis scriptura\ndicente: in principio regis Ioiacim, filii Iosiae, regis\nIuda, factum.est uerbum istud a domino dicens.\nnon igitur, ut saepe iam diximus, in prophetis historiae ordo\ntexendus est, cum in praesentiarum sub eodem rege priora\npostea et posteriora ante dicantur.\nqui autem uerbum dicturus\nest domini, debet stare cum Mosi et audire cum psalmista:\nqui statis in domo domini, in atriis domus dei\nnostri. et praecipitur illi, ut loquatur ad omnes ciuitates\nIuda, licet \\'ciuitates\\' LXX non transtulerint, ne indecorum\nforte uideretur in atrio domus domini loqui ad urbes, quae\ncoram non erant; sed quando ad populos et ad ciues loquitur,\nipsis ciuitatibus loquitur. pulchre autem stat in atrio atque\nuestibulo templi domini, ut per occasionem orationis domin\net adorandi eum sermones prophetae audire cogantur.\n\\'nolii,\ninquit, \\'subtrahere uerbum; licet triste sit, licet aduersum\nte audientium rabies concitetur, tamen dicito, quod tibi impe\nratum est, non formidans persecutiones eorum, qui aduersum\nte concitandi sunt, sed domini iubentis imperium!\n\\' forsitan\n\n\n\n\n\n\n\n\n\n\ninquit, audiant et conuertantur. uerbum ambiguum \\'forsitan\\'\nmaiestati domini non potest conuenire, sed nostro loquitur\naffectu. ut liberum homini seruetur arbitrium, ne ex praescientia\neius quasi necessitate uel facere quid uel non facere cogatur;\nnon enim ex eo, quod deus scit futurum aliquid, idcirco\nfuturum est, sed quia futurum est, deus nouit quasi praescius\nfuturorum.\net tamen sciendum iuxta hunc eundem Hieremiam,\net si mala praedixerit dominus et egerit populus paenitentiam,\nquod et ipse acturus sit paenitentiam super his, quae\nfacere comminatus est; et si prospera pollicitus fuerit et\negerit populus neglegenter, mutet deus sententiam et pro\nbonis mala inferat. tale quid et illud in euangelio est: mittam\nfilium meum, forsitan uerebuntur eum; quod utique\nex persona dei omnipotentis dicitur.\ndenique et in praesenti\nait: \\'si forte audiant et conuertantur unusquisque\na uia sua mala, ut. cum illi conuersi fuerint, et me meae\nsententiae paeniteat et non faciam, quod eis facere cogito.\ncogito autem facere propter malitias studiorum illorum;\nquae si fuerint immutatae, et mea sententia commutabitur.\\'\nlegamus historiam lonae et Nineue.\nEt dices ad eos: haec dicit dominus: sinon audieritis me, ut ambuletis in lege mea, quam\ndedi uobis, ut audiatis sermones seruorum meorum,\nprophetarum, quos ego misi ad uos de nocte consurgens\net dirigens et non audistis, dabo domumistam sicut Silo et urbem hanc dabo in maledictionem\ncunctis gentibus terrae.\nIn nostra est ergo\npositum potestate uel facere quid uel non facere, ita dumtaxat,\nut, quicquid boni operis uolumus, appetimus, explemus, ad\ndei gratiam referamus, qui iuxta apostolum dedit nobis et\nuelle et perficere. sin autem sufficit semel ambulare in lege.\nquae nobis data est per Mosen, ut stulta heresis suspicatur,\nquomodo addidit: ut audiatis sermones seruorum meorum,\nprophetarum? qui utique post legem missi sunt et\nnon semel, sed frequenter, nec otiose et a securo, sed semper\net a sollicito.\n\\'misi,\\' inquit, \\'ad uos seruos meos cotidie et\nde nocte consurgens; quos si audire nolueritis. dabo domum istam\\'\n— hoc est templum dei — \\'sicut Silo\\', ubi fuit\ntabernaculum. cumque templum destructum fuerit, consequenter\net ciuitas erit in maledictionem cunctis gentibus\nterrae.\nsicut autem exstructo templo in area Ornae et in\nmonte \\'Moria\\', hoc est \\'uisionis\\', in quo Abraham Isaac filium\noptulisse narratur, cessauit religio Silom nec postea ibi sunt\ncelebrata sacrificia, sic exstructa ecclesia et spiritalibus in ea\nuictimis immolatis cessauerunt legis cerimoniae et data est nrbs\nIudaeorum in maledictionem cunctis gentibus terrae, de\nqua nos dominus liberauit dicente apostolo: Christus\n\n\n\n\n\n\n\n\nredemit nos de maledictione legis. factus pro nobis\nmal maledictio.\nEt audierunt sacerdotes et prophetae —\nsiue pseudoprophetae — et omnis populus Hieremiam\nloquentem uerba haec in domo domini. cumque\nconplesset Hieremias loquens omnia, quae\npraeceperat ei dominus, ut loqueretur ad uniuersum\npopulum, apprehenderunt eum sacerdotes et\nprophetae — siue pseudoprophetae — et omnis\npopulus dicens: morte moriatur, quia prophetauit\nin nomine domini dicens: sicut Silo erit domus\nhaec et urbs ista desolabitur eo, quod non sit\nhabitator.\nSacerdotes et prophetae, quos \\'pseudoprophetas\\'\nLXX manifestius transtulerunt, irascuntur Hieremiae, quod\nuera praedicat et subuerso templo et ciuitate deserta sit\nperitura religio et lucra ex religione uenientia; idcirco apprehendunt\neum et consentiente sibi populo morti destinant,\nquare dixerit in nomine domini: sicut Silo erit domus\nhaec et urbs desolabitur eo, quod non sit habitator.\nsi quando igitur propter mandata domini et fidei ueritatem\nuel sacerdotes nobis uel pseudoprophetae uel deceptus populus\nirascitur, non magnopere curemus. sed exsequamur sententiam\ndei nequaquam praesentia mala, sed futura bona animo cogitantes.\nEt congregatus est omnis populus aduer\nsum Hieremiam in domum domini. et audieruntprincipes Iuda uerba haec et ascenderunt de domo\nregis in domum domini et sederunt in introitu\nportae domini nouae.\nHieremias in templo uerba domini\nprophetabat et dixerat: dabo domum istam sicut Silo\net urbem hanc in maledictionem cunctis gentibus\nterrae statimque a sacerdotibus et prophetis et populo\nseditione commota omne uulgus aduersum prophetam congregatur\nin templum, ubi erat propheta et sacerdotum ac prophetarum\nuulgique manibus tenebatur.\nquod cum audissent\nprincipes ciuitatis, qui in domo regia uersabantur, transierunt\nsiue ascenderunt de domo regis in domum domini.\nnotandumque, quod ire ad domum domini semper ascensus\nsit. sederuntque in introitu portae domini nouae.\nprincipum enim erat officii sedere in porta domus domini et\nibi negotii et seditionis cognoscere ueritatem. \\'noua\\' autem\nporta dicitur, quia, qui sedebant in ea et iudicio praeerant,\nsacerdotum et pseudoprophetarum calumniae resistebant.\nEt locuti sunt sacerdotes et prophetae ad\nprincipes et ad omnem populum dicentes: iudicium\nmortis est uiro huic, quia prophetauit\naduersum ciuitate m istam, sicut audistis auribus\nuestris.\nSedentibus urbis principibus in porta templi\net in porta noua, qui de regis palatio ad templum cucurrerant,\nut seditio populi sedaretur, et contione populi congregata\naccusant sacerdotes et pseudoprophetae perieratque\n\n\n\n\n\n\npropheta, quantum fuit in sacerdotibus et prophetis. si accusatores\nipsi habuissent iudicii potestatem. ex quo intellegimus\ncrudeliores fuisse in prophetam per inuidiam sanctitatis,\nqui religioni uidebantur dediti quam qui necessitatibus publicis\npraeerant.\nEt ait Hieremias ad omnes principes et ad\nuniuer sum populum dicens: dominus m misit m e.\nut prophetarem ad domum — siue super domum —\nistam et ad ciuitatem — sine super ciuitatem —\nhanc omnia uerba, quae audistis. nunc ergo bonas\nfacite uiasuestras et st studia uestra et audite uocem\ndomini dei uestri, et paenitebit nitebit dominum mali.\nquod locutus est aduersum uos — siue et quiescet\ndomi inus a mali, quae locutus est contra uos —.\nego\nautem ecce in manibus uestris sum; facite mihi,\nut bonum et rectum est in oculis uestris — siue ut\nexpedit uobis — ! uer umtamen scitote et cognoscite,\nquod, si occideritis me, sanguinem innocentem\ntradetis contra uosmet ipsos et contra ciuitatem\nistam et habitatores eius; in ueritate enim misit\nme dominus a d uos, u t loquerer in auribus uestris\nomnia uerba haec.\nCum praesente populo sederent in\nporta principes ciuitatis et accusarent sacerdotes et prophetae\nHieremiam prophetam et mortis crimen intenderent, Hieremias\nad principes loquitur et ad uniuersum populum, quos sacerdotum\net pseudoprophetarum factio concitauerat, prudenter\n\n\n\n\n\n\npariter et humiliter atque constanter.\nprudenter, quod a domino\nmissum esse se diceret, ut contra templum et ciuitatem loqueretur\ndaretque consilium, quod, si uellent eius audire consilium\net agere paenitentiam, dominus quoque suam sententiam commutaret.\nhumiliter autem in eo, quod ait: ecce in manibus\nuestris sum; facite mihi, ut bonum et rectum est\nin oculis uestris! porro constanter: in ueritate misit\nme dominus ad uos, ut loquerer in auribus uestris\nomnia uerba haec.\naliisque sermonibus loquitur: \\'si irascimmi,\ncur contra templum et urbem domini sim locutus, et\ncurae nobis est salus urbis et templi, cur augetis peccata\npeccatis et sanguinis mei tam urbem quam habitatores eius\nreos facitis?\n\\' si quando igitur et nobis pro necessitatis angustiis\nhumilitate opus est, sic eam assumamus, ne ueritatem et\nconstantiam deseramus; aliud est enim superbe contumeliam\nfacere iudicanti, quod signum stultitiae est, aliud sic inpendens\nuitare discrimen. ut de ueritate nil subtrahas.\nEt dixerunt principes et omnis populus ad\nsacerdotes et prophetas: non est uiro huic iudici-um\nmortis, quia in nomine domini dei nostri\nlocutus est ad nos.\nPopulus, qui prius a sacerdotibus et\npseudoprophetis fuerat supplantatus, iuogitur principibus ciuitatis\net pro Hieremia loquitur, quod nequaquam reus mortis\n\n\n\n\n\n\nsit, sed in nomine domini et ex ore illius prophetarit; cito\nenim uulgus indoctum accepta ratione mutat sententiam. dolor\nautem accusantium, praecipue sacerdotum et pseudoprophetarum,\nnon potest immutari; et ideo illis accusantibus et in accusatione\nperseuerantibus populus commutatur, quod spem eis dederat\nindulgentiae domini, si bonas facerent uias suas et audirent\nuocem domini dei sui, ut et dominus suam sententiam flecteret.\nSurrexeruntque uiri de senioribus terrae\net dixerunt ad omnem coetum populi loquentes:\nMicheas de Morasthi fuit propheta in diebus Exechiae,\nregis Iuda, et ait ad omnem populum Iudae\ndicens: haec dicit dominus exercituum : Sion quasi\nager arabitur et Hierusalem in aceruum lapidum\nerit et mons domus in excelsa siluarum.\nnumquid\nmorte condemnauit eum Exechias, rex Iudae, et\nomnis Iuda? numquid non timuerunt dominum\net deprecati sunt faciem domini et paenituit\ndominum mali, quod locutus erat aduersum eos?\nitaque nos facimus malum grande contra animas\nnostras.\nPrincipes ciuitatis et populus intellegunt iudicii\nueritatem; senes autem, quorum proprie erat nosse uetera,\nreplicant historiam et prophetiam Micheae de Morasthi, qui\nprophetauit sub rege Ezechia, conparant prophetiae Hieremiae.\npro qua ei mortis crimen intenditur, ostenduntque illum dixisse 25\n\n\n\n\n\n\ngrauiora et tamen a iusto rege Ezechia nihil esse perpessum,\nsed conuersos ad paenitentiam domini in bonam partem uertisse\nsententiam.\nMicheas enim dixit: Sion quasi agerarabitur\net Hierusalem in aceruum lapidum erit et mons\ndomus in excelsa siluarum: porro Hieremias: dabo.\ninquit, domum istam sicut Silo et urbem hanc dabo\nin maledictionem cunctis gentibus terrae.\ndantque\nconsilium putantes nequaquam futurum, quod Micheas praedixerat,\nquia multo tempore non sit factum propter populi\npaenitentiam. et hoc quoque, quod Hieremias locutus est, nequaquam\nfore, si iuxta consilium eius bonas faciant uias suas\net studia sua et audiant uocem domini dei sui, ut dominus\nnon inferat malum, quod eis fuerat comminatus.\nsimulque\nfrangunt accusatorum rabiem et se miscent cum eis dicentes:\nitaque nos facimus malum grande contra animas\nnostras, non quo facere debeant, sed quia, si fecerint, nequaquam\nnoceant accusato, sed animabus suis, quas mutatione\nsententiae potuerint liberare.\nFuit quoque uir prophetans in nomine\ndomini, Urias, filius Semei de Cariathiarim, et\nprophetauit aduersum ciuitatem istam et aduersum\nterram hanc iuxta uniuersa uerba Hieremiae.\net audiuit rex Ioiacim et omnes potentes et principes\neius uerba haec et quaesiuit rex interficere\neum; et audiuit Urias et timuit fugitque et ingressus\nest Aegyptum.\nquodque sequitur: et misit rex\n\n\n\n\n\n\nIoiacim uiros in Aegyptum, Elnathan, filium\nAchobor, et uiros cum eo in Aegyptum, in LXX non\nhabetur. dein iungitur: et eduxerunt Uriam de Aegypto\net adduxerunt eum ad regem Ioiacim; et percussit\neum gladio et proiecit cadauer eius in sepulchris\nuulgi ignobilis lis. uerumtamen manus Achicam, filii\nSaphan, erat cum Hieremia, ut non traderetur in\nmanu populi et interficeret eum.\nQuaeritur, cur, cum\nUrias, filius Semei de oppido Cariathiarim, eadem quae Hieremias\npropbetarit, timore perterritus fugerit Aegyptum et inde\nretractus occisus sit, Hieremias potuerit euadere, qui certe\nnon fugerat, sed audacter in priore sententia perseuerans liberatus\nsit tam uulgi principumque iudicio quam consilio seniorum\naduersum accusatores, sacerdotes et pseudoprophetas.\nad\nquod breuiter respondendum nequaquam dei sciri posse iudicium,\ndum eadem causa eademque sententia alius punitur et\nalius liberatur; nisi forte hoc respondere possimus, quod Urias\nin condemnationem et accusatorum et populi trucidatus sit.\nHieremias autem reseruatus iudicio dei, ut reliquiis infelicis\npopuli praedicaret et eos retraheret ad paenitudinem. quod\nquidem et in apostolorum Actibus legimus Iacobum apostolum\n\n\n\n\n\n\nstatim Herodis pertulisse sententiam et martyrio coronatum.\nPetrum autem et ceteros apostolos doctrinae domini reseruatos.\net animaduertenda constantia prophetalis, quod ne de Aegypto\nquem retractus Urias mutauerit sententiam, sed uidens sibi\nintentari mortem nihilominus sit locutus, quae praeceperat\ndominus. quodque timuit et fugit et ingressus est Aegyptum.\nnon infidelitatis: sed prudentiae indicium est, ne frustra nos\nofferamus periculis. alioquin et dominum saluatorem de manibus\npersequentium lapsum legimus et praecipientem apostolis: cum\nuos persecuti fuerint in hac ciuitate, fugite ad\naliam!\nquaeritur quoque, quomodo Ioiaeim, rex Iuda, parui imperii\net debilitati et iam iamque perituri, mittendi in Aegyptum\nhabuerit potestatem et inde Uriam educere. quod facile soluitur,\nsi consideremus eum a rege Aegypti Nechao principem constitutum.\ntutum et hanc prophetiam factam esse in principio regni\neius.\nquamquam autem Hieremias domini adiutorio liberatus\nsit, tamen et illi reputatur in mercedem, per quem prophetam\nsuum dominus liberauit, Achicam uidelicet, filio Saphan, quod\nin posterioribus lecturi sumus, quando de cisterna luti Abdamelech\nspadonis consilio atque praesidio Hieremias de mortis\npericulo liberatur.\nIn principio regni Ioiacim, filii Iosiae.\nregis Iuda, factum est uerbum hoc ad Hieremiam\nn domino dicens. Hoc in editione LXX non habetur et\n\n\nmulti putant sequentis capituli esse principium, quod nequaquam\nita est, sed iungendum superiori, ut, quicquid dictum\nrefertur et factum, in principio regni Ioiacim factum esse\ncredamus; unde et mittendi in Aegyptum quasi ad amicum\nregem habuit potestatem.\nuidentur autem mihi LAA tituium\nistum hac ratione siluisse, ne secundo dicere uiderentur; iam\nenim in principio posuerant: in principio regis Ioiacim,\nfilii Iosiae, regis Iuda. factum est uerbum istud a\ndomino dicens.\nHaec dicit dominus ad me: fac tibi uincu-la\net catenas — siue ϰλοιούς, qui Hebraice appellantur\n‛mutoth’ et sermone uulgari \\'boias\\' uocant — ponesque\neas in collo tuo et mittes ad regam Edom et ad\nregem Moab et ad regem filiorum Ammon et ad\nregem tyri et ad regem Sidonis per manum nuntiorum,\nqui uenerunt Hierusalem ad Sedeciam,\nregem Iuda. et praecipies eis, ut ad dominos suos\nloquantur: haec dicit dominus exercituum deus\nIsrahel: haec dicetis ad dominos uestros.\nPraeterita\nuisio in principio facta est ad prophetam regni Ioiacim, filii\nIosiae, regis Iuda, haec autem sub Sedecia, qui extremus\nregnauit in Hierusalem et sub quo urbs capta est atque\nsubuersa.\npraecipiturque Hieremiae, ut catenas siue furcas\nligneas, quae, ut diximus, Hebraice appellantur ‛mutoth’, inponat\ncollo suo et mittat eas ad reges Edom, Moab, filiorum\n\n\n\n\n\n\nAmmon, Tyri, Sidonis per legatos, qui uenerant ad Sedeciam.\net praecipiat suis dominis nuntiare, quod regi Nabuchodonosor\nseruire debeant et audire. quae sequens prophetae sermo prosequitur.\nac ne forsitan legati et reges istarum gentium responderent:\ncur hoc tuo populo non praecipis?\\', Sedeciae quoque\nregi similia loquitur et sacerdotibus ac prophetis.\nhunc locum\nallegoricus semper interpres et historiae fugiens ueritatem\ninterpretatur de caelesti Hierusalem, quod debeant habitatores\neius sponte assumere corpora et descendere in ‛Babylonem’, id\nest \\'confusionem\\' mundi istius, qui in maligno positus est, et\nseruire regi Babylonio, hau dubium quin diabolo. quodsi *\nhoc facere noluerint, nequaquam eos grauia corpora portaturos.\nsed perituros gladio et fame et peste et nequaquam homines\nfuturos, sed daemones.\nhoc ille dixerit, ne defensores eius\nnobis calumniam faciant. ceterum nos simplicem et ueram\nsequamur historiam, ne quibusdam nubibus atque praestigiis\ninuoluamur.\nEgo feci terram et hominem et iumenta, quae\nsunt super faciem terrae, in fortitudine meamagna\net in bracchio meo extento et dedi eam ei, qui placuit\nin oculis meis. Licet ἀνϑρωποπαϑω̄ς haec scriptura loquatur.\nquomodo nos homines loqui possumus et intellegere, tamen\n\\'fortitudo\\' dei et \\'bracchium\\' eius ille est. de quo et apostolus\n\n\n\n\n\n\nloquitur: \\'Christus dei uirtus et dei sapientia\\', et Isaias:\ndomine, quis credidit auditui nostro et bracchium\ndomini cui reuelatum est? scribit et Iohannes\neuangelista: omnia per ipsum facta sunt et sine\nipso factum est nihil. Dauid quoque in suo carmine\nloquitur: uerbo domini caeli firmati sunt et spi-\nritu oris eius omnis uirtus eorum. quod autem ait:\ndedi eam ei, qui placuit in oculis meis, hoc significat,\nquod omnia humano generi per dei gratiam sint tributa.\nego, inquit, feci terram et hominem et iumenta.\nordo contrarius; in Genesi enim primitus fiunt animantia et\nextremus homo, sed hic prius hominem nominat et postea, quae\nsubiecta sunt homini.\nNunc itaque ego dedi omnes terras istas\nin manu Nabuchodonosor, regis Babylonis, serui\nmei: insuper et bestias agri dedi ei, ut seruiant\nilli. et seruient ei omnes gentes et filio eius et\nfilio filii eius.\nCuius infelicitatis est Israhel, quando conparatione\neius Nabuchodonosor ‛seruus dei’ appellatur! scriptum\nest in euangelio: mundus per ipsum factus est et\nmundus eum non cognouit; in propria uenit etsui\neum non receperunt. recte itaque conditor creaturam suam\ntradit, cui uoluerit. denique et diabolus, in cuius typum praecessit\nNabuchodonosor, confitetur: haec omnia mihi tradita\nsunt.\nquod autem intulit: insuper et bestias agri\n\n\n\n\n\n\ndedi ei, ut seruiant illi, uel simpliciter omne genus animantium\nintellegere debemus — cum homine enim et ea traduntur,\nquae ei subdita sunt — aut certe ‛bestias’ feras gentes\naccipiamus, quod etiam illae seruiant. quae prius seruire non\nnouerant. ‛filium’ autem eius et ‛filium filii’ — iuxta Hebraicum —\nBaltasar uocat et Euilmarodach, de quibus scribit Danihel.\nDonec ueniat tempus terrae eius et ipsius.\nPulchre, ne perpetuum Nabuchodonosor putaretur imperium,\net ipsum dicit a Medis Persisque capiendum: hoc est enim\nquod significat: donec ueniat tempus terrae eius et\nipsius. sed nec hoc habetur in LXX.\nEt seruient ei gentes multae et reges magni.\nNon dixit \\'omnes\\' — hoc enim proprie Christi debetur imperio\n—, quamquam iuxta Symmachum non legatur: seruient\nei gentes multae et regesmagni, sed: subicienteun;\nseruituti gentes multae et reges magni, ut ipse\nquoque seruiat Medis et Persis, cui omnes gentes ante seruierant.\nhoc, quod exHebraico posuimus: dedi ei, ut seruiant\nilli, et seruient ei omnes gentes et filio eius et\nfilio filii eius. donec ueniat tempus terrae eius et\nipsius et seruituti eum subiciant gentes multae\ne t reges magni, in LXX, ut iam diximus, editione non\nlegitur.,:..,\nGens autem et regnum, quod non seruierit\nNabuchodonosor, regi Babylonis, et quicumque\nnon curuauerit collum suum sub iugo regis Babylonis,\nin gladio et fame et peste uisitabo super\ngentem illam, ait dominus, donec consumam eos\nin manu eius.\nNon solum dominus peccatrices gentes subicit\nNabuchodonosor, sed et apostolus de peccatoribus loquitur:\nquos tradidi satanae, ut discant non blasphemare;\net in alio loco: tradidi huiuscemodi satanae in interitum\ncarnis, ut spiritus saluus fiat. potestatibus\nquoque oboediendum monet non solum propter iram, sed\net propter conscientiam, ne condemnemur ab eis.\nUos ergo nolite audire prophetas uestros et\ndiuinos et somniatores et augures et maleficos,\nqui dicunt uobis: non seruietis regi Babylonis,\nquia mendacium prophetant uobis, ut longe faciant\nuos de terra uestra et eiciant uos et pereatis. gens\nautem, quae subiecerit ceruicem suam sub iugo\nregis Babylonis et ser uierit ei, dimittam eam in\nterra sua, dicit dominus, et colet eam et habitabit\nin ea.\nDelirat et iu hoc loco allegoricus interpres et hortatur\nin caelesti positos Hierusalem, ne audiant prophetas suos atque\ndiuinos, somniatores et augures et maleficos, sed ut potius\nseruiant Nabuchodonosor et corpus humilitatis assumant,\n\n\n\n\n\n\ninfantiam, uagitus et incunabula paruulorum; si enim hoc fecerint,\nexpleto famulatu et condicione mortalitatis humanae\nreuersuros eos ad terram suam et habitaturos in ea et operaturos,\nquae prius operati sunt. dicitque se suspicari eos, qui\ndei praecepta contemserint, humanis corporibus praegrauari,\nfuturos daemonas et immundos spiritus et sedem pristinam\nnequaquam recepturos.\nnos autem simpliciter exponamus et\nprophetas esse in gentibus, qui simulent se diuino spiritu\nuentura praedicere, et diuinos, de quibus et uulgare prouerbium\nest: \\'aiunt diuinare sapientes\\', et somniatores, qui imitantur\nIoseph et Danihel, et augures, qui uolatu auium et\noscinum uocibus faciendum quid uel non faciendum denuntiant,\net maleficos, quos uel ueneficos possumus appellare uel daemonum\nfasmatibus seruientes, qui Hebraice dicuntur ‛chassane’.\nomnes isti decipiunt\\', inquit, cuos atque supplantant, ne seruiatis\nregi Babylonisâ€™. multo enim melius est seruitutem sponte suscipere\net amicum habere, cui seruias, et genitalem terram coiere\nquam ui et necessitate seruire captiuos.\nEt ad Sedeciam, regem Iuda, locutus sum\nsecundum omnia uerba haec dicens: subicite colla\nuestra sub iugo regis Babylonis et seruite ei et\npopulo eius, et uiuetis. quare moriemini tu et\npopulus tuus gladio, fame et peste, sicut locutusest dominus ad gentem, quae seruire noluerit regi\nBabylonis?\nnolite audire uerba prophetarum dicentium\nuobis: nolite seruire regi Babylonis, quia\nmendacium ipsi loquuntur uobis, quia non misi\neos, ait dominus, et ipsi prophetant in nomine\nmeo mendaciter, ut eiciam uos et pereatis tam uos\nquam prophetae, qui uaticinantur uobis.\nPost uniuersas\ngentes transit ad Sedeciam, regem Iuda, et isdem. quibus\ngentibus comminatus est, sermonibus loquitur; neque enim\nmeretur priuilegium gentis Israheliticae, qui ceteris gentibus\naut similia aut maiora peccauit. denique quia audire contemsit\npopulus perduellis, gladio, fame et peste consumtus est.\nobseruandum\nautem in scriptura sancta, quod pro \\'pseudoprophetis\nappellet ‛prophetas’, qui uaticinentur in nomine domini mendaciter.\n\\'hoc autem faciunt, ut ego, inquit, ‛eiciam uos et\npereatis tam uos quam prophetae, qui uaticinantur\nuobis’; et eorum igitur, qui decipiuntur, et eorum, q.ui decipiunt,\nsimilis interitus est.\nhoc, quod de Hebraico posuimus: sub\niugum regis Babylonis et seruite ei et populo eius,\net uiuetis. quare moriemini tu et populus tuus\ngladio, fame et peste, sicut locutus est dominus ad\ngentem, quae seruire noluerit regi Babylonis?\nnolite audire uerba prophetarum dicentium uobis,\nin LXX non habetur: et idcirco ammoneo, ut prudens lector\n\n\n\n\n\n\nintellegat, quantum desit per singula Graecis codicibus et\nLatinis.\nEt ad sacerdotes et ad populum istum locutus\nsum dicens: haec dicit dominus: nolite audire\nuerba prophetarum uestrorum, qui prophetant\nuobis dicentes: ecce uasa domini reuertentur\nde Babylone nunc cito; mendacium enim prophetant\nt uobis b is. — hoc, quod posuimus \\'nunc cito\\', in LXX non\nhabetur et illud, quod sequitur: — nolite audire eos, sed\nseruite regi Babylonis, ut uiuatis! quare datur\nhaec ciuitas in solitudine?\nPost gentes autem et regem\nsacerdotibus loquitur et populo, quia iam prophetis supra\ninteritum nuntiauerat dicens: ut eiciam uos et pereatis\ntam uos quam prophetae, qui uaticinantur uobis.\nloquitur autem eadem, quae locutus fuerat regi et gentibus,\nne audiant uerba prophetarum suorum et dicant uasa templo\ndomini reportanda iam nunc, quae cum Iechonia principibusque\net matre eius fuerant asportata, monetque, ut deseruiant regi\nBabylonis et uiuant et ciuitas sponte subiecta nequaquam\ntradatur incendio. et in hoc clementia domini leniori poenae\ntradere, ne sustineant grauiorem.\nEt si prophetae sunt et est uerbum domini\nin eis, occurrant — quodque sequitur et subdituri sumus\nusque ad finem huius capituli, in LXX non habetur — domino\nexercituum, ut non ueniant uasa, quae derelicta\nfuerant in domo domini et in domo regis\n\n\n\n\n\n\n\n\nIuda et in Hierusalem.\nin Babylonem. quia haec\ndicit dominus exercituum ad columnas et ad mare\net ad bases — pro quibus in Hebraico scriptum est (mechonoth\\'\n— et ad reliqua nasorum, quae remanserunt\nin ciuitate hac, quae non tulit Nabtichodonosor,\nrex Babylonis, cum transferret Iechoniam.\nfilium Ioiacim, regem Iuda, de Hierusalem in\nBabylonem et omnes optimates Iuda et Hierusalem.\nquia haec dicit dominux exercituum deus Israhel\nad uasa, quae derelicta sunt in domo domini et in\ndomo regis Iuda et in Hierusalem: in Babylonem\ntransferentur et ibi erunt usque ad diem uisitationis\nsuae, dicit dominus, et afferri faciam ea\net restitui in loco isto.\nHaec, ut diximus. in LXX non\nhabentur, sed de Hebraica ueritate translata sunt, pro quo\naliud, quod scriptum non erat, posuere dicentes: mihi, quia\nsic dixit dominus: et reliqua uasa, quae non tulit\nrex Babylonis, quando transtulit Iechoniam de\nHierusalem. in Babylonem intrabunt, dicit dominus\nsensum magis quam uerba ponentes, forsitan inrationale arbitratiut\ndeus loqueretur columnas et ad mare et ad bases\net ad reliqua uasa, quae remanserant in Hierusalem, quasi\nnon legamus et uermi matutino increpuisse dominum et ad\n\n\n\n\n\n\nmare locutum: tace et ommutesce!\nquodque ait: occurrant\nmihi siue domino exercituum, illud ostendit uerum\nprophetam posse domino precibus resistere. secundum quod et\nMoses stetit in percussione contra dominum, ut auerteret iram\nfuroris eius: Samuhel quoque idem fecit. et dominus ad Mosen:\ndimitte me, ait, percutiam populum istum! quando\nautem dicit: dimitte me, ostendit se precibus sanctorum posse\nretineri. \\'occurrant\\', inquit, \\'prophetae et.\nquaecumque praedicunt,\nopere conpleta demonstrent, et tunc ueritate uaticinium conprobabitur\\'.\ncolumnas autem et mare et bases et reliqua uasorum\nin Malachim et in extremo huius prophetae uolumine\nlegimus; et enumerantur, quae uasa translata sint in Babylonem,\nquando captus est Sedecias et incensa ciuitas templumque\nsubuersum.\nEt factum m est in annoillo, in p principio regni\nSedeciae, regis Iuda, in anno quarto, in mense\nquinto dixit ad m e Ananias,, filius Azur, propheta\nde Gabaon, in domo domini coram sacerdotibus\net omni populo dicens: haec dicit dominus exercituum\ndeus Israhel: contriui iugum regis.., Babylonis;\nadhuc duo anni dierum et ego referri faciam\nad locum istum omnia nasa domini:.\nQuos\nHebraicum \\'prophetas\\', hoc est \\'nebeim\\', LXX \\'pseudoprophetas\\'\ninterpretati sunt, ut manifestiorem facerent intellegentiam.\n\n\n\n\n\n\ndenique et in praesenti loco \\'propheta\\' dicitur, hoc est \\'nebia\\',\net non \\'pseudopropheta\\'. fit autem sermo domini sub rege\nSedecia, in quarto anno regni eius et in mense quinto — necdum\npropheta Hiexechiel uaticinante in Babylone ad eos, qui cum\nIechonia fuerant transmigrati — habetque fiduciam in templo\ndomini loqui contra prophetam, quia prospera populo pollicetur\net libenter audiuntur mendacia, praesertim quae laeta promittunt.\nHieremias dixerat etiam cetera uasa uel templi uel\ndomus regiae et uniuersi populi, quae Nabuchodonosor dimiserat,\ntransferenda Babylonem; hic autem e contrario etiam ea,\nquae translata fuerant, referenda promittit.\nQuae tulit Nabuchodonosor. rex Babylonis,\nde loco isto et transtulit ea. in Babylonem. Iechoniam\nia m, filium Ioiacim, regem Iudae, et omnem transmigrationem\nIudae, qui ingressi sunt Babylonem,\nego conteram in locum istum, ait dominus; conteram\nenim iugum regis Babylonis is.\nPro quibus LXX\ntranstulerunt: Iechoniam et transmigrationem Iudae,\nquia conteram iugum regis Babylonis breuiter Hebraicae\nueritatis sensum magis quam uerba ponentes. pollicetur\nautem Ananias \\'prophetes\\' — ut tunc populo uidebatur — non\nsolum uasa, sed et regem Iechoniam reducendum esse Hierusalem\net iugum regis Babylonii conterendum, hoc est\n\n\n\n\n\n\ndestruendum eius imperium. et hoc necdum conpleto futurum biennio,\nut gaudii magnitudinem uicinum tempus repromissionis augeret.\nEt dixit Hieremias propheta ad Ananiam\nprophetam in oculis sacerdotum et in oculis omnis\npopuli, qui stabat in domo domini, et ait Hieremias\npropheta: amen, sic faciat dominus; suscitet dominus\nuerba tua, quae prophetasti, ut referantur\nuasa de domo dom ini et omnis transmigratio Babylonis\nad locum istum!\nOptat fieri, quod pseudopropheta\nmentitur — hoc enim significat \\'amen\\', quo uerbo saepe dominus\nabutitur in euangelio: amen, amen dico uobis —, et cupit\npro rerum prosperitate magis illum quam se uera dicere. unde\net alius propheta testatur dicens: utinam non essem uir\nhabens spiritum et mendacium potius loquerer! e\ncontrario Ionas contristatur, quare mentitus sit, et arguitur a\ndomino utilius prophetae esse mendacium quam tantae ruinam\nmultitudinis. ac ne uideretur pseudoprophetae conprobare uaticinium,\nsub aliorum exemplo absque iniuria mentientis adicit\nueritatem:\nUerumtamen audi uerbum hoc, quod ego\nloquor in auribus tuis et in auribus uniuersi\npopuli: prophetae, qui fuerunt ante me et te ab\ninitio, et prophetauerunt super terras multas et\nsuper regna magna de proelio et de afflictione et\nde fame ; propheta, qui uaticinatus est pa ce m, cumuenerit uerbum eius, scietur propheta, quem miserit\ndominus in ueritate.\nPoterat Hieremias Ananiae\ndicere: \\'falsum loqueris, decipis populum, non es propheta.\nsed pseudopropheta\\'. quod si dixisset, poterat et pseudopropheta\nin Hieremiam eadem retorquere; ergo non facit iniuriam\net quasi ad \\'prophetam\\' loquitur.\n\\'non solum\\', inquit, cego sum\npropheta et tu, sed fuerunt ante me et te multi alii, quorum\nfuit Isaias, Osee, Iohel et Amos et ceteri. prophetauerunt\\',\ninquit, \\'contra terras multas et regna non parua, sed magna\nbellum illis et aduersa et rerum omnium penuriam nuntiantes:\net e contrario fuerunt alii, qui pacem pollicerentur et prospera.\nutrorumque sententia non adulatione mendacii, sed rerum\nexitu conprobata est\\', sub aliorum igitur exemplo de se loquitur\net Anania, quod, cum rerum finis aduenerit, tunc prophetarum\nueritas ostendatur. hoc idem et dominus locutus est per\nMosen, quod propheta uaticinii fine monstretur. et hoc animaduertendum,\nquod non minaciter, non truculente, sed fiducia\nueritatis increpet mentientem et differat in futurum, ut, qui\naudiunt. rerum exitum praestolentur.\nEt tulit Ananias propheta catenam — uel\nfurcam, quae Hebraice dicitur \\'muthoth\\', — de collo Hieremiae\nprophetae et confregit eam. et ait Ananias\nin conspectu omnis populi dicens: haec dicit dominus:\nsic confringam iugum Nabuchodonosor;\nregis Babylonis, duobus annis dierum de collo\n\n\n\n.\\',:_\n\n\nomnium gentium. et abiit Hieremias in uiam suam.\n\\'Duos annos\\' non transtulere LXX, \\'prophetam\\' quoque non\ndixere Ananiam, ne scilicet prophetam uiderentur dicere, qui\npropheta non erat, quasi non multa in scripturis sanctis dicantur\niuxta opinionem illius temporis, quo gesta referuntur.\net non iuxta quod rei ueritas continebat; denique et Ioseph\nin euangelio pater domini uocatur et ipsa Maria. quae sciebat\nse de sancto spiritu concepisse et responderat angelo: quomodo\nerit istud. quia uirum non cognoui?, loquitur\nad filium: fili, quid fecisti nobis sic? ecce ego et\npater tuus dolentes quaerebamus te.\nsimulque consideranda\nprudentia Hieremiae et humilitas atque patientia.\npseudopropheta rebus facit iniuriam et arreptam furcam de\nceruice eius conterit — quod utique in ferrea facere non poterat\n—, iste tacet doloremque dissimulat; necdum enim ei a domino,\nquid loqueretur, fuerat reuelatum, ut tacite sancta scriptura\ndemonstret nequaquam prophetas suo tantum arbitrio loqui.\nsed et domini uoluntate, maxime de futuris, quorum solius\ndei notitia est.\nabiit, inquit, et recessit in uiam suam\nquasi uictus et illud implens propheticum: factus sum\nquasi homo non audiens nec habens in ore suo\nincrepationes.\nEt factum est uerbum domini ni ad\\' Hieremiam,\npostquam confregit Ananias propheta catenam —\nuel furcam — de collo Hieremiae prophetae, dicens:\nuade et dices Ananiae: haec dicit dominus: cate-\n\n\n\n\n\n\nnam - uel furcam - ligneam contriuisti et facies\n— siue faciam — pro eis furcas — siue catenas —\nferreas.\nquia haec dicit dominus exercituum cleus\nIsrahel: iugum ferreum posui super collum cunctarum\ngentium istarum, ut seruiant Nabuchodonosor,\nregi Babylonis. quodque sequitur: et seruient ei;\ninsuper et bestias terrae dedi illi, in LXX non habetur.\nEt in praesenti loco iuxta LXX Ananias \\'propheta\\' non scribitur\net in consequentibus, ne scilicet, ut prius dixi, \\'pseudoprophetam\\'\nappellare uiderentur \\'prophetam\\'; sed quid ad Hebraicam\nueritatem?\npostquam abiit Hieremias prophetes m\nuiam et iniuriam silentio deuorauit, factus est sermo domini\nad eum, ut non suis uerbis propheta loqueretur ad pseudoprophetam\nmendacio gloriantem, sed diceret: haec dicit\ndominus, quamquam et Ananias confringens furcam ligneam\neadem auctoritate in conspectu domini sit locutus: haec dicit\ndominus; imitatur enim semper mendacium ueritatem.\nquodque\nintulit: furcas ligneas contriuisti et facies —\nsiue fecisti — pro eis catenas ferreas, hoc ostendit,\nquod minorem rennuens poenam maioris supplicii causa fuerit in populo. delirat et in hoc loco allegoricus interpres furcas\net catenas ligneas aetheria appellans et aeria corpora, daemonum\nuidelicet et aduersariarum potestatum, furcas autem siue\n\n\n\n\n\n\ncatenas ferreas nostra corpora crassiora, quae neruis et ossibus,\ncarnibus uenisque contexta sint, ut, qui noluerint de caelesti\nHierusalem pro qualitate peccati minores subire cruciatus, in\ncatenas nostrorum corporum condemnentur et infantiae uagitus.\npannorum uincula sordesque sustineant et seruiant diabolo,\nregi Babylonis, id est mundi huius, dicente scriptura: mundus\nin maligno positus est, cum bestiis terrae, quae in brutorum\nanimantium sint corpora religatae.\ncompulit me tractator\nindoctus et sectator calumniae Grunnianae aperte ponere aliena\nuitia, quae prius cum dissimulatione dicebam lectoris prudentiae\nderelinquens.\nEt dixit Hieremias propheta ad Ananiam\nprophetant: audi, Anania, non misit te dominus\net tu confidere fecisti populm istum in mendacio\nidcirco haec dicit dominus: ecce emittam — sine\neiciam — te a facie terrae; hoc anno morieris.\nquodque sequitur: quia aduersum dominum locutus\nes. et mortuus est Ananias propheta in anno illo,\nmense septimo, in LXX non habetur, pro quo tantum posuerunt:\net mortuus est mense septimo.\nEt hic in LXX Ananias\n\\'propheta\\' non dicitur, cum — secundum Hebraicum —\nscriptura sancta \\'prophetant\\' uocet, licet in eo, quod arguit eum\nHieremias dicens: audi, Anania, non misit te dominu-s.\n\\'prophetant\\' tacuerit; quomodo enim \\'prophetant\\' poterat appellare,\n\n\n\n\nquem missum a domino denegabat? sed historiae ueritas et\nordo seruatur, sicut supra diximus, non iuxta id, quod erat.\nsed iuxta id, quod illo tempore putabatur. \\'decepisti/ inquit,\n\\'populum mendacio, ne dei sententiae adquiesceret; unde scias\nte hoc anno esse moriturum!\\' si, quando morimur, de carceribus\ncorporum liberamur secundum illud testimonium, quod\nmale interpretantur heretici: educ de carcere animam\nmeam, quomodo nunc pseudoprophetae pro supplicio mors\ninrogatur? sed et hoc notandum, quod Hieremias a pseudopropheta\npassus iniuriam necdum ad se facto sermone domini\nsilet, postea uero missus a domino audacter arguit mentientem\net mortem propinquam quntiat.\nquodque in mense \\'septimo\\'\nmortuus est. qui semper interpretari solent \\'requiem\\' sub hoc\nnumero demonstrari, forsitan eum idcirco mense \\'septimo\\' mortuum\nmentientur, ut de malis corporis liberaretur iuxta illud.\nquod scriptum profuerunt: \\'mors uiro requies\\'. nos autem\nnouimus corpora credentium templa esse dei, si tamen spiritus\nsanctus habitet in illis.\nEt haec sunt uerba libri, quem misit Hieremias\npropheta de Hierusalem ad reliquias seniorum\ntransmigrationis et ad sacerdotes et ad prophetas\net ad omnem populum, quem transduxerat\nNabuchodonosor de Hierusalem in Babylonempostquam egressus est Iechonias rex et domina —\nsiue regina - et eunuchi et principes Iudae et\nHierusalem — siue de Hierusalem siue optimates\net arti fices de Hierusalem, in manu Hellasa, filii\nSafan. et Gamariae, filii Helchiae, quos misit\nSedecias, rex Iuda, ad Nabuchodonosor, regem\nBabylonis, in Babylonem, dicens:\nhaec dicit dominus\nexercituum deus Israhel omni transmigrationi,\nquam transtuli de Hierusalem in Babylonem:\naedificate domos et habitate et plantate hortos -\nsine pomaria — et comedite fructum eorum! accipite\nuxores et generate filios et filias, date filiis\nuestris Uxores et filias uestras date uiris et pariant\nfilios et filias et multiplicamini et nolite esse\npauci numero! et quaerite pacem ciuitatis — siue\nterrae —, ad quam transtuli uos, et orate pro ea\nad dominum, quia in pace illius erit pax uobis!\nHaec epistula, immo libellus Hieremiae prophetae per legatos\nSedeciae Hellasa et Gamaria mittitur in Babylonem ad eos,\nqui cum Iechonia et matre eius translati fuerant a Nabuchodonosor.\nut per occasionem legationis regiae suum quoque\nopus propheta compleret et moneret populum transmigratum,\nquae sibi a domino fuerant imperata.\npulchreque dixit:\n\n\n\n\n\n\negressus est Iechonias rex et domina, eunuchi et principes\nludae et ceteri et: haec dicit dominus exercituum\ndeus Israhel omni transmigrationi, quam\ntranstuli de Hierusalem in Babylonem , ut non potentia\nregis Babylonis, sed domini uoluntate translati esse uideantur.\net primo ad senes, deinde ad sacerdotes, tertio ad prophetas,\nquarto ad omnem populum dei sermo dirigitur, ut secundum\nordinem aetatis prophetae quoque ad eos, qui monebantur,\nlitterae peruenirent.\nmonet autem eos non suis uerbis, sed\ndomini, ut aedificent domos et habitent in eis et plantent\nhortos siue pomaria et comedant fructum eorum, accipiant\nuxores et generent filios et filias et multiplicentur in loco\ntransmigrationis et non sint pauci numero quaerantque pacem\nciuitatis siue terrae, ad quam eos transtulerit dominus, et orent\npro ea ad dominum. causasque reddens ait: \\'quia in pace\nillius terrae erit pax uobis\\'.\nHieremiae, quia post\nbreue tempus erat Hierusalem secutura captiuitas, imperatur.\nne accipiat uxorem, ne faciat filios. unde et nobis per apostolum\ndicitur: tempus breuiatum est; superest, ut.\nqui habent uxores, sic sint, quasi non habeant. quodsi\npropter angustiam temporis habentibus usus uxorum tollitur,\nquanto magis non habentibus, ne accipiant, imperatur!\nhoc\nautem totum praecipit uaticinium prophetale, ne adquiescant\npseudoprophetis, qui eis post breue tempus in Hierusalem\nreditum promittebant, sed ut sciant multo se in Babylone\n\n\n\n\n\n\ntempore moraturos. ita ut uxores accipere, plantare pomaria\nhortosque serere, aedificare domos et generare filios debeant.\nquodque intulit:\nquaerite pacem ciuitatis sine terrae\net iterum: quia in pace illius erit pax uobis, illud\napostolicum conprobatur, in quo iubet: obsecro igitur\nprimo omnium fi eri obsecrationes, orationes. postuationes,\ngratiarum actiones pro omnibus hominibus,\npro regibus et cunctis, qui in sublimitate sunt,\nut quietam et tranquillam uitam agamus in omni\npietate et castitate.\nperro secundum mysticos intellectus:\npostquam de Hierusalem, id est ecclesia, propter nostra peccata\neiecti fuerimus et traditi Nabuchodonosor — de quo dicit idem\napostolus: \\'tradidi huiuscemodi satanae in interitum\ncarnis, ut spiritus saluus fiat in die domini\\' et iterum:\nquos tradidi satanae, ut discant non blasphemare\n—, non debemus esse securi nec torpentes otio salutem\npenitus desperare, sed primum aedificare domos — non super\nharenam, sed super petram — et tales domos, quales aedifica\nuerunt et obsetrices in Exodo, quia timebant dominum;\ndein\nplantare hortos siue pomaria, qualem et dominus plantauit\nparadisum in Eden et posuit in eo lignum uitae, de quo\n\n\n\n\n\n\nscriptum est: lignum uitae est his, qui apprehenderint\neam; et qui tenuerit eam, beatus; tertio accipere uxores,\nquarum una est sapientia, de qua scribit Salomon: ama\nillam, et seruabit te; circumda illam, et exaltabit\nte, et in alio loco: hanc exquisiui sponsam accipere\nmihi et amator factus sum decoris eius. nec sufficit\nnobis una coniux, sapientia, nisi habeamus et reliqua: fortitudinem,\ntemperantiam atque iustitiam, ut plures ex eis generemus\nfilios.\nfilias quoque nostras demus uiris, ut et fidei ueritas,\nquae interpretatur in filiis, bonis operibus copuletur, quae\nreferuntur ad filias, et opera bona iungantur fidei sanitati.\ntalesque filios generantes et filias multiplicemur numero, ut\ndestruentes ea. quae paruuli sunt, et in perfectum crescentes\nuirum audire mereamur: scribo uobis, patres, quoniam\ncognouistis eum, qui ab initio est, et cum apostolo 15\ndicamus liberis nostris: in Christo enim Iesu per euangelium\nego uos genui.\nquaeramus quoque pacem ecclesiae\nciuitati et terrae nostrae, ut ad eam redire mereamur, de qua\ndomini iudicio translati sumus, ut habitaremus in \\'confusionis\\'\nerrore; si enim illa susceperit nos, habebimus pacem. simulque\nconsideranda clementia domini; orare praecipit pro inimicis\nnostris et bene facere his, qui persequuntur nos, ut non simus\n\n\n\n\n\n\nnostra tantum salute contenti, sed inimicorum quoque quaeramus\nsalutem.\nHaec enim dicit dominus exercituum deus\nIsrahel: non uos seducant prophetae uestri, qui\nsunt t in me dio uestrum, et diuini uestri et neattendatis\nad somnia uestra, quae uos somniatis, quia\nfalsa isti prophetant uobis in nomine meo et non\nmisi eos, dicit dominus. Prophetas, immo pseudoprophetas.\net diuinos et somniatores fuisse in Babylone inter eos, quos\nNabuchodonosor cum Iechonia et matre eius abduxerat, Hiezechiel\npropheta testatur scribens contra eos, quibus Hieremias\nquoque praecipit non credendum. necdum autem eo tempore,\nquo haec epistula dirigebatur, Hiezechiel in Babylone coeperat\nprophetare; hic enim sermo in principio Sedeciae regis mittitur.\nHiezechiel autem quinto anno transmigrationis Iechoniae exorsus\nest prophetare, qui idem annus regni Sedeciae erat.\nporro\nsecundum tropologiam pseudoprophetas eos debemus accipere.\nqui aliter scripturarum uerba accipiunt, quam sanctus spiritus\nsonat, et diuinos eos, qui coniecturam mentis suae et incerta\nfuturorum quasi uera pronuntiant absque diuinorum auctoritate\nuerborum; somniatores quoque, qui non audiunt illud scriptum:\nne dederis somnum oculis tuis neque dormitationem\npalpebris tuis, de quibus et ludas apostolus loquitur:\n\n\n\n\n\n\n\n\n\n\nsimiliter et hi somniantes carnem quidem maculant,\ndominationem autem spernunt, quorum mens\nnequaquam uigilat, sed arrogantiae et erroris sopore depressa\nnoctis horrore circumdatur, quibus loquitur et apostolus Paulus:\neleuare, qui dormis, et exsurge a mortuis, et inluminabit\nte Christus.\nQuia haec dicit dominus: cum coeperint\nimpleri in Babylone septuaginta anni, uisitabo\nuos et suscitabo super uos uerbum meum bonum,\nut reducam uos ad locum istum. ego enim scio\ncogitationes, quas cogito super uos, ait dominus,\ncogitationes pacis et non afflictionis, ut dem uobis\nfinem et patientiam — siue spem —. et inuocabitis\nme et ibitis — siue iuxta Symmachum inuenietis — et\norabitis me, et exaudiam uos. quaeretis me et inuenietis,\ncum quaesieritis me in toto corde uestro,\ne t inueniar a uobis siue apparebo uobis.\n\\'Nolite\\', inquit,\n\\'credere pseudoprophetis, diuinis et somniatoribus uestris, qui\nuobis uicinum in Hierusalem reditum pollicentur! nisi enim\nseptuaginta anni expleti fuerint — Cyro, rege Persarum, laxante\ncaptiuos —, nequaquam in patriam reuertemini; et tunc mea\npromissa conplebo, ut reducam uos ad locum istum;\nego enim scio cogitationes, quas cogito super uos,\nait dominus\\'. se dicit nosse, quid cogitet, illos autem cum\nsuis prophetis, diuinis et somniatoribus ignorare; futurorum\n\n\n\n\n\n\nigitur scientia soli deo competit. \\'ut dem uobis,\\'ait, \\'finem\n-J,.\net patientiam: finem captiuitatis et patientiam laborum\npraesentium siue spem futurorum. tunc inuocabitis me\net ibitis Hierusalem et orabitis, et exaudiam uos\\'.\ncerte absque inuocatione et oratione captiuorum poterat implere\ndominus. quod promiserat, sed hortatur eos ad preces,\nut, quod promissum est, mereantur accipere. quaeretis et\ninuenietis me, cum quaesieritis in toto corde uestro,\niuxta illud euangelicum: petite, et accipietis;\nquaerite. et inuenietis: pulsate, et aperietur uobis.\nsecundum άναγωγὴν tam diu in saeculi huius \\'confusione\\' uer\nsamur. quamdiu \\'requiem\\' septenarii numeri mereamur accipere\net accepta paenitentia deus impleat, quod promisit, et reducamur\nad locum nostrum, ecclesiam; idcirco enim dominus\npercutere uisus est, ut sanaret, dabitque nobis finem laboris\nnostri atque patientiae. et inuocabimus eum et reuertemur in\necclesiam et orabimus, et exaudiemur. quaeremus et inueniemus\neum, cum toto corde quaesierimus illum, et tunc apparebit\nnobis.\nQuidam \\'septuaginta annos\\' iuxta illud interpretatur,\nquod scriptum est: dies annorum nostrorum in ipsis\nseptuaginta anni; qui cum fuerint expleti, tunc ad dominum\nreuertamur in toto corde nostro et exaudiamur et finis\n\n\n\n\n\n\n\n\nsit laboris nostri atque patientiae; nunc enim in umbra nos\nomnia et imagine possidere.\nX Et inueniar uobis, ait dominuset reducam\ncaptiuitatem uestram et congregabo uos de\nuniuersis gentibus et de cunctis locis, ad quae expuli\nuos, dicit dominus, et reuerti uos faciam de\nloco, ad quem transmigrare uos feci, quia dixistis:\nsuscitauit nobis dominus prophetas in Babylone.\nhaec enim dicit dominus ad regem, qui sedet super\nsolium Dauid, et ad omnem populum habitatorem\nurbis huius et ad fratres uestros, qui non sunt\negressi uobiscum in transmigrationem; haec dicit\ndominus exercituum: ecce mittam in eos gladium,\nfamem et pestem et ponam eos quasi ficus malas,\nquae comedi non possunt eo, quod pessimae sint.\net persequar eos in gladio, in fame et in pestilentia\net dabo eos in uexationem uniuersis regnis terrae,\nin maledictionem et in stuporem et in sibilum\net in opprobrium cunctis gentibus, ad quas ego\neicio eos eo, quod non audierint uerba mea, dicit\ndominus, quae misi ad eos per seruos meos, prophetas,\nde nocte consurgens et mittens; et non audistis.\ndicit dominus. uos ergo audite uerbum domini,\nomnis transmigratio, quam emisi de Hieru-salem in Babylonem! * Hucusque in LXX non habetur.\nquae asteriscis praenotaui; cetera enim, in quibus uel singuli\nuersus uel pauca ab eis praetermissa sunt uerba, uictus taedio\nannotare nolui, ne fastidium legenti facerem. pollicetur autem\ndominus his, qui erant in transmigratione, quod post septuaginta\nannos captiuitatis redire eos faciat de uniuersis gentibus\net de cunctis locis, ad quae expulerit eos, et captiuitate laxata\npristinum statum et patriam recipere.\ncet cum ego haec\\', inquit,\nmea sponte facturus sim et certo tempore redditurus uos, frustra\ndecipimini et putatis uos habere prophetas in Babylone, qui\nuobis falsa promittunt; ita autem sciatis nequaquam uos reditum\nnunc sperare debere, sed aedificare domos, plantare pomaria,\naccipere uxores et generare filios et multiplicari numero\net tempus exspectare promissum.\naudite, quid dominus loquatur\nad Sedeciam, qui nunc regnat in Hierusalem, et ad omnes\nhabitatores urbis eius, id est ad fratres uestros, qui noluerunt\nmeae oboedire sententiae et Babylonem migrare uobiscum,\nquod nequaquam captiuitatem possint effugere, sed gladio et\nfame et peste moriantur, et ponat eos quasi ficus malas., quas\nTheodotio (et Aquilae prima editio) interpretatus est \\'sudrinas\\',\nsecunda \\'pessimas\\', Symmachus \\'nouissimas\\'; quae Hebraice\nappellantur \\'suarim\\', sed scriptorum uitio pro media syllaba\n\n\n\n\nsiue littera (alpha\\' Graecum \\'delta\\' inoleuit, ut pro \\'suarim\\'\nlegatur \\'sudrim\\'.\nquomodo autem cofinus siue calathus, qui\nhabebat ficus bonas, \\'primitiuas\\' habuisse dicitur, sic alter cofinus,\nqui habebat ficus malas, habuisse ficus \\'nouissimas\\'scribitur.\nlet persequar,\\' inquit. \\'eos, qui nunc in Hierusalem\nurbe uersantur, gladio, fame et pestilentia, ut primum\nobsidione confestim, qui remanere et effugere potuerint. dispergantur\nin uniuersas terras et exemplo sint omnibus maledictionis,\nstuporis et sibili et opprobrii, ad quos ego eiciam eos.\nquia non audierunt uerba mea, dicit dominus, quae per\nseruos meos locutus sum ad eos de nocte consurgens et mittens,\net numquam monere cessaui, ut imitarentur uos, qui nunc\nin transmigratione securo otio perfruimini, donec promissio\ndomini conpleatur. uos autem, qui meae oboedistis sententiae\net regi uos Babylonio tradidistis, audite, quae dicturus sim\\\\\net in hoc loco delirus interpres somniat ruinam caelestis\nHierusalem et ad eos prophetiam dirigi suspicatur, qui in\nhuius mundi Babylonia regione uersantur, quod bene fecerint\nin haec corpora sponte descendere et in terra Chaldeorum\naedificare domos, plantare pomaria, accipere uxores, filios generare\nbonisque operibus restitui post septuaginta annos in locum\n\n\n\n\n\n\npristinum et in caelestem Hierusalem;\nillos autem, qui noluennt\npropria uoluntate ad terrena descendere, haec passuros,\nquae dominus Sedeciae et eius populo comminatur, qui noluerunt\nimitari fratres suos nec uenire in Babylonem, quod mittat\nin eos gladium et famem et pestem, hoc est rerum omnium\npaenuriam, et ponat quasi ficos pessimas, quae penitus\ncomedi non possunt, et persequatur eos gladio sempiterno et\ndet in uexationem uniuersis regnis terrae. quo scilicet nequaquam\nhomines, sed daemones fiant, aeriae potestates, et\nsint apud cunctos angelos, qui praesint singulis prouinciis, in\nmaledictionem et in stuporem et in sibilum et in opprobrium\ncunctis gentibus.\nethoc eos idcirco passuros, quia uerba\nprophetarum in caelesti Hierusalem audire noluerint, qui eos\nhortabantur, ut ad terrena descenderent et corpus humilitatis\nassumerent et acta paenitudine post uerum sabbatismum locum\npristinum possiderent.\nhaec ille dixerit; quae cum audiunt discipuli\neius et Grunnianae familiae stercora, putant se una audire\nmysteria nosque, qui ista contemnimus, quasi pro brutis\nhabent animantibus et uocant πηλουσιὡτας eo, quod in luto\nistius corporis constituti non possimus sentire caelestia.\nHaec dicit dominus exercituum deus Isra-hel ad Ahab, filium Culiae, et ad Sedeciam, filium\nMaasiae, qui propheta n t uobis in nomine meo\nmendaciter: ecce ego tradam eos in manu Nabuchodonosor,\nregis Babylonis, et percutiet eos in\noculis uestris.\net assumetur ex eis maledictio omni\ntransmigrationi Iudae, quae est in Babylone, dicentium:\nponat te dominus sicut Sedeciam et sicut\nAhab, quos frixit rex Babylonis in igne pro eo,\nquod fecerunt stultitiam — siue iniquitatem — in\nIsrahel et moechati I sunt uxores amicorum — siue\nciuium — suorum et locuti sunt uerbum in nomine\nmeo mendaciter, quod non mandaui eis; ego sum\niudex et testis, dicit dominus.\nAiunt Hebraei hos esse\npresbyteros, qui fecerint stultitiam in Israhel et moechati\nsunt uxores ciuium suorum, quorum uni loquitur Danihel:\ninueterate dierum malorum et alteri: semen Chanaam\net non Iuda, species decepit te et concupiscentia\nperuertit cor tuum! sic faciebatis filiabus Israhel\net illae metuentes loquebantur uobiscum:\nsed non filia Iudae sustinuit iniquitatem uestram.\nquodque propheta nunc loquitur: et locuti sunt uerbum\nin nomine meo mendaciter, quod non mandaui eis,\nillud significari putant, quod miseras mulierculas, quae\n\n\n\n-\n\n\ncircumferuntur omni uento doctrinae, sic deceperint, quo dicerent\neis, quia de tribu erant Iuda, Christum de suo semine esse\ngenerandum; quae inlectae cupidine praebebant corpora sua\nquasi matres futurae Christi.\nsed illud, quod in praesentiarum\ndicitur: quos frixit rex Babylonis in igne, uidetur\nDanihelis historiae contraire. ille enim asserit eos ad sententiam\nDanihelis a populo esse lapidatos; hic uero scriptum\nest, quod frixerit eos rex Babylonis in igne. unde et a plerisque\nac paene omnibus Hebraeis ipsa quasi fabula non recipitur\nnec legitur in synagogis eorum.\n\\'qui enim,\\' inquit, (fieri\npoterat, ut captiui lapidandi principes et prophetas suos haberent\npotestatem?\\' magisque hoc esse uerum affirmant, quod\nscribit Hieremias, conuictos quidem esse presbyteros a Danihele,\nsed latam in eos sententiam a rege Babylonis, qui in captiuos\nut uictor et dominus habebat imperium.\nquanti et de nostro\ngrege similes Ahab et Sedeciae prophetant in nomine domini\nmendacium et faciunt stultitiam in Israhel et moechantur uxores\nciuium suorum, qui in eadem ecclesiae sunt urbe generati!\nquos uerus Nabuchodonosor friget in igne peccati dicente Osee\npropheta: omnes adulterantes quasi clibanus succensus\na coquente.\nfelix, qui tollit iugum ab adulescentla sua\n\n\n\n\n\n\net sedet solus, quia amaritudine repletus est, potestque dicere\ncum Dauid: non sedi in concilio malignantium et\ncum iniqua gerentibus non introibo!\nquodque intulit\nnunc propheta: ego sum iudex et testis, dicit dominus,\nhunc habet sensum: \\'haec, quae dico de duobus pseudoprophetis,\nqui loquuntur uerbum in nomine meo mendaciter, quod non\nmandauerim eis, nequaquam opinione cognoui, sed ipse scio\nuera esse, quem celare nemo potest nec effugere mei iudicii\nueritatem>.\nEt ad Semeiam am Nehellamitem item, dices; et quod\nsequitur: haec dicit dominus exercituum deus Israhel:\npro eo; quod misisti in nomine tuo libros\nad omnem populum, qui est in Hierusalem, in LXX\nnon habetur; rursumque addidere de suo: non misi te in\nnomine meo et consequenter iuxta ordinem: et ad Sophoniam,\nfilium Maasiae, sacerdotem et iterum de Hebraeo:\ne t ad omnes sacerdotes; ac deinde historia texitur :\ndominus dedit te sacerdotem pro Ioiadae sacerdote.\nut sis dux — siue praeceptor et episcopus — in\ndomo domini super omnem utrum arrepticium et\np prophetantem , ut mittas eum in neruum et in carcerem\n— siue in custodiam et in cataracten, quem\n\n\n\n\n\n\nSymmachus μοχλόν, Aquila ipsum uerbum Hebraicum posuit\n\\'sinac\\'—.\net nunc quare non increpuisti Hieremiam\nAnathothitenqui prophetat uobis? quia super hoc\nmisit ad nos in Babylonem dicens: longum est;\naedificate domos et habitate et plantate hortos et\ncomedite fructum eorum! legit ergo Sophonias\nsacerdos librum istum in auribus Hieremiae prophetae\n.\nSemeias de loco \\'Nehellami\\', qui interpretatur \\'torrens\\',\ncum rege Iechonia ductus fuerat in Babylonem et prophetabat\npopulo mendaciter eo, quod celeriter essent Hierusalem reuersuri.\nfuisse autem eum pseudoprophetam sequentia Hieremiae\nuerba demonstrant: haec dicit dominus ad Semeiam\nNehellamitem: pro eo, quod prophetauit uobis Semeias\net ego non misi eum.\nquia igitur Hieremias ad\neos, qui erant in Babylone. litteras miserat dicens: aedificate\ndomos et habitate; plantate hortos et comedite\nfructum eorum; accipite uxores et generate filios!\net post alia iunxerat:non uos inducant prophetae uestri.\nqui sunt in medio uestri, et diuini uestri! ac deinde:\nquia falso isti prophetant uobis in nomine meo et\nnon misi eos, dicit dominus, intellegens Semeias sub\n\n\n\n\n\n\ncommuni nomine pseudoprophetarum contra se scriptum mittit\nlitteras Hierusalem ad Sophoniam, filium Maasiae, sacerdotem\net ad reliquos sacerdotes contra Hieremiam, quare non increpetur\na Sophonia sacerdote, cuius officium est discernendi\ninter prophetas, qui spiritu sancto loquantur, qui contrario,\net recludi iubeatur in carcerem, ut mendacii sui poenas luat\net populum ultra supplantare desistat.\nIoiadae sacerdos fuit,\nqui Ioas post interfectionem Gotholiae imperium tradidit et\ninterfecit sacerdotem Bahal. hoc est ergo, quod scribit: <quare non\nimitaris Ioiadae sacerdotem et interficis Hieremiam pseudoprophetam?\ndominus enim te pro Ioiadae constituit, ut habeas\ncaram templi et praecipue discernas, qui sancto spiritu loquantur,\nqui daemonico\\' — discretiones autem spirituum dominicae\nesse gratiae et apostolus memorat —; \\'cur\\', inquit, \\'non incre-\npuisti Hieremiam Anathothiten?\\'quod ipsemerebaturquasi ia\npseudopropheta, refert in prophetam et praeuenit mendacio ueritatem.\nunde et prudentiores putantur filii tenebrarum filiis\nlucis in generatione hac nobisque agentibus patienter et exspectantibus\nmiserorum salutem praeueniunt heretici et nos\nsuo appellant nomine ducentes caeci caecos in foueam.\nmisit,\ninquit, ad nos in Babylonem dicens: longe est. hoc\nest omne, quod dolet, quare aduersum suum mendacium\n\n\n\n\n\n\nHieremias scripserit ueritatem longe esse reditum et post septuaginta\nannos redituros in Hierusalem; unde debere eos aedificare\ndomos, plantare pomaria et comedere fructum eorum, accipere\nuxores et facere filios, quae praeteritus sermo narrauit. quas\nlitteras cum accepisset Sophonias sacerdos, ad cuius specialiter\nnomen scriptae erant, legit Hieremiae quodammodo suggillans\neum et ipsa increpans lectione, quare auderet in Babylonem\ntalia scribere.\nEt factum est uerbum domini ad Hieremiam\ndicens: mitte ad omnem transmigrationem\ndicens: haec dicit dominus ad Semeiam Nehellamiten:\npro eo, quod prophetauit uobis Semeias et\nego non misi eum et fecit nos confidere in mendacio,\nidcirco haec dicit dominus: ecce ego uisitabo\nbo super Semeiam Nehellamiten et super se m e u\neius; non erit uir sedens in medio populi huius\net non uidebit bonum, quod ego faciam populo meo,\nait dominus, quia praeuaricationem locutus est\naduersum dominum.\nPseudopropheta Semeias uere (Nehellamites),\nqui de \\'torrente\\' alienas et turbatas aquas sumserat,\nirascitur contra mendacium suum uera scripsisse Hieremiam\net ad Sophoniam sacerdotem mittit epistulas, cur ausus sit\npropheta scribere ueritatem, et cupit eum recludi carcere, ne\nloquatur. Sophonias quoque prophetam latenter accusat, dum\n\n\n\n\n\n\nlegit epistulam mentientis et accusationem eius habere se\niactitat.\nquanto magis sceleris rei sunt, qui defendunt pseudoprophetas\net mentientes fouent et aliorum male inuenta sua\nfaciunt esse peccata! audiat itaque pseudopropheta, intellegat\nsacerdos, quid per eum et ipse audire mereatur: haec dicit\ndominus: ecce ego uisitabo super Semeiam. haec\ndominus loquitur, non propheta, quod uisitet super Semeiam\nNehellamitem non in remedium, sed in supplicium mentientis\niuxta illud, quod scriptum est: uisitabo in uirga iniquitates\neorum et in flagellis peccata eorum.\nnec solum\nsuper pseudoprophetam uisitat, sed et super semen eius, omnes\ndiscipulos, quos suo errore decepit. non erit, inquit, uir\nsedens in medio populi huius. deleatur de sanctorum\nconciliabulo stirps pessima nec sedeat in medio quiescentium,\nqui cum stantibus stare non potuit nec audiuit illud: si\nstetisset in substantia mea. cumque dominas perfectionem\nuirtutum omnium finito septenario tempore promittat,\nille non uidebit bonum, quod sibi in praesenti tempore uindicabat.\nhoc autem totum fiet, quia praeuaricationem locutus\nest aduersum dominum, ut diceret iam soluta peccatorum\ncaptiuitate reuersuros esse in Hierusalem, quibus apostolus\ncomminatur: iam saturati estis. iam diuites facti\nestis. sine nobis regnastis; et utinam regnaretis,\nut et nos regnaremus uobiscum!\nProlixitas uoluminis Hieremiae prophetae uincit nostrum\npropositum, ut quamuis breuiter, tamen multa dicamus. unde\net praesens sextus liber commentariorum in Hieremiam repromissiones\nmysticas continebit, quas Iudaei putant et nostri\niudaizantes in consummatione mundi esse conplendas; necdum\nenim sub Zorobabel possunt expletas conuincere.\nnos autem\nsequentes auctoritatem apostolorum et euangelistarum, et maxime\napostoli Pauli, quicquid populo lsrahel carnaliter repromittitur,\nin nobis spiritaliter conpletum esse monstramus hodieque\nimpleri nec inter Iudaeos et Christianos ullum aliud esse\ncertamen nisi hoc, ut, cum illi nosque credamus Christum\ndei filium repromissum, et ea, quae sunt futura sub Christo.\na nobis expleta, ab illis explenda dicantur.\nqui igitur Christum\nuenisse iam credimus, necesse est, ut ea. quae sub Christo\nfutura dicuntur, expleta doceamus nosque esse filios Abraham.\nde quibus scriptum est: potest deus de lapidibus istis\nsuscitare filios Abraham, ad quem facta est repromissio:\n\n\n\n\n\n\net in semine tuo benedicentur omnes gentes. quam\nbenedictionem uas electionis in Christo expletam docens: non\ndixit, inquit, in seminibus, sed in semine, qui est\nChristus.\nora igitur, frater Eusebi, dominum legum Christum,\nut eodem labore et spiritus gratia, quo aliorum prophetarum,\net praecipue Isaiae, repromissiones interpretati sumus, etiam\nhuius prophetae explanare ualeamus, qui, quantum in uerbis\nsimplex uidetur et facilis, tantum in maiestate sensuum profundissimus\nest.\nHoc uerbum, quod factum est ad Hieremiam\na domino, dicens: haec dicit dominus deus Israhel dicens:\nscribe tibi omnia uerba, quae locutus sum\nad te, in libro! ecce enim dies uenient, dicit dominus,\netconuertam conuersionem populi mei\nIsrahel et Iuda, ait dominus, et conuertam eos —\nsine sedere faciam — in terram, quam dedi patribus\neorum, et possidebunt eam.\nPromittentibus in Babylone\npseudoprophetis cito populum, qui cum Iechonia captus\nfuerat, reuersurum et Anania, filio Azur, in Hierusalem eadem\npraedicante Hieremias propheta et illud quidem futurum\nasseruit non intra biennium, ut illi mentiebantur, sed finitis\nseptuaginta annis et nunc scribere iubetur in libro et memoriae\ntradere, quae dominus uentura praenuntiet.\nex quo\n\n\n\n\n\n\nmanifestum est nequaquam uicinum tempus esse uaticinii, sed\nmulta post tempora haec explenda, quando Israhel et Iuda\nreuersuri sunt in terram suam, et inplendum illud, quod\nHiezecihel prophetauit, duas uirgas sibi pariter copulandas\net imperaturum Dauid regem, de quo scribit: et seruus\nmeus Dauid rex super eos et pastor unus erit\nomnium eorum. si quid igitur in illa prophetia diximus.\netiam in praesenti loco intellegendum est, praesertim cum\neadem et eo tempore Hiezecihel in Babylone et Hieremias\nin Hierusalem prophetauerint.\nEt haec uerba, quae locutus est dominus ad\nIsrahel et ad Iudam, quoniam haec dicit dominus:\nuocem terroris — siue timoris — audiuimus; formido\net non est pax. interrogate et uidete. si\ngenerat masculus! quare ergo uidi omnis uiri manum\nsuper lumbos suos quasi parientis et conuersae\nsunt uniuersae facies in auruginem?\nPrimum\ntristia nuntiantur. ut post malorum magnitudinem laeta\nsuccedant; gratior quippe est sanitas aegrotatione depulsa et\ndoloris magnitudo in magnitudinem uertitur gaudiorum. quod\nautem dicit, hoc est: tantus erit timor tantaque formido, ut\nfugata pace bellis et sanguine omnia conpleantur et uiros quoque,\nquorum proprium est contra aduersarios dimicare,\n\n\n\n\n\n\n\n\n\n\nmuliebris terror optineat manusque nequaquam ad arma, sed ad\nrenes tenendos conferant, quasi si mulier pariens ilia lumbosque\ncontineat. unde et cunctorum facies uertentur in auruginem\npauorem cordis uultus pallore testantes.\nquidam hunc\nlocum secundum tropologiam sic interpretantur, ut ponant\nillud testimonium: a timore tuo, domine, concepimus\net parturiuimus et peperimus; spiritum salutis\ntuae fecimus super terram, et illud apostolicum, in quo\ndicit: filioli mei, quos iterum parturio, donec Christus\nformetur in uobis, huic exemplo conparant; quod\nmanifestum est non ad terrorem, sed ad gaudium pertinere,\ncum praesens scriptura uastationis Israhel et ruinae tempus\nsignificet. -\nUae, quia magna dies illa nec est similis\neius tempusque tribulationis est Iacob! et ex\nipso saluabitur. Praedicit tempus miseriae, ut inferat tempus\ngaudii. \\'cum\\', inquit, \\'tanta praecesserint mala, ut dolor\nuirorum omnium dolori parturientis feminae conparetur, tamen\ntempus tribulationis Iacob, hoc est populi dei, mutabitur in\nprospera et ex ipso quoque saluabitur\\' — subauditur tempore\n—, \\'de quo sermo processerat\\'. (Iacob) autem duodecim\ntribus intellege, quae nequaquam sub Zorobabel, ut nonnulli\nfalso putant, sed euangelica uocatione saluatae sunt.\nEt erit in die illa, ait dominus exercituum,\nconteram ivgum eius de collo tuo et uincula illius\ndisrumpam et non dominabuntur ei amplius alieni,\nsed seruient — siue operabuntur tur — domino deo\nsuo et Dauid, regi suo, quem suscitabo eis.\nIste est\nDauid, cuius et euangelium meminit: daturum se nobis,\nut sine timore de manu inimicorum nostrorum liberati\nseruiamus illi in sanctitate et iustitia coram\nipso omnibus diebus nostris. quomodo enim primus\nAdam et secundus Adam scribuntur iuxta corporis ueritatem,\nsic et Dauid dominus atque saluator, quia iuxta carnem ex\nDauid totum in eo sancta Maria conferente, quicquid fuit ei\nstirpe Dauid, et habente originem atque conceptum de spiritu\nsancto.\nquodque ait: conteram iugum eius de collo\ntuo et uincula illius disrumpam, non dubium, quin sub\ntypo Nabuchodonosor de diabolo sentiendum sit.\nTu ergo ne t timeas, serue meus Iacob, ait dominus,\nneque paueas, Israhel, quia ecce ego saluum\nte faciam de terra longinqua et semen tuum de\nterra captiuitatis eorum et reuertetur Iacob et\nquiescet et cunctis afluet et non erit, quem formidet,\nquoniam tecum sum, ait dominus, ut saluem te. faciam\nenim consummationem in cunctisgentibus, in\nquibus dispersi te; te autem non faciam in consum-mationem, sed castigabo — siue erudiam — te in iudicio,\nut non tibi uidearis innoxius siue et mundans\nnon mundabo te.\nHaecπεριϰοπὴ in LXX non habetur et in plerisque\ncodicibus uulgatae editionis sub asteriscis de Theodotione\naddita est. pollicetur autem sermo diuinus et familiarius uocat\n\\'seruum suum\\' Iacob et Israhel, sicut Abraham, Isaac et Iacob\nuocantur \\'serui dei\\' — Moses quoque et alii prophetae et apostolus\nPaulus in principio epistularum suarum hoc titulo gloriatur\n—, ut et duae et decem tribus, id est duodecim, sciant se\nde terra longinqua esse saluandas et soluendam captiuitatem\nreddendamque pacem et omni eos replendos abundantia iuxta\nillud, quod in psalmo dicitur: fiat pax in uirtute tua et\nabundantia in turribus tuis!\nhoc autem erit, quia praesentia\ndomini perfruentur, quando et gentes aduersariae, quae\neos ceperant, disperibunt et isti liberabuntur e gentibus. docetque\neos nequaquam poenae, sed eruditioni traditos, ut indicarentur\nquasi proprii, non perderentur quasi alieni; qui enim\nnon credit, iam iudicatus est, hoc est praeiudicatus in\ninteritum.\nquod autem intulit: ut non tibi uidearis innoxius\nsiue iuxta Symmachum: et mundans non mundabo te\nuel iuxta Aquilam: cum te erudiero per iudicium, nequaquam\ninnocentem faciam, illud significat, quod\n\n\n\n\n\n\nomnis mundus indigeat misericordia dei et nullus, quamuis\nsanctus sit, securus pergat ad iudicem; contra nouam ei ueteri\nheresim, quae putat in isto saeculo et in ista carne mortali,\nantequam corruptiuum hoc induat incorruptionem et mortale\ninduat inmortalitatem, perfectionem esse in quoquam et omnes\nsimul iustum posse implere uirtutes.\nQuia haec\ndicit dominus: insanabilis fractura\ntua, pessima plaga tua. non est, qui iudicet\niudicium tuum ad alligandum; curationum utilitas\nnon est tibi. omnes amatores tui obliti sunt tui, te\nnon quaerent; plaga enim inimici percussi te,\ncastigatione crudeli — siue forti—.\npropter multitudinem\niniquitatis tuae dura facta sunt — sine\nmultiplicata sunt — peccata tua. quid clamas\nsuper contritione tua? insanabilis est dolor tuus;\npropter multitudinem iniquitatis tuae et propter\ndura peccata tua feci haec tibi.\nQuasi ad speciosam\nmulierem loquitur. cui supra dixerat: castigabo te in iudicio,\nut non tibi uidearis innoxius siue innoxia; et\nper μεταϕορὰν loquitur ad Hierusalem, quod dei iudicio pessime\nuulnerata sit et nequaquam alio nisi ipso. qui percusserat,\npossit curante sanari — non est, ait, qui iudicet iudicium\ntuum — nec altissimo uulneri cutem cicatricis\n\n\n\n\n\n\nobdacere. (quocumque te conuerteris, utilitas non est tibi, quia\noffendisti eum, qui uerus et solus est medicus.\nomnes amatores\ntui obliti sunt tui, uel sacerdotes uel principes aut\ncerte angelorum praesidia, quibus, priusquam offenderes dominum,\nuallabaris. te non quaerent facientes contra apostolum,\nqui quaerebat credentes et non ea, quae erant credentium;\nplaga enim inimici percussi te castigatione\ncrudeli.\\' aliter amicus, aliter inimicus percutit;\naliter pater,\naliter hostis. ille caedit, ut corrigat, iste percutit, ut occidat;\nunde et propheta lacrimabiliter dicit: domine, ne in furore\ntuo arguas me neque in ira tua corripias me! hoc\nautem factum est, quia propter multitudinem iniquitatis\ntuae dura facta sunt peccata tua.\nquodque sequitur: quid\nclamas super contritione tua? insanabilis est dolor\ntuus propter multitudinem iniquitatis tuae, in LXX\nnon habetur, uidelicet quia secundo dicitur: propter multitudinem\niniquitatis tuae et dura peccata tua et, qui\nscribebant, a principio additum putauerunt.\net est sensus: *ut\ninimici te plaga percuterem, ut caederem castigatione crudeli,\nfecit multitudo iniquitatis tuae et dura peccata tua, quae sanari\nnon poterant nisi mordacissimo puluere et ardente cauterio\net ferro acutissimo, quo putridas carnes et insanabiles\namputarem. et tamen propter multitudinem iniquitatis\n\n\n\n\n\n\ntuae et dura peccata tua feci hoc tibi non mea uoluntate,\nsed medicinae ratione cogente\\'.\nPropterea omnes, qui comedent te, deuourabuntur\net uniuersi hostes tui in captiuitatem\nducentur et, qui te uastant, uastabuntur cunctosque\npraedatores tuos dabo in praedam. obducam\nenim cicatricem tibi et a uulneribus tuis sanabo\nte, dicit dominus. quia eiectam — siue dispersam —\nuocauerunt te, Sion, haec est, quae non habebat\nrequirentem. Et sub Zorobabel haec facta cognoscimus.\nquando Assyrios, hoc est Nineuen, uastauere Babylonii atque\nChaldaei et rursum Babylonios et Chaldaeos Medi Persaeque\nceperunt et Babylon destructa est, tunc Sion coepit habere\ndominum requirentem et obducta est cicatrix uulneri illius et\nsanata est a plagis suis, quod plenius atque perfectius conpletur\nin Christo.\nHaec dicit dominus: ecce ego conuertam\nconuersionem tabernaculorum Iacob et tectis —\nsiue captiuitati — eorum miserebor et aedificabitur\nciuitas in excelso suo et templum iuxta ordinem\nsuum fundabitur. et egredietur de eis laus\nnoxque ludentium et multiplicabo eos et non minuentur;\nquodque sequitur: et glorificabo eos et non\nattenuabo eos, in LXX non habetur.\ne t erunt, inquit,\n\n\n\n\n\n\nfilii eius sicuti a principio et coetus eius coram\nme permanebit et uisitabo aduersum omnes, qui\ntribulant eum. et erit dux eius ex eo et princeps\nde medio eius producetur et applicabo eum et\naccedet ad me; quis enim iste est, qui applicet cor\nsuum, ut appropinquet ait mihi?, a it dominus; rursumque\nquod in Hebraico (sequitur, in Graeco) non habetur: et\neritis mihi, ait, in populum et ego ero uobis deum.\nQuorum typus praecessit in Zorobabel et Ezra, quando reuersus\nest populus et coepta aedificari ciuitas in excelso suo\ntemplique obseruari religio et cetera, quae ipsius Ezrae uolumine\ncontinentur; plenius autem atque perfectius in domino\nsaluatore apostolisque conpletum est, quando aedificata est\nciuitas in excelso suo — de qua scriptum est: non potest\nabscondi ciuitas, quae in monte sita est — et templum\niuxta ordinem suum ceremoniasque fundatum, ut, quicquid in\npriore populo fiebat carnaliter, in ecclesia spiritaliter conpleretur.\ntunc egressa est laus siue gratiarum actio — hoc enim\nsignificat \\'thoda\\' —. ut omnes apostoli dicerent: gratia. uobis\net pax, uoxque ludentium non illo luso, quo manducauit\npopulus et bibit et surrexit, ut luderet. sed eo, quo coram\n\n\n\n\n\n\narea domini lusit Dauid. et multiplicati sunt et non inminuti,\nut totus orbis crederet in deum saluatorem, et glorificati\nsunt, ut impleretur, quod scriptum est: gloriosa dicta\nsunt de te, ciuitas dei! fueruntque filii eius, hoc est\napostoli, sicut fuerunt a principio Abraham, Isaac et Iacob,\nprincipes generis Israhelitici.\ntunc uisitauit dominus aduersum\nomnes, qui tribulauerunt populum dei, aduersarias uidelicet\npotestates. et fuit dux eius exeo — hau dubium quin dominus\net saluator secundum carnem ex genere Israhel — et princeps\nde medio eius productus est. applicauit eum pater ad se et\naccessit ad eum, ut diceret filius: ego in patre et pater\nin me, quia nullus potest sic suum cor applicare domino nec\nita ut filius patri esse coniunctus.\nquodque dicit iuxta (Hebraicum\ntantum, sed non iuxta) LXX: et eritis mihi in\npopulum et ego ero uobis in deum, cernimus opere\nconpletum ex parte in Israhel et ex toto in gentium multitudine.\nEcce turbo domini, furor egrediens, procella\nruens in capite impiorum conquiescet non auertet\niram indignationis dominus, donec faciat et\nconpleat cogitationem cordis sui; in nouissimo die-rum intellegetis ea.\nTurbo furoris domini et procella ruens\natque tempestas requiescet in capite impiorum, uel daemonum\nuel eorum, qui dei filium blasphemarunt; et non auertet\niram indignationis suae, donec faciat et conpleat\ncogitationem cordis sui et circumdetur exercitu Hierusalem\net penitus deleatur. quomodo autem artifex non potest\nintellegi nisi opere conpleto nec medicinae industria nisi,\npostquam fuerit sanitas consecuta, ita, cum euersio fuerit\nHierusalem et prioris populi abiectio, tunc intellegent credentes,\nquod repulsio Iudaeorum nostrae salutis occasio sit.\nIn tempore illo, dicit dominus, ero deus uniuersis\ncognationibus Israhel — siue generi Israhel\n— et ipsi erunt mihi in populum. Nisi cogitatio\ndomini fuerit impleta et furor eius requieuerit super impiorum\ncaput, uniuersitatis dominus cognationibus Israhel deus\nesse non poterit; hoc autem dicit reliquiis, quae saluae factae\nsunt.\nquodsi opponitur nobis id, quod dictum est: ero deus\ngeneri Israhel siue uniuersis cognationibus Israhel,\nassumamus exemplum: (si filii essetis Abraham, faceretis\nopera patris uestri\\'; et apostolus scribit: uidete Israhel\niuxta carnem. ex quo docet esse alium Israhel iuxta spiritum.\nille est igitur Israhel, qui mente cernit deum siue rectissimus\ndomini est, et huiuscemodi Israhel erit populus dei.\nHaec dicit dominus: inuenit gratiam in\ndeserto populus, qui remanserat gladio; uadet adrequiem suam Israhel. LXX: sic dixit dominus:\ninueni calidum in deserto cum his, q ui perierant\ngladio; ite et nolite interficere Israhel!\nRidicule in\nhoc loco Latini codices ambiguitate uerbi Graeci pro \\'calido\\'\n\\'lupinos\\' interpretati sunt; Graecum enim OEPMON utrumque\nsignificat, quod et ipsum non habetur in Hebraeo. est enim\nscriptum \\'hen\\', quod Aquila, Symmachus et Theodotio λάριν,\nhoc est \\'gratiam\\', interpretati sunt; soli LXX posuere \\'calidum\\'\nputantes ultimam litteram m esse. si enim legamus \\'hen\\' per\nlitteram \\'n\\', \\'gratia\\' dicitur: si per \\'m\\', \\'calor\\' interpretatur.\nest\nautem sensus iuxta Hebraicum: populus Iudaeorum, qui Romano\nremanserat gladio uel certe iram furoris domini potuerat\neuitare, inuenit gratiam in deserto gentium, ut inter turbam\nnationum in ecclesia saluetur; unde uadet et inueniet\nrequiem suam Israhel quam semper sperauerat, quam ei prophetarum\npromiserant uaticinia.\nporro iuxta LXX haec intellegentia\nest: dominus inuenit calidos atque uiuentes apostolos\net socios eorum in deserto gentium inter eos, qui infidelitate\nsua interfecti fuerant nec habebant calorem uitae. unde praecipitur\nangelis et his, qui in ministerio dei sunt, ne omnes\ninterficiant, ne Israhel penitus deleatur. diciturque eis: ite\net nolite interficere Israhel; sint aliqui, qui uiuant,\n\n\n\n\n\n\nsint, qui caleant ardore fidei, sint, qui frigus infidelitatis et\nmortis effugiant, quos dominus inueniat in deserto!\\'\nLonge dominus apparuit mihi — siue\nei —: et in caritate perpetua dilexi te; ideo attraxi\nte miserans. rursumque sed aed ificabo te et\naedificaberis, uirgo Israhel. adhuc ornaber-is\ntympanis tuis — siue assumes tympana tua — et\negredieris in choro ludentium. adhuc plantabis\nuineas in montibus Samariae; plantate plantaria\net uindemiate! erit enim dies, in qua clamabunt\ncustodes in monte Ephraim: surgite et ascendamus\nin Sion ad dominum deum nostrum!\nQuia offenderat\nIsrahel dominum et dixerat: non habemus regem\nnisi Caesarem et: uenite et interficiamus eum, et\nnostra erit hereditas et longe recesserat a deo, propterea\ndominus post multum tempus apparuit ei — non tempore\nZorobabel et Ezrae, postquam rursum capti sunt —, sed in caritate\nperpetua dilexit eum, quae nullo fine delebitur, et attraxit\neum miserans; nequaquam enim merito, sed clementia\nsaluatus est.\nrursumque, ait, aedificabo te et aedificaberis,\nuirgo Israhel. hoc proprie intellegamus in ecclesia;\ndelirant enim, qui auream atque gemmatam suspirant\nHierusalem suam auaritiam in mysterio urbis domini consecrantes.\n\\'adhuc ornaberis tympanis tuis, ut canas\n\n\n\n\n\n\ndomino in ecclesiis omni in te malorum operum carne consumta.\net egredieris in choro ludentium cum gentium turbis,\nplantabis uineas in montibus Samariae\\', nequaquam\nin uallibus et humilibus locis, sed in montibus Samariae, qui\npost captiuitatem populi Israhel ab alienigenis possessi sunt.\nquibus dicitur: plantate plantaria et uindemiate!\ntunc\nfuit dies domini, in qua clamauerunt custodes — apostoli uidelicet\net apostolici uiri — in monte \\'Samariae\\' et in monte\nEphraim\\', quorum alterum \\'custodiam\\', alterum \\'ubertatem\\'\nsonat; quid uero dicunt custodes Samariae, immo quid clamant\nin monte Ephraim? \\'surgite, qui iacetis, humilia relinquite,\nuictimarum hostias spernite\\' — sacrificium domino\nspiritus contribulatus—\\',ascendamus in Sion, hoc est\nin ecclesiam, ubi est speculatio et intuitus dei; cumque fuerimus\nin Sion, immo ascenderimus ad eam, ascendemus pariter\nad dominum deum nostrum\\'.\nQuia haec dicit dominus: exultate in laetitia,\nIacob, ei hinnite contra caput gentium; personate,\ncanite et dicite: saluum fac, domine, populum\ntuum, reliquias Israhel! Significanter non totus\nsaluatur Israhel, sed reliquiae Israhel praecipiente domino atque\ndicente: \\'exultate in laetitia, qui estis de Iacob,\ne t hinnite ad caput gentium cuncta referentes, quia cauda\nQuondam uersa est in caput; personate et canite et dicite!\n\n\n\n\n\n\nquid est illud, quod iubentur dicere?\nsaluum fac, domine,\npopulum tuum. quem populum? utique reliquias Israhel,\nquae secundum electionem saluae factae sunt, de\nquibus et Paulus assumens testimonium Isaiae loquitur: nisi\ndominus sabaoth reliquisset nobis semen, sicut Sodoma\nfacti essemus et sicut Gomorra similes fuissemus.\nEcce ego adducam eos de terra aquilonis\net congregabo eos ab extremis terrae; quodque sequitur:\nin solemnitate Phase; et generabit filios multos,\nin Hebraico non habetur, sed in LXX tantum legitur,\npro quo apud Hebraeos scriptum est: inter quos erunt\ncaecus et claudus et praegnans et pariens simul, ecclesia\nmagna reuertentium huc.\nCongregantur reliquiae\npopuli Israhel per apostolos et apostolicos uiros, de quibus\nsupra legimus: clamabunt custodes in monte et quibus\npraecipitur: personate et canite et dicite, ut saluae fiant\nreliquiae Israhel.\nipseque dominus pollicetur se reducturum\neos de terra aquilonis, qui est uentus durissimus. nomine\nautem dexter uocatur, de incredulitate, de frigore dominicae\ncaritatis et congregare eos ab extremis terrae non in\nalio tempore, sed in solemnitate Paschae, hoc est feriis dominicae\npassionis, quando crucifixus est dominus impletumque\n\n\n\n\n\n\nillud, quod ipse in euangelio repromisit: cum exaltatus\nfuero, omnia traham ad me. tunc generauit multum populum,\nut illud impleretur Isaiae: quia nata est gens semel;\nuno enim die tria milia et quinque milia hominum crediderunt.\nquodque in Hebraico scribitur:\ninter quos erunt caecus et\nclaudus et praegnans et pariens simul, ecclesia magna\nreuertentium huc, quamquam et iuxta litteram impletum\nsit, quod caeci uiderint, claudi ambulauerint, tamen melius\niuxta ἀναγωγὴν intellegi potest, quod, qui prius caeci erant\nperfidia, postea crediderint saluatori et, qui claudi, quibus\nquondam loquebatur Helias: usquequo claudicatis utroque\npede?, postea ambulauerint et populus, qui sedebant in\ntenebris et umbra mortis, magnum lumen aspexerint claudique\ncucurrerint et praegnans pepererit filios, ecclesia magna reuertentium\nad fidem.\nIudaei putant hoc esse conpletum, quando\nsub Ezra post diem Paschae egressi sunt de Babylone, ut\nreuerterentur Hierusalem, in quo typus fuit et non ueritas;\nneque enim in illo tempore uniuersa, quae legimus et lecturi\nsumus, fuisse conpleta poterunt approbare.\nIn fletu uenient — siue egredientur — et in\nmisericordia reducam eos et adducam eos per tor-\n\n\n\n\n\n\nrentes aquarum in uia recta et non inpingent —\nsine non errabunt — in en, quia factus sum Israheli\npater et Ephraim primogenitus meus est.\nSi\niuxta Hebraicum Iegerimus: in fletu uenient — hoc enim\nindicat \\'iabu\\' —, dicemus, quod interdum et nimii gaudii fletus\nindicium sit iuxta illud: lacrimo gaudio. sin autem\niuxta LXX, qui dixerunt: in fletu egredientur et in misericordia\n— siue in consolatione — reducam eos, illum\nsensum ponemus, qui et in Psalmis dicitur: euntes ibant\net flebant portantes semina sua; uenientes autem\nuenient in exultatione portantes manipulos suos.\nfleuerunt enim, quando captiui ducti sunt, et consolationem\nmaximam receperunt, quando misericordia domini sunt reducti.\net adduxit eos dominus per apostolos et apostolicos uiros\nplenos aquarum et largissimi fluminis in uia recta, uidelicet\nfidei, non in perfidia Iudaeorum. et non, inquit, inpingent\niii ea, quia caeci esse cessarunt, quibus quondam dictum\nest: si caeci essetis, non haberetis peccatum;,\nnunc uero dicitis, quia uidemus; peccatum uestrum\nmanet.\npossumus \\'uiam rectam\\' et Christum intellegere, in\nqua, quicumque ambulauerit, non impinget. factus sum, ait,\nIsraheli pater, qui reductus est, et Ephraim primogenitus\nmeus est; ubi enim quondam abundauit peccatum\n\n\n\n\n\n\nsuperabundauit gratia. Ephraim autem in typo esse populi\nde gentibus congregati scriptura testatur.\nfuit enim posterior\nfilius Ioseph et subripuit primogenita Manasse, qui natura\nprimitiuus erat; sed in mysterio crucis decusatis manibus,\nqui stabat ad sinistram Iacob, dextrae manus eius suscepit\nbenedictionem et, qui steterat ad dextram. sinistra benedictus\nin secundum redactus est gradum. et quomodo Iacob Esau,\nsic Ephraim Manasse rapuit primogenita omnisque populus\ndecem tribuum uocatus est Ephraim, quia Hieroboam, filius\nNabat, ex hac tribu regnum primus optinuit in Samaria.\nAudite uerbum domini, gentes, et annuntiate\ninsulis, quae procul sunt, et dicite: qui dispersit\nIsrahel, congregabit eum et custodiet eum\nsicut pastor gregem suum, quia redemit dominus\nlacob et liberauit eum de manu potentioris — siue\nfortioris —. et uenient et laudabunt in monte\nSion et confluent ad bona domini super frumento\net uino et oleo et fetu pecorum et armentorum.\nerit anima eorum quasi hortus inriguus - siue\nquasi lignum fructiferum — et ultra non, esurient\n.\ntunc laetabitur uirgo in choro - sine uirgines\n— et iuuenes ac senes simul et conuertam\nluctum eorum in gaudium et consolabor eos et\nlaetificabo a dolore suo et inebriabo animam sacerdotum\npinguedine — siue filiorum Leui - et\n\n\n\n\n\n\n\n\n\npopulus meus bonis meis adimplebitur, ait dominus\n.\nPerspicue uocatio gentium demonstratur dicente scnptura:\naudite uerbum domini, gentes, et annuntiate\ninsulis, quae procul sunt, et dicite! quid annuntiant\ninsulis, quae procul sitae sunt ? quod dominus, qui dispersit\nIsrahel, ipse congregabit eum — nequaquam ergo,\nut dispergerentur, potentiae fuit aduersariorum, sed domini\nuoluntatis — et custodiet eum sicut pastor gregem\nsuum — pas tor enim bonus ponit animam suam pro\nouibus suis —, quia redemit dominus Iacob pretio sanguinis\nsui et liberauit eum de manu potentioris sine\nfortioris.\nper quae ostenduntur fortiores aduersariae potestates\nnatura fragilitatis humanae et, quantum in utrisque\nuirium est, illas fortiores esse natura, sed nos fortiores fide,\nsi tamen mereamur liberari ab eo, qui potest alligare fortem\net domum eius diripere.\netuenient, inquit, — hau dubium quin\nliberati de manu potentium — et laudabunt liberatorem suum\nin monte Sion, hoc est in ecclesia, et confluent ad bona\ndomini, rerum omnium abundantiam, quae non in frugibus\net cibis carnis istius, sed in uirtutum uarietate sentitur.\nsuper\nfrumento, inquit, et uino et oleo — de quo conficitur\npanis domini et sanguinis eius impletur typus et benedictio\nsanctificationis ostenditur dicente scriptura: unxit te deus,\n\n\n\n\n\n\ndeus tuus oleo laetitiae prae consortibus tuis — et\nfetu pecorum, qui in ecclesia simplices sunt, et armentorum,\nquae cornuta sunt et aduersarios uentilant.\nut autem\nsciamus benedictiones has nequaquam ad corpus, sed ad animam\npertinere, sequitur: eritque aonima eorum quasi hortus\nirriguus siue quasi lignum fructiferum, quod\nplantatum est secus decursus aquarum, et paradisus\ndomini in deliciis.\net ultra, ait, non esurient; nequaquam\nea esurie, de qua scriptum est: beati, qui esuriunt et\nsitiunt iustitiam, sed ea, quae saturitate mutatur et rerum\nomnium excludit paenuriam. tunc laetabitur uirgo in\nchoro — de qua scribit apostolus: despondi enim uos uni\nuiro uirginem castam exhibere Christo — et iuuenes\n— ad quos loquitur Iohannes: scribo uobis, iuuenes,\nquoniam uicistis malignum-et senes, ad quos idem\nmystico sermone testatur: scribo uobis, patres, quoniam\ncognouistis eum, qui ab initio est.\net conuertam,\ninquit, luctum eorum in gaudium — ut, quos terruerat\ncrux, laetificet resurrectio — et consolabor eos et laetificabo\na dolore suo — iuxta illud, quod dominus loquitur: beati lugentes,\nquoniam ipsi consolabuntur— et inebriabo ani\nmam sacerdotum, qui habent scientiam dei, de quorum ore\ninterrogant legem domini, qui credunt in eum, ad quem\n\n\n\n\n\n\n\n\npropheta canit: tu es sacerdos in aeternum secundum ordinem\nMelchisedec.\nquod autem sequitur iuxta LXX: filiorum\nLeui, in Hebraico non habetur et perspicuum est nequaquam\nhic dici de his sacerdotibus, qui sunt filii Leui, sed de\nhis, in quorum typum praecessit Melchisedec. \\'ebrietas\\' autem\nsacerdotum et in apostolis conprobatur, quando feruebant fide\net musto pleni dicebantur; unde et locus, in quo conprehensus\nest dominus, uocatur \\'Gessemani\\', quod in lingua nostra\n\\'uallem pinguedinis\\' sonat.\ncumque sacerdotes pingues fuerint\ndoctrina domini et inebriati in conuiuio Ioseph dixerint: calix\ntuus inebrians quam praeclarus, tunc erit et hoc, quod\nnunc dominus pollicetur: et populus meus bonis meis\nadimplebitur. quae omnia nunc ex parte tribuuntur; tunc\nautem dabuntur in pleno. quando uiderimus facie ad faciem et\ncorpus humilitatis nostrae fuerit resurrectionis gloria commutatum.\nHaec dicit dominus: uox in excel-so audita\nest lamentationis, fletus et luctus Rachel plorantis\nfilio: suos et noluit consolari super filiis suis,\nquia non sunt. LXX; sic dixit dominus: uox in\nRama audita est, lamentatio et fletus et luctus Rachel\nplorantis filios suos et noluit conquiescere,\nquia non sunt.\nNec iuxta Hebraicum nec iuxta LXX Mattneus\nsumsit testimonium; legimus enim in eo post descriptionem\ninfantum necis: tunc impletum est, quod dictum\nest per Hieremiam prophetam dicentem: uox in\nRama audita est. ploratusetululatus multus Rachel\nflentis filios suos et noluit consolari, quia non\nsunt. ex quo perspicuum est euangelistas et apostolos nequaquam\nex Hebraeo interpretationem alicuius secutos, sed quasi\nHebraeos ex Hebraeis, quod legebant Hebraice, suis sermonibus\nexpressisse.\nRachel, mater Iosepb, cum ueniret Bethleem, subito\npartus dolore correpta peperit filium, quem obsetrix, quia moriebatur\npariens, uocauit Benoni, hoc est filius doloris\nmei; pater autem Iacob mutauit uocabulum et appellauit\neum Beniamin, hoc est filius dexterae.\nquaeritur itaque,\nquomodo Mattheus euangelista testimonium prophetae ad\ninterfectionem transtulerit paruulorum, cum perspicue de decem\ntribubus scriptum sit, quarum princeps fuit Ephrathae.\net nequaquam sit in tribu Ephraim, sed in tribu Iuda.\nipsa est enim et Bethleem διώνομος, unde et nomina utriusque\nconcordant; \\'Bethleem\\' uocatur \\'domus panis), \\'Ephratha\\'\n\n\n\n\n\n\nϰαρποϕορία, quam nos \\'ubertatem\\' possumus dicere.\nquia igitur\nRachel in Ephratha, hoc est in Bethleem, condita est — sicut et\nscriptura sancta et titulus sepulchri eius hodieque testantur —,\nflere dicitur pueros, qui iuxta se et in suis regionibus interfecti\n\nsunt.\nquidam\nIudaeorum hunc locum sic interpretantur.\nquod capta Hierusalem sub Uespasiano per hanc uiam, Gazam\net Alexandriam infinita milia captiuorum Romam directa sint;\nalii uero, quod ultima captiuitate sub Hadriano, quando et\nurbs subuersa est Hierusalem, innumerabilis populus diuersae\naetatis et utriusque sexus in mercato Terebinthi uenundatus\nsit; et idcirco exsecrabile esse Iudaeis mercatum celeberrimum\nuisere.\ndicant illi, quod uolunt, nos recte testimonium\nsumsisse dicemus euangelistam Mattheum pro loco,\nin quo Rachel condita est et uicinarum in circuitu uillarum\nfilios quasi suos fleuerit.\nHaec dicit dominus: quiescat uox tua a ploratu\net oculi tui a lacrimis, quia est merces operi\ntuo, ait dominus, et reuertentur de terra inimici —\nsiue inimicorum — et erit spes nouissimis tuis.\nait dominus, et reuertentur filii ad terminos nos suos.\nHoc iuxta litteram necdum factum est — neque enim decem\ntribus, quae in ciuitatibus Medorum exsulant atque Persarum.\n\n\n\n\n\n\nreuersas in terram Iudaeam legimus —, sed iuxta spiritum et\nin passione domini completum est et hucusque completur,\nquando de toto orbe saluatur Israhel et Rachel dicitur: quiescat\nuox tua a ploratu et oculi tui a lacrimis! et est\nsensus: \\'plorare desiste — priora enim opera tua respexit\ndominus — et reuertentur filii tui de terra inimici\nnec praesenti dolore tenearis! est enim spes in nouissimis\ntuis, ait dominus, et reuertentur filii tui\nad terminos suos, quos habuerunt patres eorum, Abraham.\nIsaac et Iacob\\'.\nmelius autem de paruulis intellegimus, quod\nmercedem habeant effusi pro Christo sanguinis et pro terra\nHerodis inimici teneant regna caelorum et reuersuri sint in\nsedem pristinam, quando pro corpore humilitatis corpus receperint\ngloriosum. ista est spes nouissima, quando iusti fulgebunt\nquasi sol et infantes quondam paruuli atque lactantes\nabsque aetatum incremento et iniuriis ac labore corporeo resurgant\nin uirum perfectum, in mensuram plenitudinis\nChristi.\nAudiens audiui Ephraim transmigrantem\n— siue la mentantem — : castigasti me et eruditus\ns sum sicut iuuencus indomitus— siue sicut uitulus\net non didici — ; conuerte me, et conuertar.\nquia tu dominus deus meus. postquam enim con-\n\n\n\n\n\n\nuertisti me-siue captus sum —; egi paenitentiam\net, postquam cognoui — siue ostendisti mihi —,\npercussi femur meum — sine ingemui — ; confusus\nsum et erubui — siue ex die con fusionis et\nostendi te —, quoniam sustinui opprobrium adulescentiae\nmeae.\nLoquitur deus, quid Ephraim dicentem\naudierit et lamentantem. nulli autem dubium. quin decem tribus\nsignificet, quibus primus imperauit Hieroboam, filius Nabat,\nqui et uitulos aureos fecit in Dan et Bethel, ut hoc populus\nerrore seductus deum Israhel colere et adorare desisteret.\ncastigasti me, inquit, et castigatus sum. omnis correptio\nproficit in salutem, quae ad praesens uidetur esse tristitiae\net postea fructus affert pacificos.\nquodque ait: quasi iuuencus\nindomitus siue uitulus et non didici, hoc significat,\nquod multo labore atque uerberibus eruditus sit, ut ad\npaenitentiam uerteretur, et non profecerit. \\'conuerte,\\' inquit.\n\\'me, et conuertar\\' — ergo et ipsum, quod agimus paenitentiam,\nnisi dei nitamur auxilio, implere non possumus —; \\'postquam\nenim conuerteris me et ad te conuersus fuero, tunc cognoscam,\nquia tu dominus deus meus es et nequaquam\nerrores mei atque peccata. et postquam conuertisti me.\negi paenitentiam\\'. uide, quantum sit auxilium dei et quam\nfragilis humana condicio, ut hoc ipsum, quod agimus\n\n\n\n\n\n\npaenitentiam, nisi dominus nos ante conuerterit, nequaquam implere\nualeamus. <et postquam\\', ait, \\'ostendisti mihi uel ipsam\npaenitentiam uel tui notitiam siue cognoui te, percussi\nfemur meum.\\' quod dolentis et plangentis et super errore\npristino plorantis indicium est, ut femur manu percutiat et\nstultum se ante fuisse fateatur.\nconfusus sum, inQuit, et\nerubui siue ex die confusionis. quod enim tempus non\nest confusionis nostrae. si recordemur antiqua peccata et omnium,\nquae male egimus, capiamus memoriam? quodque dixere\nLXX: et ostendi te, significat, quod, postquam ingemuit et\nsua delicta cognouit, tunc in tantum profectum uenerit, ut\netiam aliis ignorantibus deum ostenderit iuxta illud, quod et\nDauid paenitens loquitur: docebo iniquos uias tuas et\nimpii ad te conuertentur. quoniam sustinui.\ninquit,\nopprobrium adulescentiae meae. per aetatis ignorantiam\npeccasse se dicit, ut facilius ueniam consequatur iuxta illud.\nquod et Dauid canit: delicta iuuentutis meae et ignorantias\nmeas memineris! unde et in consequentibus dominus\n\\'paruulum\\' eum uocat et \\'deliciis afluentem\\'; hoc autem\n\n\n\n\n\n\ndicit propter diuitiarum magnitudinem et terrae fertilitatem, qua\nEphraim tribus hucusque luxuriat.\nSi filius h onorabilis — siue dilectus — mihi\nEphraim, si puer delicatus? quia, ex quo o locutus\nsum de eo — siue uerba mea in eo —, recordabor\neius adhuc; idcirco conturbata sunt uiscera mea\nsuper eo, miserans miserebor eius, ait dominus.\nPaenitentiam agente Ephraim et dicente in principio:\nerudisti\nme et eruditus sum quasi iuuencus indomitus\net in fine: quoniam sustinui opprobrium adulescentiae\nmeae, respondet dominus et plena ad se mente conuersum\ntali sustentat oraculo: \\'filius dilectus mihi Ephraim,\nquem in tantum dilexi ab initio, ut fratri praeferrem Manasse.\\'\nfilius honorabilis, qui contra naturae ordinem honorem\nprimogeniti domini dignatione suscepit; puer delicatus, de\nquo scribit: filii Ephraim intendentes et mittentes\narcum conuersi sunt in die belli, contra quem et ad\nquem totus Osee prophetae liber est, cui benedicit Iacob. delicias\\'\nautem in hoc loco iuxta illud accipiamus, quod in psalmo\ndicitur: delectare in domino, et dabit tibi petitiones\ncordis tui, pro quo in Graeco et in Hebraico habet:\ndeliciis aflue; unde et paradisus in Eden \\'deliciarum̕̕̕̕̕̕̕\\'\n\n\n\n\n\n\nparadisus appellatur.\n\\'quia,\\' inquit, (fuerunt uerba mea in eo\nrecordatione memor ero eius adhuc.1 ne putaretur\ngratuita benedictio et ex indulgentia potius largitoris quam\ni merito eius, in quem conferebatur, esse conlata, ideo ait:\nrecordabor eius, quia uerba mea fuerunt in eo, non in\nore eius, non in labiis, sed in imo cordis affectu; propter\nquam causam et conturbata sunt uiscera mea super\neo. cui loquitur et per Osee: quid tibi faciam, Ephraim?\nquid tibi faciam, Israhel? quasi Adama ponam te\net quasi Seboim? conuersum est in me cor meum.\nconturbata sunt uiscera mea. non faciam furorem\nirae meae et non disperdam Ephraim. miserans\nmiserebor eius, ait dominus. fuerunt quidem sermones\nmei in eo et omnia mandata mea auido suscepit animo et in\nsuo corde seruauit; sed tamen miserans miserebor eius.\\'\nut ostenderet omnem hominum iustitiam indigere misericordia\ndei.\nStatue tibi speculas, pone tibi amaritudines,\ndirige cor tuum in uiam directam, in qua\nambulasti; reuertere, uirgo Israhel, reuertere ad\nciuitates tuas istas! usquequo deliciis dissolueris,\nfilia uaga? quia creauit dominus nouum super ter-ram: femina circumdabit uirum.\nLXX: statue tibi\nspeculatores, fac poenam, da cor tuum in humeros\ntuos: uiam, in qua ambulasti. reuertere, uirgo Israkel,\nreuertere in ciuitates tuas lugens! usquequo conuerteris,\nfilia despecta? quoniam creauit te dominus\nsalutem in plantationem nouam; in salute tua circumibunt\nhomines.\nLbi nos diximus: usquequo delicns\ndissolueris?, Symmachus posuit: usquequo demergeris in\nprofundum? utramque autem editionem ex toto posui caput\nobscurissimum et ecclesiae continens sacramenta a LXX —\nsine quis alius hunc prophetam interpretatus est — aut ignoratum\naut omissum ostenderem.\nuerbum Hebraicum \\'sionim\\'\nuel in \\'speculatores\\' uel in \\'speculas\\' uertitur, ut Aquila et\nSymmachus interpretati sunt. unde miror, quid sibi uoluerit\nuulgata editio, ut pro \\'sionim\\', hoc est \\'speculatoribus\\', \\'Sion\\'\nponeret turbaretque lectoris intellegentiam, quo putaret post\nEphraim ad Sion et ad tribum Iuda repente dei factum esse\nsermonem, cum perpetua oratio sit ad Ephraim, cui et supra\nlocutus est: audiens audiui Ephraim et: filius honorabilis\nmihi Ephraim siue puer delicatus, cui et nunc\n\n\n\n\n\n\nloquitur: \\'statue tibi speculas siue speculatores, qui\ntibi praenuntient aduenire tantam rerum omnium felicitatem.\\'\nquodque sequitur \\'amaritudines\\', quae Hebraice dicuntur \\'themruum\\'.\npro quibus Symmachus interpretatus est \\'transmuta\\',\nhoc indicat, quod flere debeat uel antiqua peccata uel\ngaudii magnitudine et tota ad deum mente conuerti et ponere\nsiue dirigere cor suum in uiam, per quam profecta est; inde\nenim illam esse redituram.\nquodque pro hoc dixere LXX: da\ncor tuum in humeros, illud significat, quod cogitationes\ndebeat operibus iungere sine humeros contemplari portantium\nse, de captiuitate reducentium; quod Isaias plenius exsequitur\nin camelis et curribus ac basternis eos asserens reducendos.\n\\'reuertere.\n\\' inquit, \\'uirgo Israhel, reuertere ad ciuitates\ntuas, quas captiuas deseruisti! usquequo neglegentia\ndissolueris et profundo errore uagaberis? respice, quid dicturus\nsum et, unde tibi tanta beatitudo speranda sit, diligens\nattende; audi. quod numquam ante cognoueras! nouam rem\ncreauit dominus super terram: absque uiri semine. absque\nullo coitu atque conceptu femina circumdabit uirum\ngremio uteri sui, qui iuxta incrementa quidem aetatis per\nuagitus et infantiam proficere uidebitur sapientia et aetate,\n\n\n\n\n\n\nsed perfectus uir in uentre femineo solitis mensibus contine-\nbitur.\\' unde et Symmachus et Aquila iuxta nostram editionem\ninterpretati sunt. quid sibi autem in loco hoc uoluerit editio\nuulgata, possem dicere et sensum aliquem repperire, nisi de\nuerbis dei humano sensu argumentari esset sacrilegum. Theodotio\nautem et ipse uulgatae editioni consentiens interpretatus\nest: creauit dominus salutem nouam, in salute circumibit\nhomo singularem ponens pro plurali; simulque et\nhoc notandum, quod natiuitas saluatoris atque conceptus dei\ncreatio\\' nuncupetur.\nHaec dicit dominus exercituum deus Israhel:\nadhuc dicent uerbum istud in terra Iuda et\nin urbibus eius, cum conuertero captiuitatem\neorum: b ben edicat tibi dominus, pulchritudo iustitiae,\nmons sanctus! et habitabunt in eo Indas et\nomnes ciuitates eius simul, agricolae et minantes\ngreges.\nLXX: sicdixit dominus uirtutum deus Israliel:\nadhuc dicent sermonem istum in terra Iuda\net in urbibus eius, quando reduxero transmigrationem\neius: benedictus dominus super iustum\nmontem sanctum eius et, qui habitant in terra Iudaea\ne t in omni ciuitate eius cum agricola; et eleuabitur\nin grege.\nIuxta Hebraicum manifestum est, quod\nin reditu Israhel et in terram suam captiuitate conuersa\n\n\n\n\n\n\nhabitent urbes Iuda et dicatur eis per singula: benedicat tibi\ndominus, qui est uere pulchritudo iustitiae et mons\nsanctus, in quo qui habitauerit, nullas timebit insidias; et\nhabitabit absque iniquitate ludas in ciuitatibus suis eruntque\nagricolae et pecorum multitudo. quod ex parte uidetur sub\nZorobabel et Ezra esse completum, plenitudo autem uaticinii\nad Christi tempora referatur: uel in primo aduentu, quando\nspiritaliter haec facta sunt, uel in secundo, quando uniuersa\ncomplentur, iuxta nos spiritaliter, iuxta Iudaeos et nostros\niudaizantes carnaliter.\nporro iuxta LXX hic sensus est: \\'adhuc\nsermo iste dicetur in terra Iuda et in ciuitatibus eius, quando\nconuertero captiuitatem eius\\', quid dicetur? benedictus dominus\nsuper iustum montem sanctum eius. mons,\nqui iustitiae et sanctitudinis\\' mereatur nomen accipere, nullus\nest alius nisi saluator; ceterum stultum est inrationalem et\ninsensibilem montem errore Iudaico \\'iustum et sanctum\\' credere.\nipse est, de quo et in consequentibus scribitur: et in\nomni ciuitate eius — subauditur saluatoris — cum agricola;\nnon dubium, quin deum significet, de quo et in euangelio\nscriptum est: ego sum uitis. uos palmites et pater\n\n\n\n\n\n\nmeus agricola; unde et apostolus loquitur: dei agricultura,\ndei aedificatio estis. quodque sequitur: et eleuabitur\nin grege, hoc ostendit, quod in singulis gregibus\niustus et sanctus et agricola ipse dominus eleuetur et in seruis\nsuis atque credentibus ad excelsa conscendat.\nQuia inebriaui animam lassam — siue quia\ninebriaui omnem animam sitientem — et omnem\nanimam esurientem saturaui — siue replent —,\nideo expergefactus sum et uidi et somnus meus\ndulcis fuit mihi.\nMutatio personarum obscuram facit\nintellegentiam prophetarum. dixerat dominus: adhuc dicent\nuerbum istud in terra Iuda et in urbibus eius, cum\nconuertero captiuitatem eorum. quid autem dicent?\nhau dubium quin hoc, quod sequitur: benedicat tibi dominus,\npulchritudo iustitiae, mons sanctus et cetera.\nrursumque illis ista dicentibus respondet dominus: quia inebriaui\nanimam lassam — siue sitientem — et omnem\nanimam esurientem saturaui.\nilloque ista dicente\nrespondet populus, qui de captiuitate uenerat: ideo expergefactus\nsum et uidi et somnus meus dulcis fuit\nmihi. quia dominus inebriat animam lassam siue sitientem et\ndicit in euangelio: qui sitit, ueniat ad me et bibat et:\nqui credit in me, sicut dicit scriptura, flumina de\n\n\n\n\n\n\nuentre eius fluent aquae uiuae et omnem animam esurientem\nsatiat atque sitientem, de qua siti et esurie idem\nin euangelio contestatur: beati, qui esuriunt et sitiunt\niustitiam, quoniam ipsi saturabuntur.\nnotandumque,\nquod \\'ebrietas\\' in hoc loco in bonam partem ponatur, de qua\net in Cantico dicitur: comedite, amici. bibite et inebriamini,\ncarissimi! qua ebrietate et Ioseph inebriatus est\ncum fratribus suis in meridie. inebriati autem atque saturati\nhi, qui lassi fuerant atque esurierant, agunt gratias respondentes:\n\\'expergefactus sum et uidi dominum\\', scilicet\nsuscitantem atque dicentem: surge, qui dormis, et eleuare\na mortuis, et inluminabit te Christus.\ncet somnus.\\'\ninquit, \\'meus dulcis fuit mihi. ut imitarer domini\nmei uerba dicentis: ego dormiui et soporatus sum; et\nexsurrexi, quia dominus suscepit me\\',\nEcce dies ueniunt, dicit dominus, et seminabo\ndomum Israhel et domum Iuda semine hominum\net semine iumentorum. et sicut uigilaui super\neos, ut euellerem et demolirer et dissiparem et\ndisperderem et affligerem, sic uigilabo super eos, ut\naedificem m et plantem, ait dominus. in diebus illis\nnon dicent ultra: patres comederunt uuam acerbam\net dentes filiorum obstupuerunt, sed unusquisque\nin iniquitate sua morietur; omnis homo,\nqui comederit uuam acerbam, obstupescent denteseius.\n\\'Domum\\' e \\'domum\\', id est domum Israhel et domum\nIuda, in LXX non habet, sed tantum: Israhel et ludam,\nut sit: et seminabo Israhel et ludam. quodque intulit:\nsemine hominum et semine iumentorum, ad rationales\net simplices referre debemus. et sicut in principio\nHieremiae dictum est ad eum: ecce constitui te hodie\nsuper gentes et super regna, ut euellas et destruas et\ndisperdas et dissipes et aedifices et plantes, et uigilaui\nsuper eos, ut facerem, quod minatus sum, sic\\', inquit,\n\\'nunc uigilabo super eos, ut aedificem et plantem; dei\nenim agricultura, dei aedificatio estis.\\' omnes huiuscemodi\nrepromissiones iuxta Iudaeos et nostros iudaizantes in\nmille annorum regno putantur esse complendae. nos autem\ndicente apostolo: ego plantaui, Apollo rigauit, sed deus\nincrementum dedit et Isaia propheta, quod saluator aedificator\nsaepium et domorum esse memoretur, in primo aduentu\nChristi spiritaliter impleta defendimus - et impleta ex parte, non\nex toto, quia nunc in speculo uidemus et in aenigmate\net nescimus, sicut oportet nos scire; cum autem uenerit,\nquod perfectum est, tunc, quod ex parte est,\ndestruetur — aut certe in secundo complenda credimus aduentu,\nquando in sua maiestate dominus apparebit et\n\n\n\n\n\n\nsubintrauerit plenitudo gentium. ut omnis Israhel saluus fiat et\nnequaquam ex parte per singulos, sed sit deus omnia in\nomnibus. quodque infertur: in diebus illis non dicent ultra:\npares comederunt unam acerbam et dentes filiorum\nobstupuerunt et reliqua, in explanationibus Hiezechiel plenius-\nDius disseruimus, quando interpretati sumus illum locum:\nfili hominis, quid uobis et parabolae isti inter filios\nIsrahel dicentium: patres comederunt uuam acerbam\net dentes filiorum obstupuerunt ? uiuo ego, dicit dominus,\nsi fuerit adhuc haec parabola in Israhel! quia\nomnes animae meae sunt, sicut anima patris. sic et\nanima filii: anima quae peccauerit, ipsa morietur. per\nquae discimus mortem non facere dominum, sed peccatum:\nanima enim, quae peccauerit, ipsa morietur.\nhocque in\npraesenti loco dicitur, quod nequaquam peccatis patrum in\naeternum offenderit Israhel, sed propriis meritis et fide in\nChristum post tempora multa saluetur. et obseruandum, quod\nuitia atque peccata uua acerba\\' dicatur, ut comedentium dentes\nobstupescant et non possint suauitatem eius sentire, de\nquo dicitur: gustate et uidete, quia suauis est dominus!\nqUicumque scripturas non ita intellegit, ut rei ueritas habet,\nuuam acerbam comedit; unde et omnes heretici peruersa credentes\npanem de caelo descendentem comedere non possunt,\n\n\n\n\n\n\n\n\nsed obstupescunt dentes eorum non ciborum austeritate, sed\nuitio dentium.\nEcce dies ueniunt, dicit dominus, et feriam\n— siue disponam — domui Israhel et domui\nIuda pactum — siue testamentum — nouum non\nsecundum pactum — siue testamentum —, quod pepigi\ncum patribus uestris in die, quando adprehendi\nmanum eorum, ut educerem eos de terra Aegypti,\npactum — siue testamentum —, quod irritum fecerunt;\net ego dominatus sum eorum — siue ego neglexi\neos —,\ndicit dominus. et hoc erit pactum —\nsiue testamentum —, quod feriam cum domo Israhel\npostdiesillos illos, dicit dominus: dabo legem meam\nin uisceribus — siue in mente — eorum et in corde\neorum scribam eam et ero eis in deum et ipsi erunt\nmihi in populum.\net non docebunt ultra unusquisque\nproximum suum et unusquisque fratrem\nsuum dicens: cognosce dominum, quia omnes scient\nme a minimo eorum usque ad maximum, ait dominus,\nquia propitiabor iniquitati eorum et peccati\neorum non ero memor amplius.\nHoc testimonio apostolus\nPaulus — siue quis alius scripsit epistulam — usus est ad Hebraeos\nomnesque deinceps ecclesiastici uiri in primo saluatoris\naduentu dicunt uniuersa completa et Nouum Testamentum,\nhoc est euangelium, successisse Ueteri Testamento, a quo legem\nlitterae lege spiritus commutatam, ut omnia quoque sacrificia\n\n\n\n\n\n\net circumcisio et sabbatum spiritaliter complerentur. quod autem\npactum pro \\'testamento\\' ponimus, Hebraicae ueritatis est,\nlicet et testamentum recte pactum appellatur, quia uoluntas in\neo atque testatio eorum, qui pactum ineunt, continetur.\nquando\neductus est Israhel de terra Aegypti, tanta dei in populo\nillo familiaritas fuit, ut manu eum adprehendisse dicat et\ndedisse pactum. quod illi fecerunt irritum; et propterea dominus\nneglexit eos.\nnunc autem in euangelio post crucem, reanrrectionem\net ascensionem dare se pactum non in tabulis\nlapideis, sed in tabulis cordis carnalibus pollicetur, cumque\nscriptum fuerit domini testamentum in mente credentium,\nipsum esse eis in deum et illos esse ei in populum, ut\nnequaquam Iudaicos quaerant magistros et traditiones et mandata\nhominum, sed doceantur a spiritu sancto, si tamen audire\nmereantur: templum dei estis et spiritus dei habitat\nin uobis. spiritus autem spirat, ubi uult, et diuersas\nhabet gratias notitiaque unius dei omnium uirtutum possessio\nest. \\'et hoc\\', inquit.\n\\'fiet, quia propitius ero iniquitati\neorum et peccati eorum non recordabor amplius.\\' ei quo\nPerspicuum est secundum huius περιϰοπη̃ς intellegentiam\nsuperiora in primo intellegenda saluatoris aduentu, quando uterque\nsibi populus Israhel et Iudas copulatus est.\nsi cai autem\n\n\n\n\n\n\nscrupulum facit, quare dixerit: disponam domui Israhel\net domui Iuda pactum — siue testamentum — nouum\nnon siue testamentum, quod pepigi cum patribusuestris,\nintellegat primam ecclesiam Christi ex Iudaeis et ad illos\nuenisse dominum saluatorem atque dixisse: non ueni nisi\nad oues perditas domus Israhel et id ipsum apostolos\nconfirmasse: uobis quidem oportebat primum loqui uerbum\ndei; sed quoniam repellitis illud et indignos uos\niudicatis aeterna uita, ecce conuertimur ad gentes.\nnon enim oportebat panem filiorum dare canibus, sed quia filii\npatrem in sua uenientem suscipere noluerunt, dedit omnibus\npotestatem, ut, qui receperint eum, fiant filii dei.\nHaec dicit dominus, qui dat solem in lumine\ndiei, ordinem lunae et stellarum in lumine\nnoctis, qui turbat mare et sonant fluctus eius;\ndominus exercituum nomen illi. si cessauerint\nleges istae — siue statuta haec — coram me, dicit\ndominus, tunc et semen Israhel deficiet, ut non\nsit coram me cunctis diebus.\nEt in Genesis principio\nlegimus solem in caelo positum in lumine diei, lunam\nquoque et stellas in noctis lumine et in psalmo: dies diei\nannuntiat uerbum et nox nocti indicat scientiam,\nquod inuicem sibi dies noxque succedant.\n\\'quomodo,\\' inquit,\n(rerum et maxime caelestium astrorum non potest ordo mutari\n\n\n\n\n\n\net sonantis maris fluctus uoluuntur ad litora fragorque gurgitum\net undarum intumescentium terribilis auditur nec potest\nultra procedere. quam dei iussione praeceptum est, iuxta\nillud: terminum posuisti, quem non transibunt, neque\nconuertentur operire terram, sic\\', inquit, \\'semen et genus\nIsrahel domini erit uoluntate perpetuum nec aliquando deficiet.\\'\nleges\\' autem hic non Mosaicae intellegendae sunt, sed constitutio\net ordo naturae.\ninterrogemus Iudaeos: \\'si caeli peribunt\net omnes quasi uestimentum ueterescent et ad\ndeum dicitur: tu autem ipse es et anni tui non deficiunt,\nquomodo semen Israhel potest esse perpetuum?* aut\nenim pereuntibus caelis peribit et semen Israhel aut, si fuerit\nperpetuum, ergo nec caeli peribunt. quodsi scriptura mentiri\nnon potest et perituri sunt caeli, peribit igitur et semen Israhel,\nmaxime cum et Iacob loquatur ad filios: uenite, et annuntiabo\nuobis, quid futurum sit in nouissimis diebus:\nquando autem dicitur: in nouissimis diebus, ergo mundus\nesse cessabit et alia fiet rerum dispensatio. hoc aduersum illos.\nceterum nostris mundum istum non esse perpetuum etiam\neuangelium demonstrat dicens: caelum et terra pertransibunt\net: ecce ego uobiscum sum omnibus diebus\nusque ad consummationem saeculi. dicamus et aliter:\nquamdiu mundus iste fuerit, semen Israhel et gentem Iudaicam\n\n\n\n\n\n\npermansuram non in his, qui nunc increduli sunt, sed in his,\nqui cum apostolis et per apostolos crediderunt, ut reliquiae\nsaluae fierent.\nHaec dicit dominus: si mensurari potuerint\ncaeli sursum et inuestigari fundamenta terrae deorsum,\net ego abiciam uniuersum semen Israhel propter\nomnia quae fecerunt, dicit dominus. LXX: haec\ndicit dominus: si eleuatum fuerit caelum sublimius\net si humiliatum pauimentum terrae deorsum, et\nego non reprobabo genus Israhel, dicit dominus, pro\nomnibus, quae fecerunt.\nMultum in hoc loco distat Hebraicum\nab editione uulgata. dicamus primum iuxta Hebraicum:\n<si mensurari potuerint caeli sursum et eorum altitudo\ncognosci uel inuestigari fundamenta terrae et extrema\neorum ratione conprehendi, et ego\\', inquit, \\'abiciam uniuersum\nsemen Israhel propter omnia, quae fecerunt,\ndicit dominus. quomodo autem illud inpossibile est, ut\ncaelorum summitates et terrae fundamenta noscamus, sic et\nhoc inpossibile erit, ut abiciam uniuersum semen Israhel.\nsin autem abiecero uniuersum semen Israhel, ergo mensurabitur\ncaelorum summitas et extrema terrarum\\'.\nhic syllogismus et in\neuangelio texitur, quando inpossibile inpossibili conparatur:\nfacilius camelus intrabit per foramen acus quam\ndiues in regna caelorum. quomodo enim illud fieri non potest.\nsic nec hoc fieri poterit; quodsi hoc factum fuerit, ergo fiet\n\n\n\n\n\n\net illud, quod inpossibile putabatur. errant ergo, qui hunc\nlocum aliter edisserunt ponentes et illud testimonium, quod\npotuerit petere patrem filius et duodecim legiones angelorum\nadducere in suum auxilium.\nhuic sensui LXX contrarium\ntranstulerunt dicentes: si exaltatum fuerit caelum sublimius\net humiliatum pauimentum terrae deorsum, et\nego. inquit, non reprobabo semen Israhel, dicit dominus,\npropter omnia, quae fecerunt. quod si ita est, reprobabitur\ngens Israhel: quomodo enim caelum non potest eo.\nquod est, esse sublimius nec terra humilior esse eo, quod\nest, sic et genus Israhel nequaquam poterit conprobari.\nsi uiderimus Iudaeos iuxta Hebraicum hoc testimonio gloriari.\nadsentiamur eis, quod non sit abiectum uniuersum semen Israhel;\nneque enim omnes abiecti sunt, sed hi tantum, qui fuerunt\nincreduli.\nEcce dies ueniunt, dicit dominus, et aedificabitur\nciuitas domino a turre Ananehel usque ad\nportam anguli. et exibit ultra norma — siue iuxta\nSymmachum funiculus — mensurae eius contra eam\nsuper collem Gareb et circumibit Goatha — siue iuxta\nLXX de electis lapidibus — et omnem uallem ruinarum\n— pro quibus Theodotio ipsum uerbum Hebraicum\nposuit Phayarim — et cineres et omnem Asaremoth -\nquod melius legimus Asademoth, pro quo Aquila suburbana\ninterpretatus est — usque ad torrentem Cedron et usque\n\n\n\n\n\n\nad angulum portae equorum orientalis, sanctum\ndomini; non euelletur et non destruetur usque in\naeternum.\nQui mille annorum in terra Iudaea regnum Christi\nrecipiunt, Iudaei uidelicet et nostri iudaizantes, conantur\nostendere turrem Ananehel et portam anguli et collem Gareb\net Goatha et uallem Phagarim et omnem Asademoth et torrentem\nCedron et locum anguli portae equorum orientalis et\nibi dicunt sanctuarium domini, id est templum, esse condendum\nmansurumque in perpetuum.\nquod quia post captiuitatem\ntemporibus Zorobabel et Ezrae non possunt monstrare\nconpletum, transeunt ad Christi tempora, quem in consummatione\nmundi dicunt esse uenturum, ut aurea atque gemmata\niuxta Apocalypsin Iohannis descendat Hierusalem et hoc\nterrae spatio, hoc est ab illo loco usque ad illum locum, aedificetur\nper circuitum.\nsuspicionisque suae hanc aurulam capiunt,\nquod a turre Anathoth, quae hodie appellatur Hieremiae,\ntribus ab Hierusalem milibus separata usque ad torrentem\nCedron — qui scribitur in euangelio et est in ualle Iosaphat,\nubi hortus erat, in quo et ludas proditor tradidit saluatorem —\nciuitatis fundamenta iaciantur.\n\\'lecturi,\\' inquiunt, (sumus in\nconsequentibus Anamehel, filium Salom, patruelem fuisse Hieremiae,\ncuius emit agrum; et haec est turris Ananehel\\'\n\n\n\n\n\n\nignorantes Hebraicam ueritatem; hic enim iuxta Hebraicum scribitur:\na turre Ananehel, per \\'nun\\' uidelicet mediam litteram,\nibi autem: ecce Anamehel, filius Sellum, patruelis\ntuus, ueniet ad te, per mediam \\'m\\' litteram.\ninuocantes\nigitur dominum saluatorem, qui habet clauem Dauid, qui\naperit, et nemo eludit, et qui eludit, et nemo aperit,\nqui signatum quoque Isaiae librum et omnium prophetarum\naperuit et adorauerunt uiginti quattuor seniores tenentes\ncitharas, quod solus potuerit diuina reserare mysteria, aggrediamur\naedificium ciuitatis, ad quam propheticus sermo dirigitur:\ngloriosa dicta sunt de te, ciuitas dei, et: fluminis\nimpetus laetificat ciuitatem dei.\naedificatur\nitaque ecclesia a turre \\'oboedientiae\\' siue \\'gratiae\\' et \\'donorum\ndei\\' — hoc enim interpretatur Ananehel — usque ad portam\nanguli; quae licet uideatur initium habere sublime, quamdiu\nin ista carne consistimus, rectam ueritatis lineam non\n- possumus possidere, sed in angulo stamus et fractis lineis\nexitque ultra funiculus mensurae contra eam, id est\nportam anguli, super collem Gareb, qui in linguam nostram\nuertitur aut \\'incolatus\\' aut \\'scabies\\', ut doceant nos aduenas\n\n\n\n\n\n\nesse atque peregrinos et auribus prurientes et ad nouitatem\ndogmatum pessimorum facile praebere consensum.\net circumibit,\ninquit, Goatha, pro quo interpretati sunt LXX: per\ngyrum electis lapidibus, qui uoluuntur super faciem terrae\net angulari lapide constringuntur dicente apostolo Petro:\net ipsi tamquam lapides uiui superaedificamini, do\nmus spiritalis, sacerdotium sanctum, offerentes spiritales\nhostias as et acceptabiles deo per Iesum Christum.\net omnem, inquit, uallem Phagarim — quod interpretatur\nruinarum — et cineres — subauditur \\'circumibit\\'—,ut, quamquam\nnobis uideamur in collibus, tamen semper timeamus ruinas\net consideremus cineres et paenitentes dicamus cum Dauid:\nquia cinerem quasi panem manducaui et poculum\nmeum cum fletu miscebam. unde et iacentibus dicitur:\nnumquid, qui cadit, non resurgit?, dicit dominus.\net\nuniuersam, inquit, Sademoth, quod nos uertimus in regionem\nmortis unum nomen in duo uerba diuidentes: (sade\\', quod\ndicitur \\'regio\\', et \\'moth\\', quod interpretatur \\'mortis\\', pro qua\nAquila uertit \\'suburbana\\' siue \\'arua\\' et \\'rura\\'. \\'regio\\' autem\n\\'mortis\\' regio peccatorum est et \\'suburbana\\' regio uoluptatum,\nquae pergit usque ad torrentem Cedron-ubi traditus\n\n\n\n\n\n\nest dominus —, qui interpretatur \\'tenebrae\\'.\nuide, quanta habeat\nloca ecclesia et quod illud apostolicum: ut sit sine macula\net ruga, in futuro et in caelestibus reseruetur. audis angulos,\naudis scabiem. audis ruinas et cineres et regionem mortis et\ntenebras, et de tua uirtute et inpeccantia gloriaris!\ndenique\nsequitur: et usque ad angulum portae. et hic angulus,\nne ulla uera iustitia, ne certa uictoria in isto saeculo demonstretur.\nipse quoque angulus portae quamquam sit \\'orientalis\\',\nunde lumen egreditur, tamen \\'equorum\\' appellatur, ut indigere\nnos doceat cursu atque certamine et tandem cum domino audire\nmereamur: ascendisti equos tuos et equitatio\ntua salus.\nin porta orientali, in porta quadrigarum sanctiScatio\ndomini est, ut tunc nos perfectos arbitremur, quando\ndixerimus ad dominum: currus dei decem milium multiplex,\nmilia laetantium; dominus in eis. istiusmodi\naedificatio, quae super fundamentum Christi posita est, de qua\nloquitur et apostolus: ut sapiens architectus fundamentum\nposui, numquam destruitur, sed manebit in perpetuum.\nobscura et difficilia latius disserenda sunt, ut manifesta breuius\npercurramus.\nUerbum, quod factum est ad Hieremiam a\ndomino in anno decimo Sedeciae, regis Iuda; ipse\nest annus octauus decimus Nabuchodonosor.tuncexercitus regis Babylonis obsidebat Hierusalem\net Hieremias propheta erat clausus in atrio carceris,\nqui erat in domo regis luda. clauserat enim\neum Sedecias, rex Iudae, dicens: quare uaticinaris\ndicens: haec dicit dominus?\nNon solum uerba, sed et\nopera prophetarum nobis exemplo sunt ad uirtutem. poterat\nHieremias prospera nuntiare et regis Sedeciae frui amicitia,\nsed malebat deo magis oboedire quam hominibus et ei, qui\npotest et animam et corpus occidere in gehenna quam\nilli, qui tantum in corpus habere poterat potestatem.\net hoc considerandum,\nquod decimus annus erat regni Sedeciae obsessa\niam Hierusalem et gladio, fame ac peste consumta et captiuitate\nuicina et tamen Sedecias perstat in sententia; et ex parte\naliqua illius clementiae demonstratur, quod nequaquam eum in\ncarcere, sed in uestibulo recludi iusserit carceris, libera uidelicet\ncustodia, ne posset effugere, quasi non omnis Hierusalem\nclausa munitionibus communis carcer fuerit habitantium.\nipse\nest annus duodeuicesimus regni Nabuchodonosor, qui quarto\nanno regis Ioiacim cepit imperium. omnis autem causa irae\nregis ista est, cur loquatur ex domini nomine, quae ei fuerant\nimperata.\nEcce ego dabo ciuitatem istam in manu\nregis Babylonis et capiet eam. et Sedecias, rex Iuda,\nnon effugiet de manu Chaldeorum, sed tradetur\nin manu regis Babylonis et loquetur os eius\ncum ore illius et oculi eius oculos illius uidebunt.\net in Babylonem ducet Sedeciam et ibi erit, donec\nuisitem eum, ait dominus. quodsi pugnaueritis\ncontra Chaldeos, nihil prosperum habebitis.\nHaec\nerat causa irae regiae, quare praeferret mendacio ueritatem\net tam urbem Hierusalem quam Sedeciam regem diceret esse\ncapiendum; quodque grauius est, nisurum eum ora regis Babylonii\net locuturum humilem atque captiuum cum inpotentissimi\nregis insania. grauior enim terror est uidere, quem\ntimeas. et ante increpationem uerborum quam poenarum sustinere\ncruciatum. et in Babylonem. inquit.\nducet Sedeciam\net ibi erit, pro quo LXX transtulerunt: et Babylonem;\nquorum alterum inuitum trahi, alterum\nuoluntate pergere significat. et ibi, inquit, erit: uerbum\nponit ambiguum, ne uideatur cruciatus et miserias prophetare.\nquodque sequitur: donec uisitem eum, ait dominus.\net, si pugnaueritis aduersum Chaldeos, nihil prosperum\nhabebitis, in LXX non habetur. prudenterque sententiam\ntemperauit, quae ad bonam et ad malam partem\nreferri potest; \\'uisitatio\\' enim, ut saepe dixi, et \\'consolationem*\nsignificat et \\'supplicium\\'.\nEt dixit Hieremias: factum est Uerbum\ndomini a d me dicens: ecce Anamehel, filius Sellum\n— siue Salom —, patruelis tuus — quod Hebraice\ndicitur \\'dodach\\' —, uenit ad te dicens: eme tibi\nagrum meum, qui est in Anath oth; tibi enim conpetit\nex propinquitate emtio.\nOccultum ad Hieremiam\ndei factum esse sermonem nemo scire poterat nisi ipso indicante,\nad quem factus fuerat. et praedicitur ei, quod uenturus\nsit ad eum Anamehel, patruelis suus, et possessionem agri,\nqui suus fuerat, delaturus; esse autem ipsum locum in Anathoth\nde suburbanis, quae sacerdotibus per singulas tribus et\nciuitates dabantur ex lege; nec licitum erat possessionem de\ntribu transire ad tribum nec de familia ad aliam familiam —\nunde et filiae Salphaad accipiunt sortem inter fratres suos —\npraecipueque suburbana sacerdotum nulli alii poterant uenundari\nusque ad annum remissionis nisi ei, quem propinquitas\nsanguinis expetebat.\nuenit ergo ad eum patruelis frater suus\net offert emtionem, quae illi ex propinquitate debetur. Chelchias\net Sellum fratres fuere germani; Chelchiae filius Hieremias,\nSellum Anamehel. \\'Chelchias\\' interpretatur \\'pars domini\\', (Hieremias\\'\n(sublimitas domini\\'; recteque (altitudo domini\\' de \\'parte\ndomini\\' nascitur. \\'Sellum\\' uero in linguam nostram uertitur\n\n\n\n\n\n\n\\'pax\\' sine (pacificus\\', \\'Anamehel\\' \\'donum\\' uel \\'gratia dei\\'; nec\nmirabimur, quod sibi \\'pax\\' iungantur et \\'gratia\\', cum etiam apostolicarum\nepistularum hoc principium sit: gratia uobis et\npax. primum ergo pacem meremur dei et post pacem nobis\ngratia nascitur, quae non in possidentis, sed in donantis arbitrio\nest.\ndefert autem emtionem lgratia dei\\' illi, qui in \\'sublimibus\\'\nconlocatus est, ut, quamuis uideatur excelsus, tamen\ngratia dei indigeat. illud, quod in Cantico saepe cantatur a\nsponsa: fratruelis s meus, id est 6 ἀδελϕιδόϚ μου, in Hebraico\n\\'dodi\\' dicitur; ergo non \\'fratruelis\\', sed \\'patradelfus\\', id est\n\\'patruelis\\', dicendus est. fuisse autem Hieremiam filium Chelchiae\nde sacerdotibus, qui erant in Anathoth, in terra Beniamin,\net uoluminis huius testatur exordium.\nEt uenit ad me Anamehel, filius patrui\nmei, secundum uerbum domini ad uestibulum—\nsiue atrium — carceris et ait ad me: posside siue\neme — agrum meum, qui est in Anathoth, in terra\nBeniamin. quia tibi con petit hereditas et tu pro-\n\n\n\n\n\n\n\n\n\n\npinquus, ut possideas siue emas.\nQuod futurum prophetae\nuerbum domini nuntiarat, statim opere completum est.\n\\'uenit\\', inquit, \\'ad me Anamehel\\' — \\'gratia dei\\' —, \\'filius\npatrui mei\\' — hoc est \\'filius pacis\\' —; \\'uenitautem in uestibulo\ncarceris dixitque ad me ea, quae dominus ab eo dicenda praedixerat\\'.\nager autem iste sacerdotalis, cuius emtio atque\npossessio Hieremiae deferebatur, in \\'Anathoth\\' est, in terra\n\\'Beniamin\\', quorum prius \\'oboedientiam\\', secundum filium\ndexterae sonat; et consequenter eius appetit emtionem, in quo\n\\'oboedientia\\' et \\'uirtus\\' domini uersabantur. pro \\'propinquo\\' LXX\nπρεσβύτερον, id est \\'seniorem\\', interpretati sunt, quod loco huic\nnon conuenit.\nIntellexi autem, quod uerbum domini,\nesset, et emi agrum ab Anamehel, filio patrui mei,\nqui est in Anathoth, et appendi ei argentum, stateres\nseptem et decem argenteos. et scripsi in libro\net signaui aui et adhibui testes et appendi argentum in\nstatera. et accepi librum possessionis signatum,\nstipulationes et rata et signa forinsecus.\nDurum\nquidem erat et prope inconsequens risuque dignum eum, qui iam\niamque capiendam prophetabat Hierusalem et omnes ducendos\n\n\n\n\n\n\nesse captiuos uel gladio, fame et peste perituros, agrum in\nAnathoth emere. quem non erat possessurus. \\'sed intellexi,\\'\ninquit, \\'uerbum esse domini et emtionem meam argumento\net uaticinio domini coaptandam; et ideo adquieui praecepto\neius, ut emerem, nec frustra ad me super huiuscemodi\nre dei factum esse sermonem et appendi argenti decem et\nseptem siclos\\', quos nos in \\'stateres\\' uertimus. siclus autem\nuiginti habet obolos, ut in Hiezecihelis extremo uolumine\nscribitur.\nemitque propheta \\'decem et septem\\' siclis, in quo\nnumero cantauit puer domini Dauid in die, qua eruit eum\ndominus de manu omnium inimicorum eius et de\nmanu Saul et dixit: diligam te, domine, fortitudo\nmea! dominus firmamentum meum et refugium\nmeum et liberator meus. deus meus adiutor meus\net sperabo in eum; protector meus et cornu salutis\nmeae. denarium numerum esse mysticum ostendit decalogus.\nquae scripta fuit in tabulis lapideis digito dei, et dies ieiunii\net propitiationis mensis septimi; \\'septem\\' quoque, in quo uerus\nest sabbatismus et requies, esse sanctum multis scripturarum\ntestimoniis conprobamus, de quibus saltem pauca posuissem,\nnisi otiosum esset docere, quae nota sunt.\nin hoc igitnr numero\n\n\n\n\n\n\n\n\na propheta et sacerdote emitur possessio scribiturque in libro\natque signatur et adhibentur testes argentumque diligenter\nappenditur, ut omnia uenditionis et emtionis iura seruentur\net sit certa possessio stipulationibus et responsionibus roborata.\nuel hoc audiant, qui falsa testamenta et interdum ne testamenta\nquidem sibi adhibitis testibus uindicare conentur!\nEt dedi librum possessionis Baruch, filio\nNeri, filii Maasiae, in oculis Anamehel, patruelis\nmei in oculis testium, qui scripti erant in libro\nemtionis, in oculis omnium Iudaeorum, qui sedebant\nin atrio carceris.\nQuamquam statim esset possessio\nrelinquenda, immo emenda posteris, et ab eo emenda,\nqui filios non habebat — neque enim uxorem acceperat —,\ntamen oboediens imperio domini omnia rite celebrat signatumque\nlibrum possessionis dat Baruch, filio Neri, filii Maasiae.\n\\'Baruch\\' in lingua nostra \\'benedictus\\' dicitur, qui erat filius\n\\'Neri\\', qui interpretatur \\'lucerna mea\\' dicente propheta : lucerna\npedibus meis uerbum tuum et lux semitis meis\nardens ; Neri quoque, pater Baruch, filius \\'Maasiae\\', id est <facturae\\'\net \\'operis domini).\nanimaduertamus ergo, quantis uirtutum\npriuilegiis discipulus Baruch Hieremiae ministrauerit\ndicente Dauid: ambulans in uia inmaculata hic mihi\nministrabat. unde et Heliseus, minister Heliae, in tantum\n\n\n\n\n\n\nplacuit deo, ut post translationem magistri etiam duplicem .\nspiritum mereretur accipere. hoc dico ad commonitionem eorum.\nqui malorum hominum abutuntur ministeriis et non audent\nabicere, quos malae conscientiae norunt sibi glutino copulatos.\ntraditur autem liber Baruch, tanto et tali uiro, uidente\nAnamehel, qui uendiderat, et testibus, qui suscripserant et\nquorum nomina in emtionis uolumine tenebantur, et in conspectu,\ninquit, omnium Iudaeorum, qui sedebant in\natrio carceris, qui uidelicet uel ad prophetam uenerant\nconsolandum uel studio timoris dei domini uerba audire\ncupiebant.\nEt praecepi Baruch coram eis dicens:\nhaec dicit dominus exercituum deus Israhel: sume\nlibros istos, librum emtionis hunc signatum et\nlibrum hunc, qui apertus est, et pone illos in uase\nfictili, ut permanere possint diebus multis. haec\nenim dicit dominus exercituum deus Israhel:\nadhuc possidebuntur domus et agri et uineae in\nterra hac.\nCunctis, quos praeteritus sermo narrauit, praesentibus\net uidentibus Baruch ministro praecipitur et discipulo,\nnon sermonibus praeceptoris, sed dei iubentis imperio, ut assumat\nlibros, unum signatum, alterum apertum — quae emtionum\nconsuetudo hucusque seruatur, ut, quod intrinsecus clausum\nsignacula continent, hoc legere cupientibus apertum uolumen\n\n\n\n\n\n\nexhibeat —, utrumque in uase fictili, ut permanere possint\ndiebus multis. firma igitur erat et longo post tempore futura\npossessio, quae tanta custodia seruabatur, ne uel foris emtionis\nlibri positi paterent rapinae uel humo conditi umore terrae\nsoluerentur.\nhoc autem totum fit, ut intellegant, qui uidebant,\nrursum habitandam Hierusalem et possidendos agros; quod\nlicet absque sermone Hieremiae debuerant per se intellegere,\ntamen domini sermonibus commonentur et dicitur ad eos:\nhaec dicit dominus exercituum deus Israhel: adhuc\npossidebuntur domus et agri et uineae in terra ista.\nhoc est illud, quod Hieremias dudum dixerat: intellexi uerbum\nesse domini; et idcirco emit agrum, quem possessurus\nnon erat.\nEt oraui ad dominum, postquam tradidi\nlibrum possessionis Baruch, filio Neri, dicens: heu,\nheu, heu, domine deus - siue qui es, domine deus -,\necce tu fecisti caelum et terram in fortitudine tua\nmagna et in bracchio tuo extento - siue excelso —;\nnon erit tibi difficile — siue inpossibile — omne\nuerbum - uel iuxta LXX nihil apud te est absconditum\n—, qui facis misericordiam in milibus et\nreddis i ni quitatem patrum in sinum filiorum eorum\npost eos, fortissime, magne, potens — quod\n\n\n\n\n\n\nHerbraice dicitur \\'gibbor\\' —, dominus exercituum - siue\nuirtutum - nomen tibi!\nmagnus consilio et inconprehensibilis\ncogitatu, cuius oculi aperti sunt super\nomnes uias filiorum Adam — siue hominum —, ut\nreddas unicuique secundum uias suas et secundum\nfructum adinuentionum suarum.\nPost emtionem agri\niure celebratam et post sententiam domini, qua pollicitus est\ndomos, agros et uineas deinceps possidendas, orat propheta ad\ndominum et dolorem cordis gemitibus exprimit dicens: heu.\nheu, heu, domine deus, pro quo LXX transtulerunt o av,\nid est qui es, domine deus, inxta illud, quod Mosi dicitur:\nuade, dic populo Israhel: qui est, misit me; non quo\nnon sint alii, sed aliud est creatoris esse beneficio, quod subsistat,\naliud aeternitate naturae.\nlaudat deum et ei creaturis\npraedicat creatorem: primumque potentiam eius et misericordiam\natque iustitiam in omne hominum genus eleuat uocibus,\ndein transit ad Israhel et, quanta ei praestiterit, celebri sermone\ndescribit. et post tanta beneficia dicit eos immemores\nbonorum illius clementiam in amaritudinem prouocasse, ita at\nobsideatur ciuitas et. antequam hostium in eam fiat inruptio,\ngladio et fame et peste consumta sit.\nhaec autem uniuersa\n\n\n\n\n\n\npraemisit, ut consequenter illud inferret, quod in reprehensione\ndiuinae sententiae facere uidebatur: et tu dicis mihi, domine\ndeus: eme agrum argento et adhibe testes, cum\nurbs data sit in manus Chaldaeorum? haec interim tota\nloci istius continet περιϰοπή; nunc ad singula reuertamur.\ntu\nfecisti caelum et terram in fortitudine tua magna. et\nIohannes dicit de filio: omnia per ipsum facta sunt et\nsine ipso factum est nihil, quod factum est; haec est\nenim domini \\'fortitudo\\' apostolo conprobante: reprehensione dei\nuirtus et dei sapientia\\'.\net in bracchio tuo extento siue\nexcelso, quorum utrumque percutientis indicium est; hoc\nautem \\'bracchium\\', de quo et Isaias loquitur: et bracchium\ndomini cui reuelatum est? non erit tibi difficile omne\nuerbum — quae enim apud homines inpossibilia, apud\ndeum possibilia sunt — siue cui nihil est absconditum\niuxta illud psalmografi dicentis: quia tenebrae non\nobscurabuntur a te et nox sicut dies inluminabitur.\nqui facis misericordiam in milibus et reddis\niniquitatem patrum in sinu filiorum eorum post\neos. grandis clementia creatoris misericordiam suam in mille\ngenerationes extendere et iustitiam statim in altera generatione\nmonstrare, quae tamen et ipsa mixta est misericordiae: non\n\n\n\n\n\n\nenim statim punit delinquentem. sed exspectat paenitudinem.\nut, si liberi imitati fuerint parentum uitia, diu dilata poena\nreddatur. fortissime. magne, potens.\ndominus exercituumâ€”\nsiue uirtutum - nomen tibi! Ista nomina potentiam\nindicant creatoris; ceterum proprie nomen dei \\'pater\\' est, quod\nin euangelio per dominum reuelatur dicentem: pater, manifestaui\nnomen tuum hominibus. magnus consilio: et\naudet se quisquam domini inserere secreto et de illius iudiciis\niudicare! et inconprehensibilis cogitatu:quem non conprehendit\ncogitatio, quomodo potest sermo conprehendere? cuius\noculi aperti sunt super omnes uias filiorum Adam:\nfrustra ergo homo putat se dei celare notitiam.\nquodque infert:\nut reddas unicuique secundum uias suas et secundum\nfructum adinuentionum suarum, hoc indicat, quod interdum\npro nimia sapientia iudicia eius uideantur iniusta: quem\nlocum apostolus plenius explicat ad Romanos: ignoras, quo-\nDiam benignitas dei ad paenitentiam te hortatur?\nsecundum duritiam autem tuam et inpaenitens cor thesaurizas\ntibi iram in die irae et reuelationis iusti\niudicii dei. quanto igitur serior uindicta peccantium est, tanto\niustior, in similitudinem Pharao, qui decem plagis ammonitus,\nnon punitus et in duritia perseuerans ad extremum Rubri\nMaris fluctibus obrutus est.\nQui posuisti signa et portenta in terra\nAegypti usque ad diem hanc et in Israhel et in hominibus\n— siue terrigenis — et fecisti tibi nomen\nsicut dies haec. et eduxisti populum tuum Israhel\nde terra Aegypti in signis et in portentis et in\nmanu robusta et in bracchio extento et in terrore\nmagno.\net dedisti eis terram hanc, quam iterasti\npatribus eorum, ut dares eis terram fluentem lacte\net melle. et ingressi sunt et possederunt eam; et\nnon oboedierunt uoci tuae et in lege tua non ambulauerunt.\nomnia, quae mandasti eis, ut facerent,\nnon fecerunt; et euenerunt eis uniuersa mala haec.\nDe generali transit ad speciale et, quid proprie praestiterit Israheli,\nbreui sermone percurrit. qui posuisti, ait, signa et\nportenta in terra Aegypti, quibus afflicta est Aegyptus,\nusque ad diem hanc et in Israhel et in hominibus\nsiue terrigenis.\nhoc, quod dicitur: <usque ad diem hanc\\'.\nposterioribus copulandum est, ut legamus: \\'et in Israhel et in\ncunctis mortalibus cotidie tua signa conplentur\\'; siue aliter:\nsigna atque portenta non solum in Aegypto perpetrasti, sed\nusque hodie eadem tuae misericordiae fortitudo saluauit populum\ntuum et uniuerso generi humano creatoris subuenis potestate\\'.\net hoc notandum, quod \\'Israhel\\' ab \\'hominibus\\' separat\natque \\'terrigenis\\' iuxta illud: filius primogenitus meus\n\n\n\n\n\n\nIsrahel.\net fecisti tibi nomen sicut dies haec: \\'laudes\\',\ninquit; ctuae totius orbis sermone celebrantur.\\' et eduxisti\npopulum tuum Israhel de terra Aegypti: pulchre dixit\npopulum tuum\\'; eo enim tempore, quo eductus est, domini\nimperiis seruiebat. \\'eduxisti autem signis et portentis,\nquibus percutiebatur Aegyptus, et in manu robusta et in\nbracchio extento et in terrore magno,\\' quando Mare\nRubrum transeunti populo Israhel uiam praebuit et Aegyptium\noppressit exercitum.\net dedisti eis terram hane,\nquam iurasti patribus eorum, ut dares eis, Abraham\nuidelicet et Isaac et Iacob. ergo non suo merito terram repromissionis,\nsed patrum accepere uirtutibus, terram fluentem\nlacte et melle; necdum enim solidum poterant cibum capere,\nsed melle et lacte nutriebantur infantiae uel certe melle et\nlacte, rerum omnium ubertate et abundantia. et ingressi\nsunt et possederunt eam. statimque inter possessionem et\ninoboedientiam nihil fuit medium; ubertas enim securitatem,\nsecuritas neglegentiam, neglegentia contemtum parit.\net non\noboedierunt, inquit, uoci tuae et in lege tna non ambulauerunt.\nfrustra ergo in heremo promisere dicentes:\nomnia, quaecumque dominus praecipit, faciemus, non\nenim in sponsione, sed in opere praemium est; ad retundendam\n\n\n\n\n\n\neorum inpudentiam, qui putant hominem omnia posse conplere,\nquae se facturum esse pollicitus est.\nomnia, quae mandasti\neis, ut facerent, non fecerunt; et certe se facturos promiserant.\net euenerunt eis uniuersa mala haec; \\'mala\\'\npatientibus, ceterum iuxta domini sententiam \\'bona\\', quae reddit\nunicuique secundum uias suas.\nEcce munitiones exstructae sunt aduersum\nciuitatem capiatur urbs data est in manus\nChaldaeorumqui proeliantur aduersum eam, a facie\ngladii et famis et pestilentiae et, quaecumque\nlocutus es, acciderunt, ut ipse tu cernis; et dicis\nmihi, domine deus: eme agrum argento et adhibe\ntestes, cum urbs data sit in manu Chaldaeorum?\nDecimus annus erat regis Sedeciae; ita enim scriptum est:\nuerbum, quod factum est ad Hieremiam a domino\nanno decimo Sedeciae, regis Iuda; tunc exercitus\nregis Babylonis obsidebat Hierusalem et Hieremias\npropheta erat clausus in atrio carceris. recteque\nnunc dicitur: \\'ecce munitiones exstructae sunt aduersum\nciuitatem, ut capiatur. et urbs tradita est\nin manu Chaldaeorum nec habent, quos uincant, sed quos\ncapiant: iam enim gladio, fame et peste consumti sunt et,\nquaecumque dixisti, uidemus esse conpleta; quomodo ergo\n\n\n\n\n\n\nmihi dicis, domine: eme agrum argento et adhibe testes,\ncum urbs data sit in manu Chaldaeorum?\n\\'igitur non reprehendit.\nsed interrogat nec tam sibi quam aliis uult discere, qui\nsedebant in atrio carceris et forsitan taciti reprehendebant,\nquomodo idem propheta, quem uerum nuntiare credebant, et\nurbem dicat esse capiendam et agrum emat quasi possessurus.\nEt factum est uerbum domini ad Hieremiam\ndicens: ecce ego dominus deus uniuersae\ncarnis; numquid mihi difficile — siue inpossibile —\nerit — aut abscondetur a me — omne uerbum? propterea\nhaec dicit dominus: ecce ego tradam ciuitatem\nistam in manu Chaldaeorum et in manu\nregis Babylonis et capiet eam.\net uenient Chaldaei\n— aut ingredientur — proeliantes — siue uenient\nChaldaei — aduersum urbem hanc et succendent\neam igne et comburent eam et domos, in quarum\ndomatibus sacrificabant Bahal et libabant dis\nalienis libamina ad irritandum tandum .\nTristibus laeta\nsubiungit et post euersionem Hierusalem captiuo populo reditum\npollicetur. primumque causas exponit offensae et insti\nfuroris dei, ut, quanto maior culpa peccantium, tanto amplior\nin peccatores clementia creatoris.\nego, inquit, dominus deus\nuniuersae carnis; nequaquam cunctarum gentium ne\n\n\n\n\n\n\npopuli Israhel aut certe, ut de sanctis crebro dicere solet: deus\nAbraham, deus Isaac, deus Iacob,\\' sed deus, inquit, uniuersae\ncarnis, ut et rationalia et bruta animantia ipse\nfecisse credatur. sunt enim, qui prouidentiam creatoris usque\nad rationalia confiteantur, bruta autem fortuitis casibus asserant\nuel perire uel uiuere; propheticusque sermo declarat nihil esse.\nquod fugiat prouidentiam et scientiam dei. quia alia propter\nse, alia in usum hominum sunt creata.\nnumquid mihi erit\ndifficile — aut inpossibile aut certe abscondetur\na me — omne uerbum? et supra diximus: quae apud\nhomines inpossibilia, apud deum possibilia sunt,\n\\'uerbum\\' autem hic et in multis aliis locis pro \\'rebus\\' debemus\naccipere. quid est autem, quod factum est uerbum: propterea\nhaec dicit dominus? quid enim pracecsserat, ut causalem\nconiunctionem poneret dicens: propterea haec dicit\ndominus?\n\\'quia\\', inquit, Ccurae meae est omnia regere, uniuersa\ndisponere et reddere singulis iuxta uias suas, idcirco ego\ntradam ciuitatem istam in manu Chaldaeorum et\nin manu regis Babylonis et capient eam\\'; primum\nenim uallatur exercitu et absente capitur Nabuchodonosor\nSedeciasque ducitur Keblatha et ibi regi traditur.\net uenient,\ninquit, Chaldaei proeliantes aduersum urbem hanc c.\n\n\n\n\n\n\nmelius Aquila, qui pro eo, quod scriptum est \\'uenient\\', transtulit\nεὶσελεσύονται, hoc est \\'ingredientur\\' ciuitatem; neque enim\nabsentes erant. ut \\'uenirent\\', quippe qui circumdederant Hierusalem,\nsicut scriptura testatur: tunc exercitus regis Babylonis\nobsidebat Hierusalem ac deinde: ecce munitiones\nexstructae sunt aduersum ciuitatem, ut capiatur,\net urbs data est in manus Chaldaeorum. quomodo\nigitur uenient\\', qui praesentes erant?\nsed hi, qui obsidebant\nurbem, ingredientur\\', inquit, \\'et capient eam et succendent et\nad solum usque comburent\\' — uerbum enim Hebraicum \\'bau\\'\nambiguitate sui et \\'uenient\\' et \\'ingredientur\\' sonat — \\'et\ndomus, in quarum domatibus sacrificabant Bahal,\nidolo Sidoniorum, et libabant dis alienis libamina ad\nirritandum me, ut non errore religionis, sed contentione quadam\net in creatorem contumelias facere uiderentur.\nquomodo\nautem periturus scribitur mundus iuxta illud, quod scriptum\nest: caelum et terra pertransibunt eo, quod in maligno\npositus sit, sic et domus ipsae et loca, in quibus flagitia perpetrata\nsunt, irae dei subiacent. sunt, qui contentiose illud,\nquod scriptum est: (locus, in quo crucifixus est dominus\natque saluator, spiritaliter Gomorra et Aegyptus uocatur,\\'\nad ipsa loca referant. alii uero uniuersum mundum sub\nnomine Aegypti et Gomorrae significari putant; ut enim\n\n\n\n\n\n\nGomorra diuino igne deleta est, ita et mundum dei iudicio concremandum.\nErant enim filii Israhel et filii Iuda iugiter\n— sine soli — facientes mala in oculis meis ab\nadulescentia sua. Uerbum Hebraicum \\'ach\\' Aquila interpretatus\nest πλήν, quod coniunctionem \\'uerumtamen\\' significat,\nSymmachi prima editio et LXX et Theodotio \\'solos\\' interpretati\nsunt; secunda quippe Symmachi uertit διόλου, quem et\nnos in praesentiarum secuti sumus, ut diceremus \\'iugiter\\'.\ndicamus igitur primum iuxta Hebraicum: filii Israhel et\nfilii Iuda iugiter facientes malum. \\'et decem,\\' inquit, \\'et\nduae tribus malum sine cessatione fecerunt et iugis eis fuit\nin pessimis operibus perseuerantia\\'. si autem iugis et semper\nin toto populo, ubi est iustitia sempiterna?\nporro iuxta LXX,\nqui dixerunt: soli facientes malum, oritur quaestio: num\net aliae gentes eo tempore, quo Israhel Iudasque peccabant,\nmalum non fecerant? quod sic soluitur: qui habet notitiam\ndei et recedit ab eo. solus peccat in oculis dei; qui uero\nincreduli permanserunt, quasi illo non uidente et neglegente\ndelinquunt. unde et Dauid, uir sanctus, quia corruerat in peccatum\nmoris Uriae Bethsabee, agens postea paenitentiam\nloquitur: tibi soli peccaui et malum coram te feci, id\n\n\n\n\n\n\nest \\'in conspectu tuo\\'.\ndenique iungitur: soli facientes ma-\nlum in oculis et in conspectu meo ab adulescentia\nsua. quodque sequitur: filii Israhel, qui usque nunc\nexacerbant me in opere manuum suarum, dicit\ndominus, in LXX non habetur et de Hebraico additum est.\nquia autem ab adulescentia sua usque ad praesentem diem\niugiter deliquerunt. ideo iusta sententia dei est et merito\nscriptura contexit:\nIn furore et in indignatione mea facta est\nmihi ciuitas haec a die, qua aedificauerunt eam,\nusque ad diem istam, qua aufertur de conspectu\nmeo. Si ex eo tempore, quo ciuitatis iacta sunt fundamenta,\nusque in hanc diem, quando capta est atque succensa et sublata\nde conspectu domini, fuit semper in uitio et indignationem\ncontra se domini prouocauit. ubi est — ut saepe iam\ndiximus — peccatorum quies?\nPropter malitiam, inquit, filiorum Israhel\net filiorum Iudae, quam fecerunt ad iracundiam\nme prouocantes ipsi et reges eorum, principes eorum\net sacerdotes eorum et prophetae eorum, uiri\nIuda et habitatores Hierusalem. Quia supra dixerat:\nin furore et in indignatione mea facta est mihi\nciuitas haec a die. qua aedificauerunt eam. usque ad\ndiem istam, qua aufertur de conspectu meo. et nuL\nlum generaliter absque peccato fuisse monstrauerat, nunc per\n\n\n\n\n\n\n\n\n\n\npartes enumerat et reges et principes et sacerdotes et prophetas\neorum et uno cuncta sermone conprehendens: uiri, inquit,\nIuda et habitatores Hierusalem.\npulchreque non\ndixit: \\'reges mei et principes mei et sacerdotes mei et prophetae\nmei\\', sed quia peccauerunt: reges eorum et principes\neorum et sacerdotes eorum et prophetae\neorum.\nEt uerterunt ad me terga et non facies.\nIuxta illud, quod alibi scriptum est: et uerterunt contra\nme scapulam recedentem. qui enim precatur, inclinata\nceruice in terram pronus funditur; qui uero tergum uertit, ipso\ngestu corporis indicat se neglegere comminantem. (et hoc,\\' ait,\n\\'faciebant\\'.\nCum docerem eos diluculo et erudirem et\nnollent audire, ut acciperent disciplinam. \\'Fugatis\nerroris tenebris et omni idolorum cultu, mea sententia confutata\ncotidie corda eorum inluminare cupiebam et docere, quae\nrecta sunt\\'. et ut liberum seruaret arbitrium, iungit et dicit:\net nollent audire, ut acciperent disciplinam. sequitur:\nEt posuerunt idola sua in domo, in qua\ninuocatum est nomen meum, ut polluerent eam.\nNon solum eo tempore ludas posuit in templo dei statuam\nidoli, quam in Hiezecihelis principio legimus, sed usque hodie\n\n\n\n\n\n\nin domo dei, quae interpretatur ecclesia, siue in corde animaque\ncredentium ponitur idolum. quando nouum dogma construitur\net iuxta Deuteronomium adoratur in abscondito;\nnescitis, inquit, quia templum dei estis et spiritus\ndei habitat in uobis?\nEt aedificauerunt excelsa — siue aras —\nBahalquae sunt in ualle filii Ennom, ut initiarent\nfilios suos et filias suas Moloch. Pro \\'initiarent\\' in Hebraico\nscriptum est \\'ebir\\', quod Aquila et Symmachus \\'transducerent\\',\nLXX et Theodotio \\'offerrent\\' interpretati sunt. de (ualle filiorum\nEnnom\\', quae Hebraice dicitur \\'Gehenna\\', supra plenius diximus,\nquod subiaceat Siloae fontibus et amoenitate sui. quia locus\ninriguus est, populum prouocauerit ad luxuriam. quam idolorum\ncultus sequitur.\nnotandumque, quod \\'arae\\' et \\'excelsa\\' Hebraico\nsermone appellentur \\'bamoth\\' propter eos, qui, in Samuelis\net in Regum uolumine quid significet hoc uerbum, dubitant.\nMoloch idolum Ammanitarum est, quod in \\'regem\\' uertitur;\nsignificat autem scriptura diuina, quod non solum Bahal idolo,\nsed et Moab cunctisque daemonibus in ipso loco populus\nseruierit.\nQuod non mandaui eis nec ascendit in\ncor meum, ut facerent abominationem hanc et in\npeccatum deducerent ludam. Proprie tribus luda et\nBeniamin in fano Bahalis et Moloch daemonum simulacra\nueneratae sunt; uitulos autem aureos in Bethel et Dan decem\ntribus, quae appellabantur Samaria, Ioseph et Ephraim. coluisse\nperspicuum est. tantumque mali fuit, quod a populo factum\nest, ut testetur deus se numquam cogitasse nec ascendisse in\ncor suum, quae illi facturi fuerint. omnia autem haec άνϑρω-\nποπαϑὡς.\nEt nunc propter ista haec dicit dominus\ndeus Israhel ad ciuitatem hanc, de qua uos dicitis,\nquod tradatur in manu regis Babylonis in gladio\net in fame et in peste. Sicut sperantibus auxilium et in\nmurorum firmitate fidentibus prophetatur, quod subuertenda\nsit Hierusalem et populus iam iamque capiendus et ante captiuitatem\ngladio et fame et peste periturus, sic desperantibus\net post subuersionem urbis nullam salutem exspectantibus\nsuum auxilium pollicetur, ut et confidentia atque superbia\niustam sententiam et desperatio atque humilitas dei mereatur\nauxilium.\nEcce ego congregabo eos de uniuersis terris,\nad quas eieci eos in furore meo et in ira mea\net in indignatione grandi, et reducam eos ad . locum istum habitare eos faciam confidenter et\neruntmihi in populum et ego ero eis in deum. et\ndabo eis cor unum et uiam unam, ut timeant me\nuniuersis diebus et bene sit eis et filiis eorum post\neos.\ne feriam eis pactum sempiternum — siue dispOnam\ntestamentum aeternum — et non desinam\neis bene facere et timorem meum dabo in corde eorum,\nut non recedant a me. et laetabor super eis, cum bene\neis fecero- siue et uisitabo eos, ut bene eis faciam -,\net plantabo eos in terra ista in ueritate — siue in\nfide - in toto corde meo et in tota anima meo.\nlulti hoc putant tempore Zorobabel, filii Salathiel, et Hiesn,\nfilii Iosedec, sacerdotis magni, quando Aggeus et Zacharias\nprophetarunt sub Ezra sacerdote. conpletum, quando et aedificatum\nest templum et sub Neemia exstructi muri per circuitum,\nut, quos ante eiecerat in furore et ira et in indignatione\ngrandi de Hierusalem et in toto orbe disperserat, postea reductos\nhabitare fecerit confidenter, et fuisse eos in populum dei\net dominum fuisse in deum eorum et cetera, quae scriptura\ncontexit.\nsed quomodo hoc possit illi tempori coaptari: habitare\neos faciam confidenter et feriam eis pactum\nsempiternum siue disponam illis testamentum aeternum,\npenitus non potest approbari, quippe quos legerimus\n\n\n\n\n\n\net sacra narret historia non solum a uicinis gentibus, sed a\nPersis quoque et Macedonibus et Aegyptiis Romanisque saepe\ncaptos et hucusque seruire.\nomnia igitur ad aduentum referenda\nsunt saluatoris, quae nostro et fidei tempore uidemus\nexpleta, et electio — iuxta apostolum — reliquiarum salua facta\nest et in Christo habitant confidenter et datum est eis cor unum\niuxta illud, quod scriptum est: multitudinis autem credentium\nerat cor et anima una.\net uiam. inquit, unamillum,\nqui dicit: ego sum uia et uita et ueritas â€”. ut\ntimeant me uniuersis diebus; principium enim sapientiae\ntimor domini. uniuersis, ait, diebus: quod si Iudaeis\nnon conpetit, de nostro populo accipiendum est, cui et bene\nfuit et est et erit, non solum ipsis. sed et filiis eorum\npost eos; nobiscum enim pactum pepigit sempiternum nec\ndesinet nobis ultra bene facere.\nquodque sequitur: et timorem\nmeum dabo in corde eorum, ut non recedant a me, sic\nliberum donat arbitrium, ut tamen ipse timor, qui tribuitur,\ngratia permaneat largitoris. \\'cumque eis,\\' inquit. (bene fecero,\nlaetabor et gaudeam\\', creaturam uidelicet suam esse saluatam;\nunde et gaudium angelorum est in caelis super uno peccatore\nagente paenitentiam.\net plantabo, inquit, eos in terra ista\n\n\n\n\n\n\nin ueritate siue — ut LXX transtulerant — in fide. ut proprie\nsignificet populum Christianum, cuius religio fides est. in toto\ncorde meo et in tota anima mea: si domini uerba sunt saluatoris,\nrecte cor et anima eius creditur, qui dicit in euangelio:\npotestatem habeo ponendi animam meam et potestatem\nhabeo iterum sumendi illam\\'; sin autem ex persona dei\npatris accipimus, secundum illud intellegendum est: numenias\nuestras et sabbata et dies festos odit anima mea.\nQuia haec dicit dominus: sicut adduxi super\npopulum istum omne malum hoc grande. sic adducam\nsuper eos omne bonum, quod ego loquor ad eos. et\npossidebuntur agri in terra ista, de qua uos dicitis,\nquod deserta sit eo, quod non remanserit homo et\niumentum, et data sit in manu Chaldeorum.\nagri\npecunia ementur et scribentur in libro. inprimetur\nsignaculum et testis adhibebitur in terra Beniamin\net in circuitu Hierusalem, in ciuitatibus Iuda et in\nciuitatibus montanis et in ciuitatibus campestribus\n— siue sephela — et in ciuitatibus nageb — hoc est:\nquae ad austrum sunt —, quia conuertam captiuitatem\neorum. ait dominus.\nHaec iuita iitteram licet in typo\npraecesserint post reditum de Chaldaeis, quando ad Cyri regis\nimperium reuersus est populus in Iudaeam. tamen spiritaliter in\nChristo et in apostolis uerius pleniusque complentur. tunc et homines\net iumenta reducti sunt in ecclesiam iuxta illud, quod scriptum\n\n\n\n\n\n\nest: homines et iumenta saluos facies, domine,\nrationales quique et simplices. tunc agri emti sunt pecunia, ut\nfaceremus nobis amicos de iniquo mammona, qui nos reciperent\nin aeterna tabernacula. et scripti in libro — hau dubium\nquin uiuentium — et inpressum est signum uexilli dominicae\ncrucis atque uictoriae et testes adhibiti sunt. martyres et\nomnis sanctorum chorus.\nin terra Beniamin, ubi est\ndomini \\'fortitudo\\': et in circuitu Hierusalem, in qua est\n\\'uisio pacis\\' et aeterna securitas; in ciuitatibus Iuda, in\nquibus est Christi uera\\'confessio\\'; et in ciuitatibus montanis.\nde quibus uua est. de qua dicit: non potest\nciuitas abscondi in monte posita; et in ciuitatibus\ncampestribus — quae Hebraice appellantur \\'sephela\\' —, ut\nde profundis atque depressis per camporum aequalitatem ad\nsumma gradiamur; et in ciuitatibus, quae ad austrum\nsunt — quod\\'nageb\\'LXX transtulerunt —, ubi est \\'meridies\\' et\nplena lux ueritatis.\ncum autem haec omnia facta fuerint, implebitur.\nquod scriptum est: conuertam captiuitatem eorum,\nait dominus, de quo scriptum est: ascendens in\naltum captiuam duxit captiuitatem; accepit siue —\nut apostolus ait — dedit dona hominibus.\n"};

var sequence = {"name":"Terence. Hecyra","data":"Hecyra est huic nomen fabulae: haec cum data\nNova est novum intervenit vitium et calamitas,\nUt neque spectari neque cognosci potuerit.\nIta populus studio stupidus in funambulo\nAnimum occuparat. Nunc haec plane est pro nova;\nEt is qui scripsit hanc ob eam rem noluit\nIterum referre ut iterum posset vendere.\nAlias cognostis eius: quaeso hanc nunc noscite.\nOrator ad vos venio ornatu prologi:\nSinite exorator sim, eodem ut iure uti senem\nLiceat quo iure sum usus adolescentior;\nNovas qui exactas feci ut inveterascerent,\nNe cum poeta scriptura evanesceret.\nIn his quas primum Caecili didici novas\nPartim sum earum exactus, partim vix steti.\nQuia scibam dubiam fortunam esse scenicam,\nSpe incerta certum mihi laborem sustuli.\nEasdem agere coepi ut ab eodem alias discerem\nNovas studiose, ne illum ab studio abducerem.\nPerfeci ut spectarentur. Ubi sunt cognitae,\nPlacitae sunt. Ita poetam restitui in locum\nPrope iam remotum iniuria adversarium\nAb studio atque ab labore atque arte musica.\nQuod si scripturam sprevissem in praesentia,\nEt in deterrendo voluissem operam sumere,\nUt in otio esset potius quam in negotio,\nDeterruissem facile ne alias scriberet.\nNunc quid petam mea causa aequo animo attendite.\nHecyram ad vos refero, quam mihi per silentium\nNumquam agere licitum est; ita eam oppressit calamitas.\nEam calamitatem vestra intelligentia\nSedabit, si erit adiutrix nostrae industriae.\nQuum primum eam agere coepi, pugilum gloria,\nFunambuli eodem accessit expectatio:\nComitum conventus, strepitus, clamor mulierum\nFecere ut ante tempus exirem foras.\nVetere in nova coepi uti consuetudine,\nIn experiendo ut essem: refero denuo\nPrimo actu placeo; quum interea rumor venit\nDatum iri gladiatores; populus convolat:\nTumultuantur, clamant, pugnant de loco:\nEgo interea meum non potui tutari locum.\nNunc turba nulla est: otium et silentium est:\nAgendi tempus mihi datum est: vobis datur\nPotestas condecorandi ludos scenicos.\nNolite sinere per vos artem musicam\nRecidere ad paucos: facite ut vestra auctoritas\nMeae auctoritati fautrix adiutrixque sit.\nSi numquam avare pretium statui arti meae,\nEt eum esse quaestum in animum induxi maximum,\nQuam maxime servire vestris commodis,\nSinite impetrare me, qui in tutelam meam\nStudium suum et se in vestram commisit fidem,\nNe cun circumventum inique iniqui irrideant.\nMea causa causam hanc accipite, et date silentium,\nUt libeat scribere aliis, mihique ut discere\nNovas expediat posthac pretio emtas meo.\nPer pol quam paucos reperias meretricibus\nFideles evenire amatores, Syra.\nVel hic Pamphilus iurabat quoties Bacchidi,\nQuam sancte ut quivis facile posset credere,\nNunquam illa viva lucturum uxorem domum.\nHem duxit.\nEt moueo, et hortor, ne cuiusquam misereat,\nQuin spolies, mutiles, laceres, quemque nacta sis.\nUtine eximium neminem habeam?\nNam nemo illorum quisquam, scito, ad te venit\nQuin ita paret sese abs te ut blanditiis suis\nQuam minimo pretio suam voluptatem expleat.\nIliscine tu, amabo, non contra insidiabere?\nTamen pol eandem iniurium est esse omnibus.\nIniurium autem est ulcisci adversarios,\nAut qua via te captent eadem ipsos capi?\nEheu me miseram, cur non aut istaec mihi\nAetas et forma est, aut tibi haec sententia?\nSenex si quaeret me, modo isse dicito\nAd portum, percontatum adventum Pamphili.\nAudin quid dicam Scirte? si quaeret me, uti\nTum dicas: si non quaeret, nullus dixeris;\nAlias ut uti possim causa hac integra.\nSed videone ego Philotium? unde haec advenit?\nPhilotis salve multum.\nSalve mecastor Parmeno.\nDic mihi, Philotis, ubi te oblectasti tam diu?\nMinime equidem me oblectavi, quae cum milite\nCorinthum hinc simul profecta inhumanissimo:\nBiennium ibi perpetuum misera illum tuli.\nEdepol te desiderium Athenarum arbitror,\nPhilotium, cepisse saepe, et te tuum\nConsilium contemsisse.\nQuam cupida eram huc redeundi, abeundi a milite,\nVosque hic videndi, antiqua ut consuetudine\nAgitarem libere inter vos convivium;\nNam illi haud licebat nisi praefinito loqui\nQuae illi placerent.\nFinem statuisse orationi militem.\nSed quid hoc negoti est modo quae narravit mihi\nHic intus Bacchis? quod ego nunquam credidi\nFore ut hac ille viva posset animum inducere\nUxorem habere.\nHabet: sed firmae lae vereor ut sint nuptiae.\nIta Di Deaeque faxint, si in rem est Bacchidis.\nSed qui istuc credam ita esse? die mihi, Parmeno.\nNon est opus prolato: hoc percontarier\nDesiste.\nIta me Di amabunt, haud propterea te rogo\nUt hoc proferam, sed ut tacita mecum gaudeam.\nNunquam dices tam commode ut tergum meum\nTuam in fidem committam.\nQuasi tu non multo malis narrare hoc mihi\nQuam ego quae percontor scire.\nEt illud mihi vitium est maximum. Si mihi fidem\nDas te tacituram, dicam.\nFidem do: loquere.\nHanc Bacchidem\nAmabat ut quum maxime tum Pamphilus\nQuum pater uxorem ut ducat orare occipit:\nEt haec communia omnium quae sunt patrum,\nSese senem esse, dicere, illum autem unicum;\nPraesidium velle se senectuti suae.\nIlle primo se negare: sed postquam acrius\nPater instat, fecit animi ut incertus foret\nPudorine anne amori obsequeretur magis.\nTundendo atque odio denique effecit senex:\nDespondit ei gnatam huius vicini proximi.\nUsque illud visum est Pamphilo neutiquam grave,\nDonec iam in ipsis nuptiis, postquam vicet\nParatas, nec moram ullam quin ducat dari,\nIbi demum ita aegre tulit ut ipsam Bacchidem,\nSi adesset, credo ibi eius commiseresceret.\nUbicumque datum erat spatium solitudinis,\nUt colloqui mecum una posset; \" Parmeno,\nPerii: quid ego egi? in quod me conieci malum?\nNon potero hoc ferre, Parmeno: peril miser.\"\nAt te Di Deaeque perduint cum isto odio Lache.\nUt ad pauca redeam, uxorem deducit domum.\nNocte illa prima virginem non attigit;\nQuae consecuta est nox eam, nihilo magis.\nQuid ais? cum virgine una adolescens cubuerit\nPlus potus, illa se abstinere ut potuerit?\nNon verisimile dicis; nec verum arbitror.\nCredo ita videri tibi; nan nemo ad te venit\nNisi cupiens tui: ille invitus illam duxerat.\nQuid deinde fit?\nPost Pamphilus me solum seducit foras;\nNarratque ut virgo ab se integra etiam tum siet;\nSeque ante quam eam uxorem duxisset domum\nSperasse eas tolerare posse nuptias:\n\"Sed quam decrerim me non posse diutius\nHabere, cam ludibrio haberi, Parmeno,\nQuin integram itidem reddam ut accepi ab suis,\nNeque honestum mihi, neque utile ipsi virgini est.\"\nPium ac pudicum ingenium narras Pamphili.\n\"Hoc ego proferre incommodum mihi esse arbitror;\nReddi patri autem cui tu nihil dicas viti,\nSuperbum est. Sed illam spero ubi hoc cognoverit,\nNon posse se mecum esse, abituram denique.\"\nQuid interea? ibatne ad Bacchidem?\nSed, ut fit, postquam hunc alienum ab sese videt,\nMaligna multo et magis procax facta ilico est.\nNon edepol mirum.\nDisiunxit illium ab illa, postquam et ipse se,\nEt illam, et hanc quae donli erat, cognovit satis,\nAd exemplum amrbarum mores earum existimans.\nHaec, ita uti liberali esse ingenio decet,\nPudens, modesta; incommoda atque iniurias\nViri omnes ferre, et tegere contunielias.\nHic animus partim uxoris misericordia\nDevinctus, partim victus huius iniuriis,\nPaulatim elapsus est Bacchidi, atque huc transtulit\nAmorem, postquami par ingenium nactus est.\nInterea in Imbro moritur cognatus senex\nHorunce: ea ad hos redibat lege hereditas.\nEo amantem invitum Pamphilum extrudit pater.\nRelinquit cum matre hic uxorem; nam senex\nRus abdidit se; huc raro in urbem commeat.\nQuid adhuc habent infirmitatis nuptiae?\nNunc audies. Primo dies complusculos\nBene conveniebat sane inter eas. Interim\nMiris modis odisse coepit Sostratam:\nNeque lites ullae inter eas, postulatio\nNunquam.\nConfabulatum, fugere e conspectu ilico;\nVidere nolle: denique, ubi non quit pati,\nSimulat se a mnatre arcessi ad rem divinam: abit.\nUbi illic est dies conplures, arcessi iubet:\nDixere causam tunc nescio quam: iterum iubet:\nNemo remisit. Postquam arcessunt saepius,\nAegram esse simulant mulierem. Nostra ilico\nIt visere ad eam: admisit nemo. Hoc ubi senex\nRescivit, heri ea causa rure huc advenit:\nPatren continuo convenit Philumenae.\nQuid egerint inter se nondum etiam scio;\nNisi sane curae est quorsum eventurum hoc siet.\nHabes omnem rem: pergam quo coepi hoc iter.\nEt quidem ego: nam constitui cum quodam hospite\nMe esse illum conventuram.\nQuod agas.\nPro Deum atque hominum fidem, quod hoc genus est, quae haec est coniuratio.\nUtine omnes mulieres eadem aeque studeant, nolintque omnia;\nNeque declinatam quicquam ab aliarum ingenio ullam reperias?\nItaque adeo uno animo omnes socrus oderunt nurus:\nViris esse adversas aeque studium est; similis pertinacia est;\nIn eodemque omnes mihi videntur ludo doctae ad malitiam.\nEi ludo, si ullus est, magistram hanc esse satis certo scio.\nMe miseram, quae nunc quamobrem accuser nescio.\nTu nescis?\nItaque una inter nos agere aetatem liceat.\nMeque abs te immerito esse accusatam postmodum rescisces.\nTe immerito? an quicquam pro istis factis dignum te dici potest,\nQuae me et te et familiam dedecoras, filio luctum paras?\nTum autem ex amicis inimici ut sint nobis affines facis;\nQui illum decrerunt dignum suos cui liberos committerent.\nTu sola exorere quae perturbes haec tua impudentia.\nEgone?\nAn, quia ruri crebro esse soleo, nescire arbitramini\nQuo quisque pacto hic vitam vestrarum exigat?\nMulto melius hic quae fiunt quam illic ubi sum assidue scio:\nIdeo, quia, ut vos mihi domi eritis, proinde ego ero fama foris.\nIampridem equidem audivi cepisse odium tui Philumenam;\nMinimeque adeo mirum; et ni id fecisset magis mirum foret.\nSed non credidi adeo ut etiam totam hanc odisset domum:\nQuod si scissem, illa hic maneret potius, tu hinc isses foras.\nAt vide quam immerito aegritudo haec oritur mihi abs te, Sostrata.\nRus habitatum abii, concedens vobis et rei serviens;\nSumtus vestros otiumque ut nostra res posset pati,\nMeo labori haud parcens, praeter aequum atque aetatem meam.\nNon te pro his curasse rebus ne quid aegre esset mihi?\nNon mea opera neque pol culpa evenit.\nSola hic fuisti; in te omnis haeret culpa sola Sostrata.\nQuae hic erant curares, quum ego vos solvi curis caeteris.\nCum puella anum suscepisse inimicitias non pudet?\nIllius dices culpa factum.\nGaudeo, ita me Di ament, gnati causa; nam de te quidem\nSatis scio peccando detrimenti nihil fieri potest.\nQui scis an ea causa, mi vir, me odisse assimulaverit\nUt cum matre plus una esset?\nQuod heri nemo voluit visentem ad eam te intro admittere?\nEnim lassam oppido tum esse aibant: eo ad eam non admissa sum.\nTuos esse ego illi mores morbum magis quam ullam aliam rem arbitror;\nEt merito adeo; nam vestrarum nulla est quin gnatum velit\nDucere uxorem; et quae vobis placita est conditio datur.\nUbi duxere impulsu vestro, vestro impulsu easdem exigunt.\nEtsi scio ego, Philumena, meum ius esse ut te cogam\nQuae ego imperem facere; ego tamen patrio animo victus faciam\nUt tibi concedam; neque tuae libidini adversabor.\nAtque eccum Phidippum optime video: ex hoc iam scibo quid sit.\nPhidippe, etsi ego meis me omnibus scio esse apprime obsequentem,\nSed non adeo ut mea facilitas corrumpat illorum animos:\nQuod tu si idem faceres, magis in rem et nostram et vestram id esset.\nNunc video in illarum potestate esse te.\nAdii te heri de filia: ut veni itidem incertum amisti.\nHaud ita decet, si perpetuam vis esse affinitatem hanc,\nCelare te iras. Si quid est peccatum a nobis, profer:\nAut ea refellendo aut purgando vobis corrigemus,\nTe iudice ipso. Sin ea est causa retinendi apud vos\nQuia aegra est, te mihi iniuriam facere arbitror, Phidippe,\nSi metuis satis ut meae domi curetur diligenter.\nAt, ita me Di ament, haud tibi hoc concedo, etsi illi pater es,\nUt tu illam salvam magis velis quam ego: id adeo gnati causa,\nQuem ego intellexi illam haud minus quam se ipsum magnificare.\nNeque adeo clam me est quam esse eum graviter laturum credam,\nHoc si rescierit: eo domum studeo haec prius quam ille ut redeat.\nLaches, et diligentiam vestram et benignitatem\nNovi; et quae dicis omnia esse ut dicis animum induco:\nEt te hoc mihi cupio credere: illam ad vos redire studeo,\nSi facere possim ullo modo.\nEho, numquidnam accusat virum?\nMagis, et vi coepi cogere ut rediret, sancte adiurat\nNon posse apud vos Pamphilo se absente perdurare.\nAliud fortasse alii viti est: ego sum animo leni natus:\nNon possum adversari meis.\nCertumne est istuc?\nNam est quod me transire ad forum iam oporteat.\nEdepol ne nos sumus inique aeque omnes invisae viris,\nPropter paucas, quae omnes faciunt dignae ut videamur malo.\nNam, ita me Di ament, quod me accusat nunc vir sum extra noxiam.\nSed non facile est expurgatu; ita animum induxerunt socrus\nOmnes esse iniquas: haud pol me quidem; nam nunquam secus\nHabui illam ac si ex me esset nata: nec qui hoc mihi eveniat scio;\nNisi pol filium multimodis iam exspecto ut redeat domum.\nNemini ego plura acerba credo esse ex amore homini unquam oblata\nQuam mihi. Heu me infelicem, hancine ego vitam parsi perdere?\nHacine causa ego cram tantopere cupidus redeundi domum,\nCui quanto fuerat praestabilius ubivis gentium agere aetatem\nQuam huc redire, atque haec ita esse miserum me resciscere.\nNam nos omnes, quibus est alicunde aliquis obiectus labos,\nOmne quod est interea tempus prius quam id rescitum est lucro est.\nAt sic citius qui te expedias his aerumnis reperies.\nSi non redisses, hae irae factae essent multo ampliores;\nSed nunc adventum tuum ambas, Pamphile, scio reverituras.\nRem cognosces; iram expedies; rursum in gratiam restitues.\nLevia sunt haec quae tu pergravia esse in animum induxti tuum.\nQuid consolare me? an quisquam usquam gentium est aeque miser?\nPrius quam hanc uxorem duxi habebam alibi animum amori deditum:\nIam in hac re, ut taceam, cuivis facile scitu est quam fuerim miser:\nTamen nunquam ausus sum recusare eam quam mihi obtrudit pater.\nVix me illinc abstraxi, atque impeditum in ea expedivi animum meum,\nVixque huc contuleram; hem, nova res orta est porro ab hac quae me abstrahat.\nTum matrem ex ea re me aut uxorem in culpa inventurum arbitror;\nQuod ita quum esse invenero, quid restat nisi porro ut fiam miser?\nNam matris ferre iniurias me, Parmeno, pietas iubet.\nTum uxori obnoxius sum; ita olim suo me ingenio pertulit;\nTot meas iniurias quae nunquam in ullo patefecit loco.\nSed magnum nescio quid necesse est evenisse, Parmeno,\nUnde ira inter eas intercessit quae tam permansit diu.\nHaud quidem hercle parvum, si vis vero veram rationem exsequi.\nNon maximas quae maximae sunt interdum irae iniurias\nFaciunt; nam saepe est quibus in rebus alius ne iratus quidem est,\nQuum de eadem causa est iracundus factus inimicissimus.\nPueri inter sese quam pro levibus noxiis iras gerunt!\nQuapropter? quia enim qui eos gubernat animus infirmum gerunt.\nItidem illae mulieres sunt ferme ut pueri levi sententia.\nFortasse unum aliquod verbum inter eas iram hanc concivisse.\nAbi, Parmeno, intro ac me venisse nuntia.\nTrepidari sentio et cursari rursum prorsum.\nAccede propius. Hem, sensistin?\nPro Iupiter! clamorem audivi.\nTace obsecro mea gnata.\nNullus sum.\nProfecto, Parmeno, me celas.\nPavitare nescio quid dixerunt: id si forte est nescio.\nInterii. Cur mihi id non dixti?\nQuid morbi est?\nCesso hinc ire intro, ut hoc quam primum quicquid est certum sciam?\nQuonam modo, Philumena mea, nunc te offendam affectam?\nNam si periclum ullum in te inest, perisse me una haud dubium est.\nNon usus facto est mihi nunc hunc intro sequi:\nNam invisos omnes nos esse illis sentio.\nHeri nemo voluit Sostratam intro admittere.\nSi forte morbus amplior factus siet,\nQuod sane nolim, maxime heri causa mei,\nServum ilico introisse dicent Sostratae;\nAliquid tulisse comminiscentur mali\nCapiti atque aetati illorum, morbus qui auctus siet.\nHera in crimen veniet, ego vero in magnum malum.\nNescio quid iamdudum audio hic tumultuari misera:\nMale metuo ne Philumenae magis morbus aggravescat;\nQuod te Aesculapi, et te Salus, ne quid sit huius oro.\nNunc ad eam visam.\nEhem, Parmeno, tune hic eras? Perii, quid faciam misera?\nNon visam uxorem Pamphili, cum in proximo hic sit aegra?\nNon visas? ne mittas quidem visendi causa quemquam:\nNam qui amat cui odio ipsus est bis facere stulte duco:\nLaborem inanem ipsus capit, et illi molestiam affert.\nTum autem filius introiit videre, ut venit, quid agat.\nQuid ais? an venit Pamphilus?\nHem, istoc verbo animus mihi rediit, et cura ex corde excessit.\nIam ea de causa maxime nunc huc introire nolo:\nNam si remittent quippiam Philumenae dolores,\nOmnem rem narrabit, scio, continuo sola soli\nQuae inter vos intervenit, unde ortum est initium irae.\nAtque eccum video ipsum egredi: quam tristis est!\nMea mater salve.\nPhilumena est?\nQuid tu igitur lacrimas? aut quid es tam tristis?\nQuid fuit tumulti? dic mihi: an dolor repente invasit?\nIta factum est.\nI sodes intro; consequar iam te, mea mater.\nTu pueris curre Parmeno obviam, atque eis onera adiuta.\nQuid? non sciunt ipsi viam domum qua redeant?\nNequeo mearum rerum initium ullum invenire idoneum,\nUnde exordiar narrare quae nec opinanti accidunt;\nPartim quae perspexi his oculis, partim quae accepi auribus:\nQua me propter exanimatum citius eduxi foras.\nNam modo me intro ut corripui timidus, alio suspicans\nMorbo me visurum affectam ac sensi esse uxorem; hei mihi!\nPostquam me aspexere ancillae advenisse, ilico omnes simul\nLaetae exclamant, \"Venit;\" id quod me repente aspexerant.\nSed continuo vultum earum sensi immutari omnium,\nQuia tam incommode illis fors obtulerat adventum meum.\nUna illarum interea propere praecucurrit nuntians\nMe venisse: ego eius videndi cupidus recta consequor.\nPostquam introii extemplo eius morbum cognovi miser;\nNam neque ut celari posset tempus spatium ullum dabat,\nNeque voce alia ac res monebat ipsa poterat conqueri.\nPostquam aspexi, \"O facinus indignum!\" inquam; et corripui ilico\nMe inde lacrimans, incredibili re atque atroci percitus.\nMater consequitur: iam ut limen exirem ad genua accidit\nLacrimans misera: miseritum est. Profecto hoc sic est, ut puto:\nOmnibus nobis ut res dant sese ita magni atque humiles sumus.\nHanc habere orationem mecum a principio institit:\n\"O mi Pamphile, abs te quamobrem haec abierit causam vides;\nNam vitium est oblatum virgini olim ab nescio quo improbo:\nNunc huc confugit te atque alios partum ut celaret suum.\"\nSed cum orata eius reminiscor, nequeo quin lacrimem miser.\n\"Quaeque fors fortuna est,\" inquit, \"nobis quae te hodie obtulit,\nPer eam te obsecramus ambae, si ius, si fas est, uti\nAdversa eius per te tecta tacitaque apud omnes sient.\nSi unquam erga te animo esse amico sensti eam, mi Pamphile,\nSine labore hanc gratiam te ut sibi des pro illa nunc rogat.\nCaeterum de reducenda id facias quod in rein sit tuam,\nParturire eam neque gravidam esse ex te solus conscius.\nNam aiunt tecum post duobus concubuisse eam mensibus:\nTum postquam ad te venit mensis agitur hic iam septimus;\nQuod te scire ipsa indicate res. Nunc si potis est, Pamphile,\nMaxime volo doque operam ut clam eveniat partus patrem,\nAtque adeo omnes: sed si fieri id non potest quin sentiant,\nDicam abortum esse: scio nemini aliter suspectum fore\nQuin, quod verisimile est, ex te recte eum natum putent.\nContinuo exponetur: hic tibi nihil est quicquam incommodi;\nEt illi miserae indigne factam iniuriam contexeris.\"\nPollicitus sum; et servare in eo certum est quod dixi fidem;\nNam de reducenda, id vero neutiquam honestum esse arbitror;\nNec faciam; etsi amor me graviter consuetudoque eius tenet.\nLacrimo, quae posthac futura est vita quum in mentem venit,\nSolitudoque. O fortuna, ut nunquam perpetuo es bona!\nSed iam prior amor me ad hanc rem exercitatum reddidit,\nQuem ego tum consilio missum feci: idem nunc huic operam dabo.\nAdest Parmeno cum pueris: hunc minime est opus\nIn hac re adesse; nam olim soli credidi\nEa me abstinuisse in principio, cum data est.\nVereor, si clamorem eius hic crebro audiat,\nNe parturire intelligat: aliquo mihi est\nHinc ablegandus dum parit Philumena.\nAin tu tibi hoc incommodum evenisse iter?\nNon hercle verbis, Parmeno, dici potest\nTantum quam re ipsa navigare incommodum est.\nItane est?\nPraeterieris qui nunquam es ingressus mare.\nNam alias ut omittam miserias, unam hanc vide:\nDies triginta aut plus eo in navi fui,\nCum interea semper mortem exspectabam miser;\nIta usque adversa tempestate usi sumus.\nOdiosum.\nPotius quam redeam, si eo mihi redeundum siet.\nOlim quidem te causae impellebant leves\nQuod nunc minitare facere ut faceres, Sosia.\nSed Pamphilum ipsum video stare ante ostium.\nIte intro: ego hunc adibo si quid me velit.\nHere, etiam tu hic stas?\nIn arcem transcurso opus est.\nIn arcem? quid eo?\nMyconium, qui mecum una advectus est, conveni.\nPerii! vovisse hunc dicam, si salvus domum\nRedisset unquam, ut me ambulando rumperet.\nQuid cessas?\nImmo, quod constitui me hodie conventurum eum\nNon posse; ne me frustra illic exspectet: vola.\nAt non novi hominis faciem.\nMagnus, rubicundus, crispus, crassus, caesius,\nCadaverosa facie.\nQuid si non veniet? maneamne usque ad vesperum?\nManeto: curre.\nIlle abiit: quid agam infelix? prorsus nescio\nQuo pacto hoc celem quod me oravit Myrrhina,\nSuae gnatae partum; nam me miseret mulieris.\nQuod potero faciam, tamen ut pietatem colam;\nNam me parenti potius quam amori obsequi\nOportet. Atat eccum Phidippum et patrem\nVideo: horsum pergunt. Quid dicam hisce incertus sum.\nDixtin dudum illam dixisse se exspectare filium?\nFactum.\nQuamobrem non reducam nescio.\nCertum offirmare est viam me quam decrevi persequi.\nIpsus est de quo hic agebam tecum.\nGnate mi, salve.\nAtque adeo, quod maximum est, salvum atque validum.\nAdvenis modo?\nConsobrinus noster?\nFuit dum vixit; et qui sic sunt haud multum heredem iuvant:\nSibi vero hanc laudem relinquunt: \"Vixit, dum vixit, bene.\"\nTum tu igitur nihil attulisti huc plus una sententia?\nQuicquid est id quod reliquit profuit.\nNam illum vivum et salvum vellem.\nIlle reviviscet iam nunquam; et tamen utrum malis scio.\nHeri Philumenam ad se arcessi hic iussit: die iussisse te.\nNoli fodere: iussi.\nOmnem rem scio ut sit gesta: adveniens audivi omnia.\nAt istos invidos Di perdant qui haec libenter nuntiant.\nEgo me scio cavisse ne ulla merito contumelia\nFieri a vobis posset: idque si nunc memorare hic velim,\nQuam fideli animo et benigno in illam et clementi fui,\nVere possum; ni te ex ipsa haec magis velim resciscere;\nNamque eo pacto maxime apud te meo erit ingenio fides,\nQuum illa quae nunc in me iniqua est aequa de me dixerit:\nNeque mea culpa hoc discidium evenisse, id testor Deos.\nSed quando sese esse indignam deputat matri meae\nQuae concedat, cuiusque mores toleret sua modestia,\nNeque alio pacto componi potest inter eas gratia,\nSegreganda aut mater a me est, Phidippe, aut Philumena:\nNunc me pietas matris potius commodum suadet sequi.\nPamphile, haud invito ad aures sermo mihi accessit tuus,\nQuum te postputasse omnes res prae parente intelligo.\nVerum vide ne impulsus ita prave insistas, Pamphile.\nQuibus iris impulsus nunc in illam iniquus siem?\nQuae nunquam quicquam erga me commerita est, pater,\nQuod nollem; et saepe quod vellem meritam scio.\nAmoque et laudo et vehementer desidero;\nNam fuisse erga me miro ingenio expertus sum;\nIllique exopto ut reliquam vitam exigat\nCum eo viro me qui sit fortunatior;\nQuandoquidem illam a me distrahit necessitas.\nTibi id in manu est ne fiat.\nIube illam redire.\nMatris servibo commodis.\nMane, inquam: quo abis?\nDixin, Phidippe, hanc rem aegre laturum esse eum?\nQuamobrem te orabam filiam ut remitteres.\nNon credidi edepol adeo inhumanum fore.\nIta nunc is sibi me supplicaturum putat?\nSi est ut velit reducere uxorem, licet;\nSin alio est animo, renumeret dotem huc; eat.\nEcce autem tu quoque proterve iracundus es.\nPercontumax redisti huc nobis, Pamphile.\nDecedet iam ira haec, etsi merito iratus est.\nQuia paulum vobis accessit pecuniae,\nSublati animi sunt.\nDeliberet, renuntietque hodie mihi,\nVelitne an non; ut alii, si huic non sit, siet.\nPhidippe, ades, audi paucis. Abiit. Quid mea?\nPostremo inter se transigant ipsi, ut libet;\nQuando nec natus neque hic mihi quicquam obtemperant;\nQuae dico parvi pendunt. Porto hoc iurgium\nAd uxorem, cuius haec fiunt consilio omnia;\nAtque in eam hoc omne quod mihi aegre est evomam.\nPerii: quid agam? quo me vertam? quid viro meo respondebo\nMisera? nam audivisse vocem pueri visus est vagientis:\nIta corripuit derepente tacitus sese ad filiam.\nQuod si rescierit peperisse eam, id qua causa clam me habuisse\nDicam non edepol scio.\nSed ostium concrepuit. Credo ipsum exire ad me: nulla sum.\nUxor ubi me ad filiam ire sensit, se duxit foras;\nAtque eccam video. Quid ais, Myrrhina? Heus, tibi dico.\nVir ego tuus sim? tun virum me aut hominem deputas adeo esse?\nNam si utrumvis horum, mulier, unquam tibi visus forem,\nNon sic ludibrio tuis factis habitus essem.\nPeperit filia. Hem, taces? ex quo?\nPerii: ex quo censes nisi ex illo cui data est nuptum, obsecro?\nCredo; neque adeo arbitrari patris est aliter: sed demiror\nQuid sit quamobrem tantopere omnes nos celare volueris\nPartum, praesertim quum et recte et tempore suo pepererit.\nAdeon pervicaci esse animo ut puerum praeoptares perire,\nEx quo firmiorem inter nos fore amicitiam posthac scires,\nPotius quam adversum animi tui libidinem esset cum illo nupta?\nEgo etiam illorum esse hanc culpam credidi, quae te est penes.\nMisera sum.\nDe hac re quod locuta es olim, quum illum generum cepimus:\nNam negabas nuptam posse filiam tuam te pati\nCum eo qui meretricem amaret, qui pernoctaret foris.\nQuamvis causam hunc suspicari quam ipsam veram mavolo.\nMulto prius scivi quam tu illum amicam habere, Myrrhina:\nVerum id vitium nunquam decrevi esse ego adolescentiae:\nNam id est omnibus innatum: at pol iam aderit se quoque etiam quum oderit.\nSed ut olim te ostendisti eadem esse nihil cessavisti usque adhuc,\nUt filiam ab eo abduceres, neu quod ego egissem asset ratum.\nId nunc res indicium haec facit quo pacto factum volueris.\nAdeon me esse pervicacem censes cui mater siem\nUt eo essem animo, si ex usu esset nostro hoc matrimonium?\nTun prospicere, aut iudicare nostram in rem quod sit potes?\nAudisti ex aliquo fortasse qui vidisse eum diceret\nExeuntem aut introeuntem ad amicam. Quid tum postea,\nSi modeste ac raro hoc fecit? nonne ea dissimulare nos\nMagis humanum est quam dare operam id scire qui nos oderit?\nNam si is posset ab ea sese derepente avellere\nQuacum tot consuesset annos, non eum hominem ducerem,\nNec virum satis firmum gnatae.\nEt quae me peccasse ais. Abi: solum solus conveni.\nRoga velitne an non uxorem: si est ut dicat velle se,\nRedde; sin est autem ut nolit, recte ego consului meae.\nSi quidem ille ipse non vult, et tu sensti esse in eo, Myrrhina,\nPeccatum, aderam cuius consilio ea par fuerat prospici.\nQuamobrem incendor ira esse ausam facere haec te iniussu meo.\nInterdico ne extulisse extra aedes puerum usquam velis.\nSed ego stultior meis dictis parere hanc qui postulem.\nIbo intro, atque edicam servis ne quoquam efferri sinant.\nNullam pol credo mulierem me miseriorem vivere;\nNam ut hic laturus hoc sit, si ipsam rem ut siet resciverit,\nNon edepol clam me est, quum hoc quod levius est tam animo iracundo tulit:\nNec qua via sententia eius possit mutari scio.\nHoc mihi unum ex plurimis miseriis reliquum fuerat malum,\nSi puerum ut tollam cogit, cuius nos qui sit nescimus pater.\nNam quum compressa est nata, forma in tenebris nosci non quita est;\nNeque detractum ei est quicquam qui posset post nosci qui siet.\nIpse eripuit vi in digito quem habuit virgini abiens annulum.\nSimul vereor Pamphilum, ne orata nostra nequeat diutius\nCelare, quum sciet alienum puerum tolli pro suo.\nNon clam me est, nate mi, tibi me esse suspectam uxorem tuam\nPropter meos mores hinc abisse, etsi ea dissimulas sedulo.\nVerum, ita me Di ament, itaque obtingant ex te quae exopto mihi,\nUt nunquam sciens commerui merito ut caperet odium illa mei;\nTeque ante quam me amare rebar ei rei firmasti fidem.\nNam mihi intus tuus pater narravit modo quo pacto me habueris\nPraepositam amori tuo: nunc tibi me certum est contra gratiam\nReferre, ut apud me praemium esse positum pietati scias.\nMi Pamphile, hoc et vobis et meae commodum famae arbitror:\nEgo rus abituram hinc cum tuo me esse certo decrevi patre,\nNe mea praesentia obstet, neu causa ulla restet reliqua\nQuin tua Philumema ad te redeat.\nIllius stultitia victa ex urbe tu rus habitatum migres?\nNon facies: neque sinam ut qui nobis, mater, maledictum velit\nMea pertinacia esse dicat factum, haud tua modestia.\nTum tuas amicas te et cognatas deserere et festos dies\nMea causa nolo.\nDum aetatis tempus tulit perfuncta satis sum: satias iam tenet\nStudiorum istorum. Haec mihi nunc cura est maxima ut ne cui meae\nLonginquitas aetatis obstet, mortemve exspectet meam.\nHic video me esse invisam immerito: tempus est concedere.\nSic optime, ut ego opinor, omnes causas praecidam omnibus;\nEt me hac suspicione exsolvam, et illis morem gessero.\nSine me obsecro hoc effugere vulgus quod male audit mulierum.\nQuam fortunatus caeteris sim rebus, absque una hac foret,\nHanc matrem habens talem, illam autem uxorem.\nNon tute incommodam rem, ut quaeque est, in animum induces pati?\nSi caetera sunt ita ut vis, itaque ut esse ego illam existimo,\nMi gnate, da veniam hanc mihi: reduce illam.\nEt mihi quidem! nam haec res non minus me male habet quam te, gnate mi.\nQuem cum istoc sermonem habueris procul hinc stans accepi, uxor.\nIstuc est sapere, qui ubicumque opus sit animum possis flectere;\nQuod faciendum sit post fortasse idem hoc nunc si feceris.\nFors fuat pol.\nSpero ecastor.\nFerantur: dixi.\nQuid vis, Pamphile?\nQuia de uxore incertus sum etiam quid sim facturus.\nQuid vis facere nisi reducere?\nSed non minuam meum consilium: ex usu quod est id persequar.\nCredo ea gratia concordes magis, si non reducam, fore.\nNescias. Verum id tua refert nihil utrum illae fecerint,\nQuando haec abierit. Odiosa haec est aetas adolescentulis.\nE medio aequum excedere est. Postremo iam nos fabula\nSumus, Pamphile, \"senex atque anus.\"\nSed video Phidippum egredi per tempus: accedamus.\nTibi quoque edepol iratus sum, Philumena,\nGraviter quidem; nam hercle abs te factum est turpiter;\nEtsi tibi causa est de hac re: mater te impulit:\nHuic vero nulla est.\nPhidippe, in ipso tempore ostendis.\nQuid respondebo his? aut quo pacto hoc aperiam?\nDie filiae rus concessuram hinc Sostratam:\nNe revereatur minus iam quo redeat domum.\nNullam de his rebus culpam commeruit tua:\nA Myrrhina haec sunt mea uxore exorta omnia.\nMutatio fit: ea nos perturbat, Lache.\nDum ne reducam, turbent porro quam velint.\nEgo, Pamphile, esse inter nos, si fieri potest,\nAffinitatem hanc sane perpetuam volo:\nSin est ut aliter tua siet sententia,\nAccipias puerum.\nPuerum? quem puerum?\nNam abducta a vobis praegnas fuerat filia,\nNeque fuisse praegnatem unquam ante hunc scivi diem.\nBene, ita me Di ament, nuntias; et gaudeo\nNatum illum, et tibi illam salvam: sed quid mulieris\nUxorem habes, aut quibus moratam moribus?\nNosne hoc celatos tam diu? nequeo satis\nQuam hoc mihi videtur factum prave proloqui.\nNon tibi illud factum minus placet quam mihi, Lache.\nEtiamsi dudum fuerat ambiguum hoc mihi,\nNunc non est quum eam consequitur alienus puer.\nNulla tibi, Pamphile, hic iam consultatio est.\nPerii.\nQuum ex te esset aliquis qui te appellaret patrem.\nEvenit: habeo gratiam Dis.\nReduc uxorem, ac noli adversari mihi.\nPater, si ex me illa liberos vellet sibi,\nAut se esse mecum nuptam, satis certo scio\nNon me clam haberet quod celasse intelligo.\nNunc quum eius alienum esse a me animum sentiam,\nNec conventurum inter nos posthac esse arbitror,\nQuamobrem reducam?\nAdolescens mulier fecit: mirandumne id est?\nCensen te posse reperire ullam mulierem\nQuae careat culpa? an quia non delinquunt viri?\nVosmet videte iam, Lache et tu Pamphile,\nRemissane opus sit vobis redductan domum.\nUxor quid faciat in manu non est mea:\nNeutra in re vobis difficultas a me erit.\nSed quid faciemus puero?\nQuicquid futurum est, huic suum reddas scilicet,\nUt alamus nostrum.\nEgo alam?\nProdemus quaeso potius? Quae haec amentia est?\nEnimvero prorsus iam tacere non queo;\nNam cogis ea quae nolo ut praesente hoc loquar.\nIgnarum censes tuarum lacrimarum esse me?\nAut quid sit id quod sollicitere ad hunc modum?\nPrimum hanc ubi dixti causam, te propter tuam\nMatrem non posse habere hanc uxorem domi,\nPollicita est ea se concessuram ex aedibus.\nNunc postquam ademtam hanc quoque tibi causam vides;\nPuer quia clam te est natus nactus alteram es.\nErras, tui animi si me esse ignarum putas.\nAliquando tandem huc animum ut adiungas tuum,\nQuam longum spatium amandi amicam tibi dedi!\nSumtus quos fecisti in eam quam animo aequo tuli!\nEgi atque oravi tecum uxorem ut duceres.\nTempus dixi esse; impulsu duxisti meo:\nQuae tum obsecutus mihi fecisti ut decuerat;\nNunc animum rursum ad meretricem induxti tuum:\nCui tu obsecutus facis huic adeo iniuriam:\nNam in eandem vitam te revolutum denuo\nVideo esse.\nQuum fingis falsas causas ad discordiam,\nUt cum illa vivas, testem hanc quum abs te amoveris;\nSensitque adeo uxor; nam ei causa alia quae fuit\nQuamobrem abs te abiret?\nDabo iusiurandum nihil esse istorum tibi.\nReduc uxorem: aut quamobrem non opus sit cedo.\nNon est nunc tempus.\nIn culpa non est: post de matre videro.\nOmnibus modis miser sum; nec quid agam scio;\nTot me nunc rebus miserum concludit pater.\nAbibo hinc, praesens quando promoveo parum;\nNam puerum iniussu, credo, non tollent meo;\nPraesertim in ea re quum sit mihi adiutrix socrus.\nFugis? hem, nec quicquam certi respondes mihi?\nNum tibi videtur esse apud sese? Sine.\nPuerum, Phidippe, mihi cedo; ego alam.\nNon mirum fecit uxor si hoc aegre tulit.\nAmarae mulieres sunt: non facile haec ferunt.\nPropterea haec ira est: nam ipsa narravit mihi.\nId ego hoc praesente tibi nolebam dicere,\nNeque ei credebam primo; nunc vero palam est.\nNam omnino abhorrere animum huic video a nuptiis.\nQuid ergo agam, Phidippe? quid das consili?\nQuid agas? Meretricem hanc primum adeundam censeo.\nOremus; accusemus; gravius denique\nMinitemur, si cum illo habuerit rem postea.\nFaciam ut mones. Eho, puer, curre ad Bacchidem hanc\nVicinam nostram: huc evoca verbis meis;\nEt te oro porro in hac re adiutor sis mihi.\nIamdudum dixi, idemque nunc dico, Lache;\nManere affinitatem hanc inter nos volo,\nSi ullo modo est ut possit, quod spero fore.\nSed visne adesse me una, dum istam convenis?\nImmo vero abi: aliquam puero nutricem para.\nNon hoc de nihilo est quod Laches me nunc conventam esse expetit;\nNec pol me multum fallit quin quod suspicor sit quod velit.\nVidendum est ne minus propter iram hanc impetrem quam possiem;\nAut ne quid faciam plus quod post me minus fecisse satius sit.\nAggrediar. Bacchis, salve.\nSalve, Lache.\nQuid sit quapropter te huc foras puerum evocare iussi.\nEgo pol quoque etiam timida sum, quum venit mihi in mentem quae sim,\nNe nomen mihi quaesti obsiet; nam mores facile tutor.\nSi vera dicis, nihil tibi est a me pericli, mulier;\nNam aetate iam ea sum ut non siet peccato mihi ignosci aequum:\nQuo magis omnes res cautius ne temere faciam accuro:\nNam si id facis facturave es bonas quod par est facere,\nInscitum offerre iniuriam tibi immerenti iniquum est.\nEst magna ecastor gratia de istac re quam tibi habeam:\nNam qui post factam iniuriam se expurget, parum mihi prosit.\nSed quid istuc est?\nSine dicam. Uxorem hanc prius quam duxit, vestrum amorem pertuli.\nMane: nondum etiam dixi id quod volui. Hic nunc uxorem habet:\nQuaere alium tibi firmiorem, dum tibi tempus consulendi est;\nNam neque ille hoc animo erit aetatem, neque pol tu eadem istac aetate.\nQuis id ait?\nPuerumque ob eam rem clam voluit natus qui est extinguere.\nAliud si scirem qui firmare meam apud vos possem fidem\nSanctius quam iusiurandum, id pollicerer tibi, Lache,\nMe segregatum habuisse, uxorem ut duxit, a me Pamphilum.\nLepida es; sed scin quid volo potius sodes facias?\nEas ad mulieres huc intro, atque istuc iusiurandum idem\nPolliceare illis: exple animum iis, teque hoc crimine expedi.\nFaciam; quod pol, si esset alia ex hoc quaestu, haud faceret scio,\nUt de tali causa nuptae mulieri se ostenderet.\nSed nolo falsa fama esse gnatum suspectum tuum,\nNec leviorem vobis, quibus est minime aequum, viderier\nImmerito; nam meritus de me est quod queam illi ut commodem.\nFacilem benevolumque lingua tua iam tibi me reddidit;\nNam non sunt solae arbitratae hae: ego quoque etiam credidi.\nNunc quum ego te esse praeter nostram opinionem comperi,\nFac eadem ut sis porro; nostra utere amicitia ut voles.\nAliter si facias â€” sed reprimam me, ne aegre quicquam ex me audias.\nVerum te hoc moneo unum: amicus qualis sim aut quid possiem\nPotius quam inimicus periclum facias.\nNihil apud me tibi\nDefieri patiar quin quod opus sit benigne praebeatur.\nSed quum tu satura atque ebria eris, puer ut satur sit facito.\nNoster socer, video, venit: puero nutricem adduxit.\nPhidippe, Bacchis deierat persancte.\nNec pol istae metuunt Deos; neque has respicere Deos opinor.\nAncillas dedo: quolibet cruciatu per me exquire.\nHaec res hic agitur: Pamphilo me facere ut redeat uxor\nOportet; quod si perficio, non poenitet me famae,\nSolam fecisse id quod aliae meretrices facere fugitant.\nPhidippe, nostras mulieres suspectas fuisse falso\nNobis in re ipsa invenimus: porro hanc nunc experiamur:\nNam si compererit crimini tua se uxor credidisse,\nMissam iram faciet: sin autem est ob eam rem iratus gnatus,\nQuod peperit uxor clam, id leve est; cito ab eo haec ira abscedet.\nProfecto in hac re nihil mali est quod sit discidio dignum.\nVelim quidem hercle.\nQuid mihi istaec narras? an quia non tute ipse dudum audisti\nDe hac re animus meus ut sit, Laches? illis modo explete animum.\nQuaeso edepol, Bacchis, mihi quod es pollicita tute ut serves.\nOb eam rem vis ergo intro eam?\nEo; etsi scio pol iis fore meum conspectum invisum hodie;\nNam nupta meretrici hostis est, a viro ubi segregate est.\nAt haec amicae erunt, ubi quamobrem adveneris resciscent.\nAt easdem amicas fore tibi promitto, rem ubi cognoverint.\nNam illas errore et te simul suspicione exsolves.\nPerii: pudet Philumenae. Sequimini me huc intro ambae.\nQuid est quod mihi malim quam quod huic intelligo evenire,\nUt gratiam neat sine suo dispendio, et mihi prosit?\nNam si est ut haec nunc Pamphilum vere ab se segregarit,\nScit sibi nobilitatem ex eo et rem natam et gloriam esse,\nReferetque gratiam ei, unaque nos sibi opera amicos iunget.\nEdepol nae meam herus esse operam deputat parvi preti,\nQui ob rem nullam misit, frustra ubi totum desedi diem,\nMyconium hospitem dum exspecto in arce Callidemidem.\nItaque ineptus hodie dum illic sedeo, ut quisque venerat,\nAccedebam. \"Adolescens, dic dum, quaeso, es tu Myconius?\"\n\"Non sum.\" \"At Callidemides?\" \"Non.\" \"Hospitem ecquem Pamphilum\nHic habes?\" Omnes negabant: neque eum quenquam esse arbitror.\nDenique hercle iam pudebat: abii. Sed quid Bacchidem\nAb nostro affine exeuntem video? Quid huic hic est rei?\nParmeno, opportune te offers: propere curre ad Pamphilum.\nQuid eo?\nQuid rei est?\nNihil aliud dicam?\nGnatae suae fuisse quem ipsus olim mihi dederat.\nTantumne est?\nSed cessas?\nIta cursando atque ambulando totum hunc contrivi diem.\nQuantam obtuli adventu meo laetitiam Pamphilo hodie!\nQuot commodas res attuli! quot autem ademi curas!\nGnatum ei restituo, paene qui harum ipsiusque opera periit:\nUxorem, quam nunquam est ratus posthac se habiturum, reddo;\nQua re suspectus suo patri et Phidippo fuit, exsolvi\nHic adeo his rebus annulus fuit initium inveniendis:\nNam memini abhinc menses decem fere ad me note prima\nConfugere anhelantem domum, sine comite, vini plenum,\nCum hoc annulo: extimui ilico. \"Mi Pamphile,\" inquam, \"amabo,\nQuid exanimatus es, obsecro? aut unde annulum istum nactus es?\nDic mihi.\" Ille alias res agere se simulare: postquam video,\nNescio quid suspicarier; magis coepi instare ut dicat.\nHomo se fatetur vi in via nescio quam compressisse;\nDicitque sese illi annulum, dum luctat, detraxisse.\nEum haec cognovit Myrrhina in digito modo me habente.\nRogat unde sit? narro omnia haec: inde est cognitio facta\nPhilumenam compressam esse ab eo, et filium inde hunc natum.\nHaec tot propter me gaudia illi contigisse laetor;\nEtsi hoc meretrices aliae nolunt; neque enim est in rem nostram\nUt quisquam amator nuptiis laetetur: verum ecastor\nNunquam animum quaesti gratia ad malas adducam partes.\nEgo dum illo licitum est usa sum benigno et lepido et comi.\nIncommode mihi nuptiis evenit: factum fateor.\nAt pol me fecisse arbitror ne id merito mihi eveniret.\nMulta ex quo fuerint commoda, eius incommoda aequum est ferre.\nVide, mi Parmeno, etiam sodes ut mihi haec certa et clara attuleris,\nNe me in breve coniicias tempus gaudio hoc falso frui.\nVisum est.\nManedum sodes: timeo ne aliud credam, atque aliud nunties.\nManeo.\nBacchidem annulum suum habere.\nEaque hoc te mihi nuntiare iussit: itane est factum?\nQuis me est fortunatior, venustatisque adeo plenior?\nEgone te pro hoc nuntio quid donem? Quid? quid? Nescio.\nAt ego scio.\nNam neque in nuntio neque in me ipso tibi boni quid sit scio.\nEgon, qui ab Orco mortuum me reducem in lucem feceris,\nSinam sine munere a me abire? Ah, nimium me ingratum putas.\nSed Bacchidem eccam video stare ante ostium.\nMe exspectat, credo: adibo.\nO Bacchis, O mea Bacchis, servatrix mea.\nBene factum, et volup est.\nAntiquamque adeo tuam venustatem obtines,\nUt voluptati obitus, sermo, adventus tuus, quocunque adveneris,\nSemper siet.\nUt unus omnium homo te vivat nusquam quisquam blandior.\nHa! ha! hae! tun mihi istuc?\nNam nunquam ante hunc diem meis oculis eam, quod nossem, videram.\nPerliberalis visa est.\nDic mihi, harum rerum numquid dixti iam patri?\nAdeo muttito: placet non fieri hoc itidem ut in comoediis,\nOmnia omnes ubi resciscunt: hic quos par fuerat resciscere\nSciunt; quos non autem aequum est scire neque resciscent neque scient.\nImmo etiam hoc qui occultari facilius credas dabo.\nMyrrhina ita Phidippo dixit, iuriiurando meo\nSe fidem habuisse, et propterea te sibi purgatum.\nSperoque hanc rem esse eventuram nobis ex sententia.\nHere, licetne scire ex te hodie quid sit quod feci boni;\nAut quid istuc est quod vos agitis?\nEgone hunc ab Orco mortuum? quo pacto?\nQuantum hodie profueris mihi, et me ex quanta aerumna extraxeris.\nImmo vero scio; neque hoc imprudens feci.\nAn temere quicquam Parmenonem praetereat quod facto usus sit?\nSequere me intro, Parmeno.\nFeci imprudens quam sciens ante hunc diem unquam.\n"};

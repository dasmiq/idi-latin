var sequence = {"name":"Salvian, of Marseilles. De Gubernatione Dei","data":"Omnes admodum homines, qui pertinere ad humani officii\nculturam existimarunt, ut aliquod linguarum opus studio ingeniorum\nexcuderent, id speciali cura elaborarunt ut, siue\nutiles res ac probas siue inutiles atque probas stilo tegerent,\nseriem tantum rerum nitore uerborum inlustrarent causisque\nipsis quas loqui uellent loquendo lucem accenderent. itaque\nad hanc se partem ex utroque genere litterarum scriptores\nmundialium negotiorum plurimi contulerunt, non satis considerantes,\nquam probabilibus materiis se impenderent,\n\n\n\n\n\n\n\n\ndummodo ea quaecumque dicerent aut compto et blando carmine\ncanerent aut luculenta oratione narrarent.\nomnes enim in\nscriptis suis causas tantum egerunt suas et propriis magis\nlaudibus quam aliorum utilitatibus consulentes non id facere\nadnisi sunt, ut salubres ac salutiferi sed ut scholastici ac\ndiserti haberentur. itaque scripta eorum aut uanitate sunt\ntumida aut falsitate infamia aut uerborum foeditatibus sordida\naut rerum obscenitate uitiosa, ut uere, cum ingeniorum\ntantum laudem aucupantes tam indignis rebus curam impenderent,\nnon tam inlustrasse mihi ipsa ingenia quam damnasse\nuideantur.\nnos autem, qui rerum magis quam uerborum amatores\nutilia potius quam plausibilia sectamur neque id quaerimus,\nut in nobis inania saeculorum ornamenta sed ut salubria\nrerum emolumenta laudentur, in scriptiunculis nostris non\nlenocinia esse uolumus sed remedia, quae scilicet non tam\notiosorum auribus placeant quam aegrotorum mentibus prosint,\nmagnum ex utraque re caelestibus donis fructum reportaturi.\nsi enim haec salus nostra sanauerit quorundam non bonam\nde deo nostro opinionem, fructus non paruus erit, quod multis\nprofui. sin autem id non prouenerit, et hoc ipsum infructuosum\nforsitan non erit, quod prodesse temptaui. mens enim boni\nstudii ac pii uoti, etiamsi effectum non inuenerit coepti operis,\nhabet tamen praemium uoluntatis. hinc ergo ordiar.\nI. Incuriosns a quibusdam et quasi neglegens humanorum\nactuum deus dicitur utpote nec bonos custodiens nec coercens\nmalos, et ideo in hoc saeculo bonos plerumque miseros, malos\nbeatos esse. sufficere quidem ad refellenda haec, quia cum\nChristianis agimus, solus deberet sermo diuinus. sed quia\nmulti incredulitatis paganicae aliquid in se habent, etiam\\'\npaganorum forsitan electorum atque sapientium testimoniis\ndelectentur. probamus igitur, ne illos quidem de incuriositate\nac neglegentia ista sensisse, qui uerae religionis expertes\nnequaquam utique deum nosse potuerunt, quia legem per\nquam deus agnoscitur nescierunt.\nPythagoras philosophus,\nquem quasi magistrum suum philosophia ipsa suspexit, de\nnatura ac beneficiis dei disserens sic locutus est: animus\nper omnes mundi partes commeans atque diffusus,\nex quo omnia quae nascuntur animalia uitam capiunt.\nquomodo igitur mundum neglegere deus dicitur, quem\nhoc ipso scilicet satis diligit, quod ipsum se per totum mundi\ncorpus intendit?\nPlato et omnes Platonicorum scholae moderatorem\nrerum omnium confitentur deum. Stoici eum gubernatoris\nuice intra id quod regat semper manere testantur.\n\n\n\n\n\n\n\n\nquid potuerunt de affectu ac diligentia dei rectius religiosiusque\nsentire quam ut eum gubernatori similem esse dicerent?\nhoc utique intellegentes, quod sicut nauigans gubernator numquam\nmanum suam a gubernaculo, sic numquam penitus\ncuram suam deus tollit a mundo; ac sicut ille et auras\ncaptans et saxa uitans et astra suspiciens totus sit simul tam\ncorporis quam cordis officio operi suo deditus, ita scilicet\ndeum nostrum ab uniuersitate omnium rerum nec munus\ndignantissimae uisionis auertere nec regimen prouidentiae suae\ntollere nec indulgentiam benignissimae pietatis auferre.\nunde\netiam illud mysticae auctoritatis exemplum, quo se non minus\nphilosophum Maro probare uoluit quam.poetam, dicens: deum\nnamque ire per omnes terrasque tractusque maris\ncaelumque profundum. Tullius quoque: nec uero deus\nipse, inquit, qui intellegitur a nobis, alio modois\nintellegi potest quam mens soluta quaedam et\nlibera et segregata ab omni concretione mortali,\nomnia sentiens et mouens. alibi quoque nihil est\ninquit, praestantius deo: ab eo igitur mundum regi\nnecesse est. nulli igitur naturae oboediens aut subiectus deus:\nomnem ergo regit ipse naturam: nisi forte nos uidelicet\nsapientissimi ita sentiamus, ut eum, a quo omnia regi dicimus,\net regere simul et neglegere credamus.\ncum ergo omnes\n\n\n\n\n\n\netiam religionis expertes ni ipsa et quadam necessitate compulsi\net sentiri omnia a deo et moueri et regi dixerint, quomodo\nnunc eum incuriosum quidam ac neglegentem putant,\nqui et sentiat omnia per subtilitatem et moueat per fortitudinem\net regat per potestatem et custodiat per benignitatem ?\ndixi, quid de maiestate ac moderamine summi dei principes\net philosophiae simul et eloquentiae iudicarint. ideo autem\nnobilissimos utriusque excellentissimae artis magistros protuli,\nquo facilius \\'uel omnes alios idem sensisse uel certe sine\nauctoritate aliqua dissensisse monstrarem. et sane inuenire\naliquos, qui ab istorum iudicio discrepauerint, praeter Epicureorum\nuel quorundam epicurizantium deliramenta non\npossum, qui sicut uoluptatem cum uirtute sic deum cum incuria\nac torpore iunxerunt, ut appareat eos, qui ita sentiunt,\nsicut sensum Epicureorum atque sententiam ita etiam uitia\nsectari.\\'\nII. Non puto quod ad probandam nunc rem tam perspicuam\netiam diuinis uti hoc loco testimoniis debeamus, maxime quia\nsermones sacri ita abunde et euidenter cunctis impiorum proposositionibus\ncontradicunt, ut, dum sequentibus eorum calumniis.\nsatisfacimus, etiam ea quae supra dicta sunt plenius refutare\npossimus. aiunt igitur a deo omnia praetermitti, quia nec coerceat\nmalos nec tueatur bonos, et ideo in hoc saeculo deteriorem\nadmodum statum esse meliorum: bonos quippe esse in paupertate\nmalos in abundantia, bonos in infirmitate malos in\n\n\n\n\nfortitudine, bonos semper in luctu malos semper in gaudio, bonos\nin miseria et abiectione malos in prosperitate et dignitate.\nprimum igitur ab ns, qui hoc ita esse uel dolent uel accusant,\nillud requiro, de sanctis hoc, id est de ueris ac fidelibus\nChristianis, an de falsis et inpostoribus doleant. si de falsis,\nsuperfluus dolor, qui malos doleat non beatos esse, cum utique\nquicumque mali sunt successu rerum deteriores fiant, gaudentes\nsibi nequitiae studium bene cedere, et ideo uel ob hoc ipsum\nmiserrimi esse debeant, ut mali esse desistant, uindicantes\nimprobissimis quaestibus nomen religionis et praeferentes ad\nsordidissimas negotiationes titulum sanctitatis: quorum scilicet\nnequitiis si miseriae comparentur, minus sunt miseri quam\nmerentur, quia in quibuslibet miseriis constituti non sunt tamen\ntam miseri quam sunt mali.\nnequaquam ergo pro his dolendum,\nquod non sint diuites ac beati, multo autem pro sanctis minus, ia\nquia quamlibet uideantur ignorantibus esse miseri, non possunt\ntamen , esse aliud quam beati. superfluum autem est, ut eos\nquispiam uel infirmitate uel paupertate uel aliis istiusmodi\nrebus existimet esse miseros, quibus se illi cofidunt esse felices;\nnemo enim aliorum sensu miser est sed suo. et ideo non\npossunt cuiusquam falso iudicio esse miseri, qui sunt uere sua\nconscientia beati; nulli enim, ut opinor, beatiores sunt quam\nqui ex sententia sua atque ex uoto agunt. humiles sunt religiosi,\nhoc uolunt; pauperes sunt, pauperie delectantur; sine\nambitione sunt, ambitum respuunt; inhonori sunt, honorem\nfugiunt; lugent, lugere gestiunt; infirmi sunt, infirmitate\n\n\n\n\nlaetantur. cum enim, inquit apostolus, infirmor, tunc\npotens sum. nec immerito sic arbitratur, ad quem deus ipse\nsic loquitur: sufficit tibi gratia mea; nam uirtus in\ninfirmitate perficitur.\nnequaquam ergo nobis dolenda est\nhaec adflictio infirmitatum, quam intellegimus matrem esse\nuirtutum. itaque quicquid illud fuerit, quicumque uere religiosi\nsunt, beati esse dicendi sunt, quia inter quamlibet dura quamlibet\naspera nulli beatiores sunt quam qui hoc sunt quod uolunt.\nsoleant quamuis esse nonnulli, qui turpia atque obscena\nsectantes, etsi iuxta opinionem suam beati sunt, quia adipiscuntur\nquod uolunt, re tamen ipsa beati non sunt, quia quod\nuolunt nolle debuerant. religiosi autem hoc cunctis beatiores\nsunt, quia et habent quae uolunt et meliora quam quae habent\nomnino habere non possunt. labor itaque et ieiunium et paupertas\net humilitas et infirmitas non omnibus sunt onerosa\ntolerantibus sed tolerare nolentibus. siue enim grauia haec siue\nlenia; animus tolerantis facit. nam sicut nihil est tam leue,\nquod non ei graue sit qui inuitus facit, sic nihil est tam graue,\nquod non ei qui id libenter exequitur leue esse uideatur.\nnisi\nforte antiquis illis priscae uirtutis uiris, Fabiis, Fabriciis, Cincinnatis,\ngraue fuisse existimamus, quod pauperes erant qui\ndiuites esse nolebant, cum omnia scilicet studia omnes conatus\nsuos ad communia emolumenta conferrent et crescentes reipublicae\\'uires\npriuata paupertate ditarent. numquid parcam\nillam tunc agrestemque uitam cum gemitu et dolore tolerabant,\ncum uiles ac rusticos cibos ante ipsos quibus coxerant focos\nsumerent, eosque ipsos capere nisi ad uesperam non liceret?\nnumquid aegre ferebant, quod auara ac diuite conscientia auri\n\n\n\n\n\n\ntalenta non premerent, cam etiam argenti usum legibus coercerent?\nnumquid illecebrae et cupiditatis poenam putabant,\nquod distenta aureis nummis marsupia non haberent, cum\npatricium hominem, quod usque ad decem argenti libras dines\nesse uoluisset, indignum curia iudicarent?\nnon despiciebant\ntunc, puto, pauperes cultus, cum uestem hirtam ac breuem\nsumerent, cum ab aratro arcesserentur ad fasces et inlustrandi\nhabitu consulari illis fortasse ipsis quas adsurapturi erant\nimperialibus togis madidum sudore puluerem detergerent. itaque\ntunc illi pauperes magistratus opulentam rempublicam habebant,\nnunc autem dines potestas pauperem facit esse rempublicam.\net quae, rogo, insania est aut quae caecitas, ut egestuosa\nac mendicante republica diuitias posse credant stare\npriuatas ? tales ergo tunc ueteres Romani erant et sic illi tunc\ncontemnebant diuitias nescientes deum, sicut nunc spernunt\nsequentes dominum.\nquamquam quid ego de illis loquor, qui\ncura imperii propagandi contemptum propriae facultatis ad\nopes publicas conferebant et, licet priuatim pauperes essent,\ndiuitiis tamen communibus abundabant, cum etiam Graeci\nquidam sapientiae sectatores sine ullo publicae utilitatis affectu\nprope omni se rei familiaris usu assequendae gloriae auiditate\nnudauerint, nec solum hoc, sed etiam usque ad contemptum\ndoloris ac mortis doctrinae suae culmen erexerint, dicentes\nscilicet etiam in catenis atque suppliciis beatum esse sapientem.\ntantam uirtutis uim esse uoluerunt, ut non possit esse umquam\nuir bonus non beatus. si ergo illi a quibusdam nunc etiam\nsapientibus uiris miseri non putantur, qui nullos laboris sui\nfructus nisi ex praesenti tantum laude capiebant, quanto magis\n\n\n\n\nreligiosi ac sancti uiri miseri non putandi sunt, qui et praesentis\nfidei oblectamenta capiunt et beatitudinis futurae praemia\nconsequentur.\nIII. Dixit quidam ex istis, de quibus querimur, cuidam sancto\nuiro secundum ueritatis regulam sentienti, id est, quod deus\nomnia regeret ac, prout humano generi necessarium nosset,\nmoderationem suam et gubernaculum temperaret: quare ergo,\ninquam, tu ipse infirmus es ? hoc utique eo sensu atque iudicio,\nhoc est: si deus, ut putas, in hac praesenti uita omnia regit,\nsi deus cuncta dispensat, qua ratione sanus ac fortis est homo,\nquem peccatorem scio, et tu infirmus, quem sanctum esse non\nambigo? quis tam profundi cordis uirum non admiretur, qui\nmerita religiosorum atque uirtutes tam magnis retributionibus\ndignas putat, ut in praesenti hac uita carnes et fortitudines\ncorporum praemia putet debere esse sanctorum?\nrespondeo\nigitur non unius tantum religiosi nomine sed uniuersorum:\nquaeris igitur, quisquis ille es, qua ratione infirmi sint sancti\nuiri? respondeo breuiter: quia ideo sancti uiri infirmiores se\nesse faciunt, quia, si fortes fuerint, sancti esse uix possunt.\nopinor enim omnes omnino homines cibis ac poculis fortes\nesse, infirmos autem abstinentia ariditate ieiuniis. non ergo\nmirum est, quod infirmi sunt qui usum earum rerum respuunt,\nper quas alii fortes fiunt. et est ratio cur respuant, dicente\nPaulo apostolo de se ipso: castigo corpus meum et seruituti\nsubicio, ne forte, cum aliis praedicauerim,\nipsereprobus efficiar. si infirmitatem corporis adpetendam\nsibi etiam apostolus putat, quis sapienter euitat? si fortitudinem\ncarnis apostolus metuit, quis rationabiliter fortis esse praesumit?\nhaec ergo ratio est, qua homines Christo dediti et\n\n\n\n\n\n\ninfirmi sunt et uolunt esse.\nabsit autem ut hoc argumento\nreligiosos putemus a deo neglegi, per quod confidimus plus\namari. legimus Timotheum apostolum carne infirmissimum\nfuisse. numquid neglegebatur a domino aut ob infirmitatem\nChristo non. placuit qui ad hoc infirmus esse uoluit ut placeret?.\nquemque etiam ipse apostolus Paulus, licet nimiis iam infirmitatibus\nlaborantem, non tamen nisi pauxillulum uini sumere\nac delibare permisit: hoc est, ita eum uoluit infirmitati suae\nconsulere, quod noluit tamen ad fortitudinem peruenire. et\nhoc cur ita? cur absque dubio, nisi quia, ut ipse dicit: caro\nconcupiscit aduersus spiritum, spiritus autem aduersus\ncarnem? haec enim, inquit, inuicem sibi aduersantur,\nut non quaecumque uultis, illa faciatis.\nnon imprudenter quidam hoc loco dixit, quod, si repugnante\ncorporis fortitudine quae optamus facere non possumus,. infir-15\nmandum nobis carne sit, ut optata faciamus. infirmitas\nenim, inquit, carnis uigorem mentis exacuit, et\naffectis artubus uires corporum in uirtutes transferuntur\nanimarum. non turpibus flammis medullae\naestuant, non male sanam mentem latentia incentiua\nsuccendunt, non uagi sensus per uaria oblectamenta\nlasciuiunt, sed sola exultat anima, laeta\ncorpore adfecto quasi aduersario subiugato. haec\nergo, ut dixi, religiosis uiris causa infirmitatis est: eamque\nesse nec tu, ut arbitror, iam negas. 35\nIIII. Sed sunt fortasse, inquis, alia maiora, id est, quod\nmulta in uita ista aspera atque acerba patiuntur, quod capiuntur,\nquod torquentur, quod trucidantur. uerum est: sed quid\nfacimus, quod et prophetae in captiuitatem abducti sunt et\napostoli etiam tormenta tolerarunt? et certe dubitare non\n\n\n\n\n\n\npossumus, quod tunc deo maxime curae erant cum pro deo\nista paterentur. at forsitan hoc ipso magis probare te dicis,\nquod deus in saeculo isto omnia neglegat et futuro totum\niudicio reseruet, quia semper et boni omnia mala passi sunt\net fecerunt mali. non infidelis quidem uidetur adsertio, maxime\nquia futurum dei iudicium confitetur.\nsed nos ita iudicandum\nhumanum genus a Christo dicimus, ut tamen etiam nunc omnia\ndeum, prout rationabile putat, regere ac dispensare credamus,\net ita in futuro iudicaturum adfirmamus, ut tamen semper\netiam in hoc saeculo iudicasse doceamus. dum enim semper\ngubernat deus, semper et iudicat, quia gubernatio ipsa iudicium\nest. quot modis hoc uis probemus?\nratione an exemplis an testimoniis\n? si ratione, quia tam expers humanae intellegentiae est\net huius ipsius de qua loquimur ueritatis alienus, qui non\nagnoscat ac uideat pulcherrimum mundi opus et inaestimabilem\nsupernarum infernarumque rerum magnificentiam ab eodem\nregi a quo creata sit, quemque elementorum fabricatorem\neundem etiam gubernatorem fore; qui cuncta scilicet qua\npotestate ac maiestate condiderit, eadem etiam prouidentia ac\nratione moderetur, praesertim cum etiam in his quae humano\nactu administrantur nihil penitus sine ratione consistat, omniaque\nita a prouidentia incolumitatem quasi corpus ab anima\nuitam trahant; ideoque in hoc mundo non solum imperia et\nprouincias neque rem ciuilem ac militarem, sed etiam minora\nofficia et priuatas domos, pecudes denique ipsas et minutissima\nquaeque domesticarum animantium genera non nisi humana\nordinatione atque consilio quasi quadam manu et gubernaculo\ncontineri. et haec omnia sine dubio uoluntate ac iudicio\nsummi dei:\nscilicet ut eo exemplo omne humanum genus\nparticulas rerum et membra regeret, quo ipse summam totius\n\n\n\n\nmundani corporis gubernaret. sed in principio, inquis, creaturarum\nhaec sunt a deo statuta atque disposita: ceterum\npatrata uniuersitate rerum atque perfecta remouit a se cunctam\nterrestrium rerum curam et ablegauit: laborem uidelicet forte\nfugiens a suo loco amandauit et molestiam fatigationis euitans\naut occupatus negotiis aliis partem rerum reliquit, quia totum\nobire non possit.\nV. Remouet igitur a se, inquis, curam mortalium deus. et\nquae ergo nobis diuinae religionis est ratio? quae uel causa\nChristum colendi uel spes propitiandi? si enim neglegit deus\nin hoc saeculo genus hominum, cur ad caelum cotidie manus\ntendimus? cur orationibus crebris misericordiam dei quaerimus?\ncur ad ecclesiasticas domus currimus? cur ante altaria\nsupplicamus? nulla est enim nobis ratio precandi, si spes\ntollitur impetrandi. uides ergo quam stulta atque inanis sit\nhuius persuasionis adsertio: quae utique si recipitur, nihil\npenitus de religione seruatur.\nsed ad illud forte confugias,\nut dicas nos metu futuri iudicii deum colere et id omni praesentium\nofficiorum cultu elaborare, ut in die futuri iudicii\nmereamur absolui. quid ergo sibi uult apos.tolus Paulus praecipiens\ncotidie in ecclesia ac iubens ut offeramus iugiter\ndeo nostro orationes obsecrationes postulationes gratiarum\nactiones? et haec omnia quam ob causam? quam utique nisi,\nut ipse dicit, ut quietam et tranquillam uitam agamus\nin omni castitate? pro praesentibus, ut uidemus,\ndomino supplicari iubet et orari, quod utique non iuberet\nnisi exorari posse confideret.\nquomodo ergo aliquis pro obtinendis\nfuturi temporis bonis apertas dei aures, pro praesentibus\nautem clausas atque obstructas putat ? aut quomodo nos in\n\n\n\n\n\n\necclesia supplicantes praesentem nobis salutem a deo poscimus,\nsi audiendos nos penitus non putamus? nulla ergo nobis pro\nincolumitatibus ac prosperitatibus nostris uota facienda sunt.\nquin potius, ut modestia supplicationis uocem conciliet postulantis,\ndicendum fortasse nobis est: domine, non prosperitatem\nuitae istius petimus nec pro bonis praesentibus supplicamus:\nscimus enim aures tuas his obsecrationibus clausas esse et\nauditum te ad preces istiusmodi non habere, sed pro his\ntantummodo petimus, quae sunt futura post mortem.\nesto\nigitur postulatio talis utilitate non careat: quomodo ratione\nsubsistit? si enim deus a respectu huius saeculi curam re-\\'\nmouet et postulantium precibus aures suas claudit, absque\ndubio, qui non audit nos pro praesentibus, non audit etiam\npro futuris, nisi forte credimus pro precum diuersitate aures\nsuas Christum uel tribuere uel negare, id est, ut claudat eas\ncum rogatur praesentia, aperiat cum futura.\nsed de his dicendum\namplius non est; tam stulta enim sunt et tam friuula,\nut cauendum sit, ne id ipsum, quod pro honore dei dicitur,\niniuria dei esse uideatur. tanta quippe est maiestatis sacrae\net tam tremenda reuerentia, ut non solum ea, quae ab illis\ncontra religionem dicuntur, horrere, sed etiam ea, quae pro\nreligione nos ipsi dicimus, cum grandi metu ac disciplina\ndicere debeamus.\nigitur si stulte atque impie creditur, quod\ncuram rerum humanarum pietas diuina despiciat, ergo non\n25 despicit: si autem non despicit, regit: si autem regit, hoc\nipso quod regit iudicat, quia regimen esse non potest, nisi\nfuerit iugiter in rectore iudicium.\nVI. Sed parum esse fortasse quispiam putet, quod hoc ratio\ndeclarat, nisi probetur exemplis. uideamus qualiter mundum\n30 a principio deus rexerit, et ita eum semper omnia gubernasse\nmonstrabimus, ut simul etiam iudicasse doceamus. quid enim\n\n\n\n\nscriptura dicit? formauit igitur deus hominem de\nlimo terrae et inspirauit in eum spiraculum uitae.\net quid postea? posuit, inquit, eum in paradiso uoluptatis.\nquid deinceps? dedit scilicet legem, praeceptis imbuit,\ninstitutione formauit. quid autem post haec secutum est?\npraeteriit homo mandatum sacrum, sententiam subiit, paradisum\nperdidit, poenam damnationis excepit.\nquis non in his omnibus\net gubernatorem deum uideat et iudicem ? constituit\nenim Adam in paradiso innocentem, expulit reum. in constitutione\nor.dinatio est, in expulsione iudicium. quando enim\neum in loco uoluptatis posuit, ordinauit, quando autem reum\nde regno expulit, iudicauit. ergo hoc de primo homine, id\nest de patre. quid de secundo, id est de filio? factum est,\ninquit scriptura sacra, post multos dies, ut offerret\nCain de fructibus terrae munera domino. Abelis\nquoque obtulit de primitiis gregis sui et de adipibus\neius. et respexit dominus ad Abel et ad munera\neius, ad Cain uero et ad munera illius non\nrespexit.\npriusquam de euidentiore iudicio dei dicam, puto\nquod etiam in his quae iam diximus quaedam censura iudicii\nest; in hoc enim, quod unius sacrificium deus suscipit alterius\nexcludit, euidentissime utique et de unius iustitia et de iniquitate\nalterius iudicauit. sed hoc parum est. Cain igitur\nfuturo facinori uiam sternens fratrem in solitudinem trahit,\nsecretis patrocinantibus scelus peragit, impiissimus pariter et\nstultissimus, qui ad perpetrandum maximum nefas sufficere\nsibi credidit, si aspectus uitaret hominum fratricidium deo\nteste facturus. unde puto, quod haec in illo iam tunc opinio\nfuerit quae nunc in multis est, deum scilicet terrestria non\nrespicere et actus sceleratorum hominum non uidere. necso\ndubium est, cum post facinus admissum dei sermone conuentus\n\n\n\n\n\n\nnihil se de caede fratris scire responderit. adeo inscium facti\nsui deum arbitrabatur, ut crederet feralissimum nefas tegi\nposse mendacio. at aliter expertus est quam putabat. nam\ndeum, a quo non existimauit uideri scelera cum occideret,\nsensit uidere cum damnaretur.\nhic nunc requirere ab illis\nuolo, qui negant res nunc humanas uel respici a deo uel regi\nuel iudicari, an cuncta in his quae diximus e diuerso sint.\nputo enim, quod praesens est qui sacrificio interest, et regit\nqui Cain post sacrificia castigat, et sollicitus est qui ab interfectore\ninterfectum requirit, et iudicat qui percussorem impium\niusta animaduersione condemnat. in quo quidem etiam\nillud non incommode, uerum ne miremur nunc sanctos homines\nquaedam aspera pati, cum uideamus, quod iam tunc deus\netiam per maximum nefas primum sanctorum sinit occidi.\nquae quidem qua ratione patiatur, neque humanae imbecillitatis\nest plena indage cognoscere neque nunc temporis disputare.\ninterim probare satis est, omnia istiusmodi non\nneglegentia aut incuria dei fieri, sed consilio ac dispensatione\npermitti. nequaquam autem iniustum possumus dicere, in quo\ndiuinum esse iudicium non possimus denegare, quia summa\niustitia est uoluntas dei; neque enim ideo non iustum est,\nquod diuinitas agit, quia capere uim diuinae iustitiae homo\nnon ualet. sed ad propositum reuertamur.\nVII. Videmus ergo in his quae dicta sunt nihil incuria dei\nactum, sed quia quaedam ex his dispositio diuina ita ordinauit,\nquaedam patientia sustinuit, quaedam sententia uindicauit.\nsed non satis quidam forte existimant, haec quae dicimus nos\nprobasse per paucos: uideamus an id ipsum manifestare possimus\netiam per uniuersos. aucta igitur ac multiplicata humani\ngeneris multitudine simul et iniquitate, uidens deus, inquit\n\n\n\n\n\n\nscriptura sacra, quod multa malitia hominum esset in\nterra et cuncta cogitatio cordis intenta esset ad\nmalum omni tempore, paenituit eum quod hominem\nfecisset in terra, et tactus dolore cordis intrinsecus,\ndelebo, inquit, hominem quem creaui, a\nfacie terrae.\nconsideremus quemadmodum in his omnibus\net sollicitudo domini pariter et seueritas indicetur. primum\nenim ait \\'uidens autem deus\\', secundo \\'tactus dolore cordis\nintrinsecus\\', tertio \\'delebo, inquit, hominem quem creaui\\'. in\nhoc siquidem, quod uidere omnia deus dicitur, cura eius\nostenditur, in hoc, quod dolet, terror irati, in hoc, quod punit,\nseueritas iudicantis. \\'paenituit ergo deum\\', inquit scriptura\nsacra, \\'quod hominem fecisset in terra\\', non quod deus huic\nsit obnoxius motui aut ulli subiaceat passioni, sed sermo\ndiuinus ad insinuandam plenius nobis ueram scripturarum\nintellegentiam, quasi humano nobiscum affectu loquens, sub\nnomine paenitentis dei uim demonstrauit irati; ira est autem\ndiuinitatis poena peccantis.\nquid ergo post haec secutum est ?\ncum, inquit, uidisset deus terram esse corruptam,\ndixit ad Noe: finis uniuersae carnis uenit coram\nme, repleta est terra iniquitate a facie eorum et\nego disperdam eos cum terra. et quid postea? rupti\nsunt, inquit, omnes fontes abyssi magnae et cataractae\ncaeli apertae sunt factaque est pluuia super\n\n\n\n\n\n\nterram quadraginta diebus et quadraginta noctibus.\net paulo post: consumpta est omnis caro, quae\nmouebatur super terram. et deinceps: remansit autem\nsolus Noe et qui cum eo erant in area. hic nunc\nrequirere ab illis uolo, qui incuriosum rerum humanarum\nappellant deum, an illo tempore uel curasse eum terrestria\ncredant uel iudicasse? puto enim non iudicauit tantum sed\netiam dupliciter iudicauit; nam et dum seruat bonos pium\nse retributorem, et dum condemnat malos seuerum iudicem\ncomprobauit.\nsed haec forsitan apud stultos, quia ante diluuium,\nid est, quasi alio quodam saeculo gesta sunt, minus\nauctoritatis habere uideantur: quasi uero aut tunc alius deus\nfuerit aut postea eandem mundi curam habere noluerit. possum\nquidem diuino munere per singulas post diluuium generationes\nprobare quae dico, sed et enormitas uetat et tamen\ncerta quaedam ac maiora sufficiunt, quia, cum idem sit absque\ndubio maiorum pariter ac minorum deus, id profecto intellegendum\nest in minoribus, quod in maioribus comprobatur.\nVIII. Igitur cum post diluuium generationi hominum benedixisset\ndeus, immensam hominum multitudinem benedictio\nipsa generasset, loquitur ad Abraham dominus e caelo, iubet\nut deserat terram suam, inquirat alienam. uocatur sequitur\nadducitur conlocatur, fit de paupere locuples de ignoto potens,\ninfimus peregrinatione excellentissimus dignitate. sed ne haec\ntamen, quae ei data a deo fuerant, muneris tantum uiderentur\nfuisse non meriti, qui laetabatur prosperis probatur aduersis.\nsequitur quippe labor periculum timor: uexatur commigratione\n\n\n\n\n\n\n\n\n\n\nfatigatur exilio, contumelia adficitur uxore priuatur immolari\nsibi deus filium iussit, pater obtulit et quantum ad definitionem\ncordis pertinet immolauit. rursum exilia rursum metus,\nPhilistinorum inuidia Abimelech rapina, multa quidem mala\nsed tamen paria solacia: nam etsi a plurimis adficitur, tamen\nde omnibus uindicatur.\nquid igitur? in cunctis istis, quae\nmemorauimus, num deus non est et inspector et inuitator et\nductor et sollicitus et sponsor et protector et munerator et\nprobator et sublimator et ultot et iudex? inspector quippe est,\ndum ex omnibus unum eligit, quem meliorem uidit; inuitator,\ndum uocat; ductor, dum ad ignota perducit; sollicitus, dant\nad ilicem uisitat; sponsor, dum futura promittit; protector,\nquia inter gentes barbaras texit; munerator, quia locupletauit;\nprobator, quia temptare asperis uoluit; sublimator, quia\npotentiorem omnibus fecit; ultor, quia eum de aduersariis\nultus est; iudex, quia dum ulciscitur, iudicauit.\nsubiungit\nautem statim huic historiae deus, dicens: clamor Sodomorum\net Gomorrae multiplicatus est, etpeccatum\neorum adgrauatum est nimis. clamor, inquit, Sodomorum\net Gomorrae multiplicatus est. pulchre clamorem dixit in se\nhabere peccata; grandis enim absque dubio peccantium clamor\nest, qui a terra ascendit ad caelum. quare autem peccata\nhominum quasi clamare testatur? scilicet quia caedi aures\nsuas deus dicit clamoribus peccatorum, ne differatur poena\npeccantium. et uere clamor et grandis clamor est, quando\npietas dei peccatorum clamoribus uincitur, ut peccantes punire\ncogatur. ostendit ergo dominus, quam inuitus puniat etiam\ngrauissimos peccatores, dicens, quod clamor Sodomorum ad se\nascenderit. hoc est dicere: miselricordia quidem mea mihi\nsuadet ut parcam, sed tamen peccatorum clamor cogit ut\n\n\n\n\n\n\npuniam. cum ergo ista dixisset, quid consecutum est?\nmittuntur\nangeli Sodomam, proficiscuntur introeunt, bonorum\nfouentur officio malorum uexantur iniuria; caecantur improbi\nsaluantur probi. Loth cum affectibus piis urbe educitur, urbs\ncum habitatoribus impiis concrematur. interrogo hic, utrumuam\ndeus ex iudicio malos an sine iudicio concremarit? qui sine\niudicio Sodomitas punitos a deo dicit, iniquum deum arguit:\nsi autem cum iudicio malos perdidit, iudicauit. iudicauit\nutique et quidem iam quasi ad instar futuri iudicii iudicauit,\ncum enim ad supplicium malorum gehennam in futuro arsuram\nesse manifestum sit, Sodomam autem et uicinas ei\nurbes caelestis flamma consumpserit.\nin praesenti autem illud\nquod futurum est deus uoluit declarare iudicium, quando super\nimpium populum gehennam misit e caelo, sicut etiam apostolus\ndicit, quod deus ciuita\\'tes Sodomam et Gomorram euersione\ndamnarit exemplum ponens impie acturis, quamuis id ipsum\nquod ibi actum est plus habuerit misericordiae quam seueritatis.\nquod enim poenam tam diu distulit, misericordiae\nfuit, iustitiae, quod aliquando puniuit. et ideo cum angelos\nSodomam deus mitteret, hoc nobis probare uoluit, quod etiam\nmalos puniret inuitus: scilicet ut, cum legeremus quae a\nSodomitis angeli pertulissent et uideremus scelerum immanitatem\ncriminum turpitudinem libidinum obscenitatem, probaret\nutique nobis deus, quod ipse eos noluerit perdere, sed\nipsi extorserint ut perirent.\nVIII!. Possum innumera proferre, sed uereor, ne dum satis\nrem probare nitimur, historiam texuisse uideamur. Moyses in\n\n\n\n\n\n\n\n\n- deserto. positos gregem pascit, rubum ardere conspicit, deum\nex rubo audit, praecepta accipit, potestate exaltatur, ad Pharaonem\nmittitur, uenit loquitur contemnitur uincit. Aegyptus\npercutitur, Pharaonis inoboedientia uerberatur. et quidem non\nuno modo, scilicet ut plus sacrilegus torqueatur diuersitate\nsupplicii. et quid postremo? decies rebellat decies uerberatur.\nquid ergo dicimus? puto quod in his Omnibus et curare pariter\nres humanas deum et iudicare cognoscas. in Aegypto\nquippe tunc enim non simplex tantum sed multiplex constat\ndei fuisse iudicium; quotienscumque enim rebellantes Aegyptios\npercussit totiens iudicauit.\nsed post ista, quae diximus, quid\nsecutum est? Israhel dimittitur, pascha celebrato Aegyptios\nspoliat, diues abscedit. Pharaonem paenitet, exercitum contrahit,\nad fugientes peruenit, castris iungitur, tenebris separatur,\nsiccatur pelagus, Israhel graditur, officiosa undarum\npatientia liberatur. Pharao sequitur, mare super eum reuoluitur,\nfluctu operiente deletur. puto iam non obscurum in\nhis quae acta sunt dei esse iudicium, et quidem non iudicium\ntantum sed etiam moderationem atque patientiam: patientiae\nenim fuit quod Aegyptii rebellantes saepe percussi sunt, iudicii\nquod contumaciae pertinaces morte damnati.\nigitur post\nhunc rerum gestarum ordinem ingreditur heremum uictrix sine\nbello gens Hebraeorum. agit iter sine itinere, uiatrix sine\nuia, praeuio deo, diuino commilitio honorabilis, ductu caelesti\npotens, sequens mobilem columnam, nubilam die, igneam\nnocte, congruas colorum diuersitates pro temporum diuersitate\nsumentem, scilicet ut et diei lucem lutea obscuritate distingueret\net caliginem noctis flammeo splepdore claritate radiaret.\nadde huc fontes repente natos, adde medicatas aquas uel datas\nuel immutatas, speciem seruantes naturam relinquentes, adde\n-aperta erumpentibus riuis montium capita, adde scaturrientia\nnouis puluerulenta arua torrentibus, adde inlatos itinerantium\ncastris alitum greges, deum pietate indulgentissima non usibus\ntantum hominum sed etiam inlecebris seruientem, datum per\nquadraginta annos astris cotidie famulantibus -cibum, rorantes\niugiter escis dulcibus polos, non ad uictum tantum sed etiam\nad delicias profluentes : adde homines in nullis membrorum\nsuorum partibus accessus et decessus humanorum corporum\nsentientes, ungues non auctos, dentes non imminutos, capillos\nsemper aequales, non adtritos pedes, non scissas uestes, calciamenta\nnon rupta, , redundantem hominum honorem usque\nad induuiarum uilium dignitatem: adde huc erudiendae gentis\nofficio descendentem ad terras deum, adcommodantem se\nterrenis uisibus deum filium, innumerae multitudinis plebem\nin consortium diuinae familiaritatis admissam, sacrae amicitiae\nhonore pollentem: adde huc tonitrua, adde fulgura, terribiles\nbucinarum caelestium sonos, tremendum undique totius aeris\nfragorem, polos sacris clangoribus mugientes, ignes caligines\nnebulas deo plenas, loquentem comminus dominum, legem\ndiuino ore resonantem, incisas digito dei litteras apices\npaginas, saxeum uolumen, discentem populum et docentem\ndeum ac mixtis paene hominibus atque angelis unam caeli ac\nterrae scholam.\nsic enim scriptum est, quod cum retulisset\n\n\n\n\n\n\nMoysee uerba populi ad dominum, dixerit ei dominus : iam\nnunc ueniam ad te in caligine nubis, ut audiat me\npopulus loquentem ad te. et paulo post: ecce, inquit,\ncoeperunt audiri tonitrua ac micare fulgura et\nnubes densissima operire montem. et iterum: descenditque\ndominus super montem Sina in ipso\nmontis uertice. ac deinceps: loquebaturque cum\nMoyse uidentibus uniuersis, quod columna nubis\nad ostium staret tabernaculi, stabantque et ipsi\net adorabant per fores tabernaculorum suorum\nloquebatur dominus ad Moysen facie ad faciem,\nsicut loqui solet homo ad amicum suum. quae cum\nita sint, uideturne habere hominis curam deus, haec tanta\ntribuens, haec tanta praestans, participem sermonis sui uilem\nhomunculum faciens et quasi in consortium sacrae sodalitatis\nadmittens, aperiens ei plenas diuitiis immortalibus palmas\nsuas, alens eos nectaris poculo, pascens caelesti cibo? quam,\nrogo, maiorem eis gubernaculi sui praestare curam, quam\nmaiorem praestare potuit affectum, quam ut cum praesentis\nsaeculi uitam agerent, speciem iam futurae beatitudinis possiderent\n?\nX. Sed respondeatur forte hoc loco, habuisse quondam hanc\nhominum curam deum, ceterum nunc penitus non habere.\nunde hoc ita credimus? forsitan quia, ut illi, tunc, manna\ncotidie non comedimus, cum agros triticeis plenos messibus\ndemetamus? quia coturnices humanis se manibus ingerentes\nnon adprehendimus, cum omnia auium pecudum bestiarum\ngenera deuoremus?quod saliences rupibus aquas apertis oribus\nnon excipimus, cum uinarias, domos uinearum fructibus iuri-.\n\n\n\n\n\n\ngemus?\naddo ego amplius aliquid, quod nos ipsi, qui illos tnnc\ndeo curae fuisse et nos a deo neglegi dicimus, si accipere pro\npraesentibus bonis praeterita possemus, respueremus penitus\ncondicionis istius optionem. nollemus enim haec quae nunc\nhabemus amittere, ut possemus ea quibus tunc illi, usi sunt\npossidere, non quod nos meliora nunc habeamus, quam gens\nilla tunc habuit, sed quia et illi, qui cotidiano tunc caeli ac\ndei ministerio pascebantur, antiquam uentris ingluuiem bonis\npraesentibus praeferebant, turpissima scilicet ciborum carnalium\nrecordatione maesti et foetidissimo caeparum atque alliorum\namore aegrescentes, non quod potiora. essent quibus antea usi\nerant, sed quia quod nunc a nobis fit, hoc tunc ab illis. illi\nhorrebant quae erant et quae non erant desiderabant: nos\nmagis laudamus illa quae tunc fuerunt, quam ista quae nunc\nsunt, non quia, si eligendi facultas esset, semper habere illa\nmallemus, sed quia usitatum hoc humanae mentis est uitium,\nilla magis semper uelle quae desunt, et quia, ut illeait,\naliena nobis, nostra plus aliis placent. accedit quoque\nillud, quod generale ferme est omni homini, ut deo semper .\ningratus sit, insitoque hoc at quasi natiuo malo se cuncti inuicem\nuinciunt, ut beneficiis dei detrahant, ne debitores se\nesse cognoscant. sed haec hactenus. nunc ad negotii dudum\ncoepti ordinem reuertamur, quamuis, ut reor, non mediocriter\niam probauerinpms quae proposuimus: sed addamus tamen. adhuc,\nsi placet, quippiam. quia melius est plus probare aliquid quam\nnecesse est, quam minus forsitan quam negotio debeatur.\nXI. Liberatus quondam de Pharaonis iugo populus\n\n\n\n\n\n\nHebraeorum ad Sina montem praeuaricatus est et statim a domino\npro errore percussus. sic enim scriptum est: percussit ergo\ndominus populum pro errore uituli quem fecerat\nAaron. quod potuit maius et euidentius de peccatoribus deus\nferre iudicium, quam ut statim consequeretur poena peccantes?\net tamen cum omnis populus reus fuerit, cur non est in omnes\nmissa damnatio ? quia pius scilicet dominus partem percussit\nsententiae suae gladio, ut partem corrigeret exemplo probiretque\nomnibus simul et coercendo censuram et indulgendo\npietatem. censura enim fuit, quod castigauit, pietas quod\npepercit, quamuis utrumque impari modo : plus siquidem tunc\npietati datum est quam seueritati. ideo utique, quia cum indulgentissimus\ndominus propensiorem se semper miserationi\npraestet quam ultioni, licet in coercenda tunc Iudaici exercitus\nparte iudicio ac seueritati censura diuina aliquid adtribuerit,\nmaiorem sibi tamen populi portionem pietas uindicauit, specialiter\nquidem hoc et peculiari tunc innumerae plebis misericordia,\nne omnes scilicet quos reatus complectebatur poena\nconsumeret.\nceterum erga personas quasdam, ut legimus, ac\nfamilias censura dei inexorabilis est, sicut illud, ubi otiante\nsabbatis populo is, qui colligere ligna usurparat, occiditur:\nquamuis enim opus ipsum hominis uideretur innoxium, faciebat\ntamen eum diei obseruatio criminosum: uel cum duobus lite\ncertantibus unus quia blasphemarat morte multatur. sic enim\nscriptum est: ecce autem filius mulieris Israhelitis,\nquem pepererat de uiro Aegyptio inter filios Israhel,\niurgatus est in castris cum uiro Israhelite:\ncumque blasphemasset dominum et maledixisset\nei, adductus est ad Moysen. et paulo post: miserunt,\n\n\n\n\n\n\ninquit, eum in carcerem, donec uiderent, quid iuberet\ndominus, qui locutus est ad Moysen dicens:\neduc blasphemum extra castra, et ponant omnes\nqui audierunt manus super caput eius et lapidet\neum populus uniuersus.\nnumquid non praesens dei est\nmanifestumque iudicium -et prolata quasi iuxta humani examinis\nformam caelesti disceptatione sententia? primum qui\npeccauerat comprehensus est, secundo quasi ad tribunal adductus,\ntertio accusatus, deinde in carcerem missus, postremo\ncaelestis iudicii auctoritate punitus: porro autem non punitus\ntantum sed punitus sub testimonio, ut damnare scilicet uideretur\nreum iustitia non potestas, exemplo scilicet ad cunctorum\nemendationem proficiente, ut ne qui postea admitteret, quod\nomnis in uno populus uindicasset. hac igitur ratione atque\niudicio omnia deus et nunc agit et semper egit, scilicet ut\ncorrectioni omnium proficeret quicquid singuli pertulissent.\nsicut etiam illud fuit, cum Abiu et Nadab, sacerdotalis sanguinis\nuiri, caelesti igne consumpti sunt: in quibus utique\nnon iudicium tantum sed praesens ostendere deus uoluit imsependensque\niudicium. sic enim scriptum est, quod, cum egressus\nignis a domino deuorasset holocaustum, arreptis Nadab et\nAbiu filii Aaron turibulis posuerunt ignem et incensum\ndesuper, offerentes coram domino ignem\nalienum, quod eis praeceptum non erat, egressusque\nignis a domino deuorauit eos, et mortui sunt\ncoram domino. quid enim aliud quam extentam super nos\ndexteram suam et imminentem iugiter gladium uoluit ostendere,\n\n\n\n\n\n\nqui errorem supradictorum statim in ipso opere puniuit,\nnec prius paene est peractum facinus peccantium quam ulcisceretur\npoena peccatum. quamuis non id tantum in hac re\nactum sit sed etiam multa alia- cum enim in illis tunc non\nmens impia sed facilitas nimium inconsulta punita sit, declarauit\nprofecto dominus; quo supplicio digni essent qui contemptu\ndiuinitatis aliquid admitterent, quando etiam illi percussi\na deo essent, qui sola mentis inconsideratione peccassent,\naut quam rei essent qui contra iussionem domini sui facerent,\ncum etiam illi taliter plecterentur, qui iniussa fecissent. porro\nautem etiam ex hoc consulere deus uoluit nostrae correctioni\nper censuram salubris exempli, ut omnes laici intellegerent,\nquantum iram dei timere deberent, cum a praesenti poena\nfilios sacerdotis nec meritum parentis eriperet nec ministerii\nsacri priuilegium uindicaret.\nsed quid ego de his dico, quorum\ninconsiderantia quodammodo deum tetigit et ad caelestem\niniuriam redundauit? Maria contra Moysen loquitur et punitur,\nnec punitur tantum sed punitur more iudicii. primum enim ad\niudicium uocatur, deinde arguitur, tertio uerberatur. in obiurgatione\nenim excipit uim sententiae, in lepra autem patitur\npiaculum criminosae: quamuis coercitio istiusmodi non Mariam\ntantum sed etiam Aaronem humiliauerit, quia, etsi deformari\nlepra summum antistitem non oportuit, et ipsum tamen domini\ncastigatio flagellauit, nec solum hoc, sed in poena, quam Maria\npatitur, Aaron etiam quasi culpae particeps coercetur; Maria\nenim supplicio adficitur, ut Aaron confusione multetur.\nporro\nautem, ut inexorabilem in quibusdam agnosceremus formam\ndiuini esse iudicii, ne illius quidem intercessu qui laesus fuerat\nindulsit. sic enim legimus ad Aaronem et Mariam dixisse\ndominum: quare igitur non timuistis detrahere\n\n\n\n\n\n\nseruo meo Moysi? iratusque abiit. et ecce Maria\napparuit candens lepra quasi nix, oU.mauitque\nMoyses ad dominum dicens: obaecro, domine, sana\nearn. cui respondit dominus; si pater eius spuisset\nin faciem illius., non debuerat saltem decem dierum\nrubore suffundi? separetur septem diebus extra\ncastra, et postea reuocabitur. sufficiant igitur de hoc\ngenere diuisionis et de hac parte sermonis ista quae diximus;\ninfinitum enim est de omnibus disputare, quae nimis longum\nest etiam sine disputatione numerare. sed adhuc tamen aliquid\naddamus..\nXII. Paenitet gentem Hebraeorum 4e Aegypto recessisse,\npercutitur; dolet deinde fatigari ae labore itineris, adfligitur:\ncarnes desiderat, uerberatur. et quia cotidie manna edens\nexplere inlecebris cupit uentris ingluuiem, optata quidem cupiditate\nsaturatu sed in ipsa tamen saturitate torquetur. adhuc\nenim, inquit scriptura, escaerat in ore ipsorum et ira\ndei ascendit in eos et occidit plurimos eorum et\nelectos Israhel impediuit.\nQg contra Mpysen rebellat,\nextinguitur: Core conuiciatur, obruitur: Dathan et Abiron\nmurmurant, deuorantur. aperta est enim,.inquit, terra, et\ndegluttiuit Dathan et operuit synagogam Abiron.\nducenti quoque et quinquaginta, ut sacer sermo testatur,\nprincipes uiri, qui tempore conoilii per nomina uocabantur,\nsurrexerunt contra Moysen. cumque stetissent contra\nMoysen et Aaron, dixerunt: sufficiat uobis, quia\nomnis multitudo sanctorum est et in ipsis est\n\n\n\n\n\n\ndominus: cur eleuamini super populum domini? et\nquid post haec ? ignis, inquit, egressus adomino interfecit\nCCL uiros, qui offerebant incensum.\nsed cum\nhaec tanta fierent, caelestis cura non profuit. adhibita est\nsaepissime coercitio, sed emendatio non secuta. sicut enim nos,\ncum flagellamur assidue, non corrigimur, ita et illi, cum caederentur\nsaepissime, non emendabantur. quid enim scriptum\nest? murmurauit autem omnis multitudo filiorum\nIsrahel sequenti die contra Moysen et Aaron, dicens:\nuos interfecistis populum domini. et quid\npostea? percussa sunt statim et diuino igne consumpta quattuordecim\nmilia hominum et septingenti.\ncum omnis ergo\ntunc populi multitudo peccauerit, cur non est in omnibus uindicatum?\npraesertim cum ex illa quam supra dixi seditione\nCore nullus euaserit. cur ibi cunctum peccantium coetum interfici\ndeus uoluit, hic tantummodo portionem? scilicet quia\nplenus et iustitia et misericordia dominus et pietati suae multa\ndonat per indulgentiam et seueritati per disciplinam. et ideo\nibi praestitit disciplinae, ut proficeret cunctorum emendationi\npoena omnium noxiorum: hic autem misericordiae suae tribuit,\nne uniuersus populus deperiret.\net tamen cum tam misericorditer\negerit, quia in parte plebis castigatio totiens repetita\nnon profuit, ad ultimum omnes morte damnauit: quae res\net timori et emendationi nostrae simul proficere deberet, scilicet\nne qui illorum exemplo penitus non corrigimur, illorum fortasse\nexitu puniamur. non nim dubium est, quid actum de\n\n\n\n\n\n\neis fuerit. nam cum uniuersa gens Hebraeorum ad hoc de\nAegypto exierit, ut terram repromissionis intraret, praeter duos\ntantum sanctos nullus intrauit. sic enim scriptum est: locutus\nest dominus ad Moysen et Aaron, dicens:\nusque quo multitudo haec pessima murmurat contra\nme? uiuo ego, ait dominus; sicut locuti estis hodie\nante me, sic faciam uobis: in solitudine hac iacebunt\ncadauera uestra. et quid postea? paruulos, inquit,\nuestros, de quibus dixistis quod praedae hostibus\nforent, introducam, ut uideant terram, quae uobis\ndisplicuit: uestra cadauera iacebunt in solitudine.\net quid deinde? omnes, inquit, mortui sunt atque percussi\nin conspectu domini.\nquid est, quod in his omnibus\nnon sit? uis uidere rectorem? ecce et praesentia corrigit et\nfutura disponit: uis uidere seuerum iudicem? ecce noxios punit:\nuis uidere iustum et pium? ecce innocentibus parcit: uis uidere\nin omnibus iudicem? ecce ubique iudicium est. nam et ut\niudex arguit et ut iudex regit: iudex promit sententiam, iudex\nnoxios perimit, iudex innoxios muneratur.\nI. Sufficiunt igitur de exemplis ista quae diximus, quibus\nutique iugiter deus noster et contemplator sollicitissimus et\ngubernator piissimus et iudex iustissimus comprobatur. sed\ncogitat de imperitioribus forte aliquis: si sic aguntur nunc a\ndeo omnia, ut tunc acta sunt, quid est quod mali praeualent 5\nadfliguntur boni, et cum tunc iram mali senserint et misericordiam\nboni, nunc uidentur sentire quodammodo boni iram\net mali gratiam? paulo post ad ista respondeam: nunc quia\ntria haec, id est praesentiam dei, gubernationem atque iudicium,\ntribus his me probaturum esse promisi, hoc est, ratione exemplis\nac testimoniis, quia ratione et exemplis iam satisfecimus,\nsuperest ut testimoniis declaremus: quamuis exempla ipsa\nquae diximus haberi pro testimoniis debeant, quia recte testimonium\nesse dicitur quo rerum ueritas adprobatur.\nquid\nigitur ex illis tribus quae supra dicta sunt per testimonia 15\nsacra primum probari debet, praesentia an gubernatio anne\niudicium? praesentia, opinor, quia, qui uel recturus est uel\niudicaturus, praesens absque dubio esse debet, ut uel regere\nquicquid illud est uel iudicare possit. loquens in uoluminibus\nsuis sermo diuinus sic ait: in omni loco oculi domini\ncontemplantur bonos et malos. ecce habes praesentem,\necce intuentem, ecce in omni loco ac per uisionem uigilantem.\nidcirco enim et bonos ab eo considerari et malos dixit, ut\n\n\n\n\n\n\nprobaret scilicet nihil ab eo neglegi, quem ostenderet uniuersa\nrimari.\nquod ut plenius capias, audi quid in alio scripturarum\nloco idem testatur spiritus sanctus: ()oculi, inquit,\ndomini super timentes eum, ut eripiat a morte\nanimas eorum et alat eos in fame. ecce cur aspicere\niustos homines detis dicitur, utique ut conseruet ut protegat.\naspectus enim diuinitatis propitiae munus est conuersationis\nhumanae. nam et alibi idem diuinus spiritus: oculi, inqurit,\ndomini super iustos, et aures eius in preces eorum.\nuide, qua benignitate agere cum suis deum scriptura dicit.\nin hoc siquidem, quod ait, oculos domini super iustos esse,\naffectus aspicientis ostenditur, in hoc autem, quod aures in\nprecibus paratas semper, exaudientis largitas demonstratur:\nquamuis per id, quod dicit, diuinas aures in precibus semper\nesse iustorum, non audientia tantum dei sed quaedam quasi\noboedientia dei designetur.\nquomodo enim in precibus iustorum\ndiuinae aures sunt? quomodo, nisi ut semper audiant, nisi ut\nsemper exaudiant, nisi ut prompte audita tribuant, nisi ut\nilico exaudita concedant ? semper ergo ad audiendas sanctorum\npreces paratae domini nostri aures, semper attentae sunt.\nquam beati essemus omnes, si quam promptam erga nos\naudientiam dei legimus, tam prompte ipsi deum uellemus\naudire. sed forsitan dicis, hoc quod iustos aspicere deus legitur,\nparum prodesse causae, quia non sit generalis diuinitatis\nintuitus, qui iustis tantum speciali benignitate tribuatur.\niam\n\n\n\n\n\n\nquidem superius sacer sermo testatus est, quia oculi domini\ncontemplantur bonos et malos. sed si etiam nunc uis plenius\nprobare, respice quid sequatur; hoc enim subditur: uultus\nautem domini super facientes mala, ut perdat de\nterra memoriam eorum. uides absque dubio, quia non\npotes queri, quod non aspiciat etiam iniustos deus,. quia intellegis\ngeneralem quidem esse in, omnes domini uisionem sed\nmeritorum fieri disparilitate diuersam. boni quippe aspiciuntur\nut conseruentur, mali ut disperdantur: cum quibus\nutique partem et ipse habens,. qui homines a deo aspici negas,\nnon solum uideri te a domino euidenter intellege, sed periturum\nquoque indubitanter agnosce. nam cum ad hoc sit\nuultus domini super facientes mala, ut perdat de terra memoriam\neorum, necesse est, ut qui aspicere dei uultum perfide\nnegas, aspicientis iram perditione cognoscas. igitur de praesentia\nac de aspectu dei ista sufficiunt.\nIL Videamus nunc, an qui respicit regat, cum utique ipsa\nratio aspiciendi causam in se habeat gubernandi, quia non\nad hoc respicit, ut cum aspexerit, neglegat, qui scilicet per\nid ipsum non neglegere intellegitur, quia respicere dignatur,\npraesertim cum superius sacer sermo testatus sit malos ad\nperditionem a deo aspici bonos ad salutem. hoc ipso utique\ndispensatio diuini gubernaculi demonstratur; hoc est enim\niusta gubernatione regere et singulos quosque homines pro\n\n\n\n\n\n\nmeritorum diuersitate tractare.\nsed accipe tamen de hac re\nplenius testimonium. dicit ad deum patrem in psalmo spiritus\nsanctus: qui regis Israhel, intende. Israhel \\'uidens\ndeum\\' interpretatur: quem utique cum Christiani fide et corde\nuideant, qui fideliter credunt, licet gubernator omnium deus\nsit, illis tamen peculiariter regimen praestari a deo dicitur,\nqui regi peculiariter a diuinitate mereantur. unde et tu quicumque\nille es, si Christianus es, necesse est ut te regi a\ndeo credas. si autem gubernari te a deo cum ceteris Christianis\nomnino non putas, necesse est extra omnes Christianos\nte esse cognoscas.\nsed si illud, ut supra iam diximus, magis\nquaeris, quod ad omnes homines, non quod ad solos pertinet\nChristianos, ecce euidenter dicit uolumen sacrum cuncta cotidie\nnutu diuinitatis regi et incessabiliter a deo omnia gubernari;\nipse enim, inquit, diligit consilium et disciplinam.\nnec est enim alius deus, cuius cura est de omnibus. cum\nsis ergo, inquit, iustus, iuste omnia disponis et cum\nmagna reuerentia disponis nos. ecce habes iugiter\ndisponentem deum iugiter gubernantem: quamuis in isto\nscripturae loco non gubernatio tantum sacra sed etiam dignitas\ndeclaretur humana. in hoc enim quod ait \\'disponis nos\\' diuinae\nuis gubernationis, in hoc autem quod cum magna reuerentia\\'\nculmen humanae ostenditur dignitatis.\nalibi quoque in propheta:\nnumquid non caelum, inquit, et terram ego\nimpleo? cur autem cuncta implet, ipse declarat: quia\nuobiscum sum, inquit, ut saluos faciam uos. ecce\nenim non modo regimen suum dominus et impletionem sed\netiam uim ac beneficium ipsius adimpletionis ostendit; hunc.\nenim fructum in se habet diuinitatis impletio, ut saluet ea\nquae adimplentu. et ideo in apostolorum actibus beatissimus\n\n\n\n\n\n\n\n\n\n\nPaulus: in ipso, inquit, et uiuimus et mouemur et\nsumus. plus absque dubio quam gubernator est uitae, in\nquo motus ipse uiuentis est. non enim dixit ab ipso nos sed\nin ipso moueri, docens scilicet insitam intra uirtutes sacras\nomnium nostrum esse substantiam, quia in ipso profecto\nuiuimus, a quo hoc ipsum adducimus quod sumus. sed et\nsaluator ipse in euangelio: ecce ego, inquit, uobiscum\nsum omnibus diebus usque ad consummationem\nsaeculi. non solum nobiscum se esse dixit sed etiam omnibus\ndiebus esse nobiscum. tu eum, o ingratissime homo, qui\nsine cessatione nobiscum est, nec curam nec respectum nostri\nhabere dicis? quid ergo facit nobiscum? numquid ad hoc\nnobiscum est, ut non respiciat, ut neglegat? et quomodo sibi\nutrumque conuenit, ut qui pietati praestat praesentiam impietati\ntribuat incuriam? ecce enim, inquit, uobiscum\nsum omnibus diebus usque ad consummationem\nsaeculi.\npraeclare uidelicet affectum dei interpretamur, si\nnos calumniamur ab eo iugiter neglegi, cum ille nos a se\ntestetur iugiter non relinqui. ille per hoc ostendere uoluit,\nquod a nobis affectu ac protectione iugiter non discederet,\nquia a nobis etiam praesentia non abesset. nos in contemptum\nnostri diuinam uertimus caritatem, nos amoris testimonia in\nodii argumenta mutamus. hoc enim, quod praesentem se esse\ndicit, odii magis testimonium esse uolumus quam amoris. nam\nsi absentem se dominus futurum esse dixisset, minus causari\nforsitan de incuria poteramus absentis. maioris contemptus\nres est atque fastidii, si nos iugiter neglegit qui a nobis iugiter\nnon recedit; et plus in se odii nostri habet, si ad hoc\nsemper nobiscum permanet, ut qui nos praesentia numquam\ndeserit semper repudiet affectu.\nsed absit hoc de piissimo ac\nmisericordissimo deo credi, ut ad hoc semper nobis uoluerit\nadsistere, ut nos maiore fastidio neglegere uideretur adsistens:\nabsit hoc scelus dici. nemo enim, puto, uel in toto humano\n\n\n\n\n\n\ngenere tam malus est, qui ideo cum ullo hominum uelit esse,\nquia non amet, et ad hoc tantum uti praesentia sua cupiat,\nut maiore odii fructu possit despicere praesentem. ipsa nos\nuel doceat natura humana uel uincat, si non ideo cum quocumque\nhomine esse cupimus, quia eum, cum quo esse cupimus,\ndiligamus. et quia utique diligimus, prodesse ei praesentiam\nnostram cupimus, quem amamus. quod ergo etiam\nmalo homini auferre non possumus, deo tollimus et peiorem\npessimis hominibus deum facimus, qui ad hoc futurum nobiscum\nse esse dixerit, ut fastidiosius nos neglegeret, cum fuisset.\nsed haec hactenus.\nIII. Superest ut, quia testimoniis sacris et respici et regi\na deo omnia iam probauimus, etiam iudicari plurima in hoc\nsaeculo a diuinitate doceamus. Dauid sanctus cum a Nabale\nCarmelo contumeliae pertulisset iniuriam, quia se ipse ulcisci\ndistulit, ultionem statim deo exsecutore percepit. extincto\nitaque paulo post aduersario suo et manu caelesti obruto sic\nlocutus est: benedictus dominus, qui iudicauit causam\nobprobrii mei de manu Nabal.\neundem quoque\ncum fugasset e regno filius persecutor, iudex in breui dominus\nuindicauit nec uindicauit tantum sed cumulatius uindicauit,\nquam ipse uoluit qui uindicabatur, ut ostenderet scilicet deus\ngrauiorem sibi esse iniuriam iniusta tolerantium quam tolerantibus\nsuam. nam qui supra uotum eius uindicat, qui uindicatur,\nquid aliud uult intellegi quam se ipsum in eo, quem\nsic ulciscitur, uindicari? acto itaque in crucem non manu\nfactam filio parricida, uindictam ei diuinitus attributam sic\nnuntiatam refert sermo diuinus: bonum adporto nuntium,\ndomine mi rex; iudicauit enim pro te hodie dominus\nde manu omnium, qui surrexerant contra te.\nIIII. Vides, quomodo non rebus tantum, ut supra diximus,\n\n\n\n\n\n\n\n\net exemplis, sed ipso nomine atque appellatione iudicii deum\netiam praesenti saeculo iudicare diuinae per sacros testes?\nlitterae probent. sed forsitan putes, id specialiter sancto uiro\na deo praestitum, ut de aduersariis eius protinus iudicaret.\ndies me deficiet, si de praesentibus in hoc mundo sententiis\natque iudiciis uelim dicere. sed tamen, ut euidenter agnoscas,\ncensuram suam et examen sacrum non tam personis praestare\nquam causis, audi quomodo iudex deus, qui pro Dauid seruo\nsuo sententiam adsidue euidentem dedit, contra Dauid ipsum\nsaepius iudicarit. et quidem hoc non in multorum hominum\nnegotio aut, quod forsitan potuisset deum magis mouere,\nsanctorum, sed in causa et unius hominis et barbari et ubi\ntantum uirum persona penitus non grauauerat, nisi causa\nmultasset.\ninterfecto Uria Chettaeo, homine gentis impiae et\nnationis inimicae, statim fit ad Dauid sermo diuinus: Uriam\nChettaeum percussisti gladio et uxorem illius\naccepisti uxorem et interfecisti eum gladio filiorum\nAmmon: quam ob rem non recedet gladius de\ndomo tua usque in sempiternum. itaque haec dicit\ndominus: ecce ego suscitabo super te malum de\ndomo tua et tollam uxores tuas in oculis tuis et\ndabo proximo tuo. tu enim fecisti abscondite: ego\nuero faciam uerbum istud in conspectu omnis\nIsrahel et in conspectu solis.\nquid dicis tu, qui non\nsolum non iudicari quaecumque agimus, sed nec respici omnino\na deo credis? uidesne etiam a secreto illo, quo Dauid semel\nlapsus est, nequaquam dei oculos afuisse? unde et tu, qui,\nad solacium arbitror peccatorum tuorum, considerari actus\n\n\n\n\n\n\nnostros a deo non putas, ex hoc ipso et aspici te a Christo\nsemper intellege et puniendum forsitan propediem esse cognosce,\nquia etiam Dauid sanctum uides unum errorem suum\nnec secreto occultorum penetralium potuisse contegere nec a\npraesentibus poenis priuilegio saltim magnorum operum uindicare.\nquid enim ait ad eum dominus? tollam uxores\ntuas in conspectu tuo, et gladius non recedet a\ndomo tua usque in sempiternum.\nuides, quam praesens\nexcipiat tantus uir pro uno statim errore iudicium. protinus\nculpam secuta damnatio est et damnatio statim puniens nihil\nreseruans, atque ilico coercens reum non in futurum differens\nreatum. et ideo non dixit: quia fecisti hoc, uenturum iudicium\ndei senties et futuro gehennae igne torquebere, sed, praesentia,\ninquit, tormenta senties atque imminentem iam ceruicibus tuis\ndiuinae seueritatis gladium sustinebis. et quid post haec?\nagnoscit scilicet reus culpam, humiliatur compungitur, con-\nfitetur luget, paenitet deprecatur, gemmas regias abdicat\ncrispantia auro textili indumenta deponit, purpura exuitur\ndiademate exhonoratur, cultu et corpore mutatur, totum regem\ncum ornatibus suis abicit, profugum paenitentem cum patrocinio\nambitiosi squaloris adsumit, ieiunio exigitur ariditate\nsiccatur, fletu effunditur solitudine carceratur. et tamen rex\ntanti nominis, sanctitate maior quam potestate, praerogatiuis\nmeritorum antecedentium supereminens, cum tanto ambitu\nsupplicet, non euadit.\net hic tantum tam grandis paenitentiae\nfructus est, quod aeternis quidem piaculis non addicitur, sed\nin praesenti tamen ueniam non meretur. denique quid paenitenti\npropheta ait? quia blasphemare fecisti inimicos\n\n\n\n\n\n\ndomini, filius qui ex te natus est morietur. praeter\npoenam acerbae orbitatis etiam hunc addi piissimo patri intellectum\nsummi supplicii deus uoluit, ut dilectissimo filio causa\nmortis pater ipse existeret qui doleret, cum utique natum\nex crimine puerum crimen ipsum occideret, quod creasset.\nY. Hoc ergo primum est diuinae animaduersionis exorditlm,\nprimum utique non solum. secuta namque est aerumnarum\ningentium longa series atque a domo eius iugis admodum\nmalorum continuatio non recessit. Thamar Amnonis furore\ncorrumpitur, Amnon ab Absalone iugulatur. scelus quidem\ngrande ab uno fratre committitur, sed peius ab alio uindicatur.\ninter haec Dauid pater facinore utriusque punitur.\nduo filii peccant, sed tres duorum scelere perduntur ; in Thamar\nenim uirginitas amittitur, in Amnone etiam Absalonis perditio\nlugetur. et quidem nescias quem de filiis duobus tam bonus\npater grauius amiserit, illum qui manu fratris occisus est in\nhoc saeculo, an illum qui sua periit in futuro.\niam uero hinc\niuxta uerbum dei inaestimabilis mali cumulus. insidias diu a\nfilio pater patitur, regno pellitur et, ne occidatur, profugus\nabscedit. impurior nescias an cruentior filius, quia interficere\npatrem non potest parricidio, foedat incestu et quidem incestu\npraeter incesti nefas per industriam adcumulandi sceleris elato,\ncum utique facinus, quod etiam secreta abominabile facerent,\npersecutor parentis publice perpetrarit, scilicet ut feralissimo\ncrimine non pater tantum absens deformaretur, quam oculi\netiam totius orbis publico foedarentur incestu.\niam si addenda\nest et ipsius fugae facies, quale illud fuit, cum tantus rex tanti\nnominis, cunctis regibus altior mundo maior, omnes admodum\nsuos cum paucissimis seruis fugeret, in comparatione dudum sui\n\n\n\n\n\n\negestuosus in comparatione. sui solus, fugiens cum metu cum\ndedecore cum luctu: operto, inquit scriptura, capite et\nnudis pedibus incedens, superstes prioris status, a se\nipso exsulans, paene iam post se uiuens, deiectus usque in .\nseruorum suorum uel, quod graue est, contumeliam, uel quod\ngrauius, misericordiam, ut uel Siba eum pasceret uel maledicere\nSemei publice non timeret, ita dei iudicio a se alter\neffectus, ut ei, quem timuerat forsitan totus orbis, unus in\nfaciem insultaret inimicus.\nVI. Ubi sunt, qui a deo respici res humanas negant? ecce\nquotiens testes sacri in persona unius hominis non respexisse\ntantummodo deum uerum etiam iudicasse docuerunt. et cur\nhaec omnia? cur utique, nisi ut intellegeremus, eandem\nfuturam semper in mundo censuram et coercitionem domini,\nquae fuisset?\net ideo etiam sanctos homines castigatos quondam\niudicio dei legimus, ut iudicandos nos deo iudice etiam praesenti\nsaeculo nosceremus, quia sicut est deus semper sic\niustitia dei semper, sicut omnipotentia domini indeficiens sic\ncensura indemutabilis, sicut deus iure perpetuus sic iustitia\nperseuerans. et ideo omnes admodum sancti in libris sacris\ninter discriminum imminentium metus et persecutorum gladios\nconstitui praesens iudicium dei postulant.\nsic enim iustus\ndicit in psalmo: iudica me, deus, et discerne causam\nmeam de gente non sancta. quod ne ad futurum dei\niudicium trahi posset, subdidit statim: ab homine iniquo\net doloso eripe me. praesens utique iudicium dei postulat\nqui liberari se de manu persecutoris implorat. et bene pro\n\n\n\n\n\n\nconscientia bonae causae non tam suffragium domini quam\niudicium deprecatur, quia bonae causae optimum semper suffragium\ntribuitur, si cum iustitia iudicetur. alibi quoque euidentissime:\niudica, domine, nocentes me, expugna inpugnantes\nme: adprehende arma et scutum et exsurge\nin adiutorium mihi. uides etiam hoc loco non\nfuturi examinis seueritatem sed censuram praesentis iudicii\npostulari. hoc est enim illud quod ait: adprehende scutum et\narripe gladium', scutum scilicet ad protectionem gladium ad\nultionem: non quia hoc iudicans deus egeat apparatu, sed\nquia in hoc saeculo haec terribilium rerum nomina terribilium\niudiciorum sunt instrumenta, ad humanam intellegentiam\nhumanarum rerum significationibus loquens, quia iudicari ac\nuindicari se de aduersariis precabatur, per instrumenta terrenae\nistius ultionis uim diuinae animaduersionis expressit.\ndenique alibi propheta idem, quid inter praesens et futurum\niudicium dei esset, ostendit. quid enim de censura praesentis\nexaminis dicit ad dominum? sedes super thronum, qui\niudicas aequitatem. quid autem de futuro dei aeternoque\niudicio? iudicabit, inquit, orbem terrae in aequitate\net iterum: iudicabit populos cum iustitia. ipsis scilicet\nuerbis praesentis temporis et futuri tempus iudicii utriusque\ndistinxit. ut enim praesens iudicium ostenderet, \\'iudicas\\' posuit:\nut autem futurum distingueret a praesenti, subiecit postea\n\\'iudicabit\\'. haec igitur de cura erga nos dei et gubernaculo\net iudicio ratione exemplis testimoniis probasse satis est,\nmaxime quia etiam, quae post hoc secutura sunt, ad id ipsum.\nomnia pertinebunt. nunc si a deo, cuius negotium agimus,\nuires ad agendum acceperimus, ea quae contra haec ab aduersariis\ndici solent, et proferre simul et refutare temptabimus.\nI. Bene habet: iacta sunt fundamenta operis pia molitione\ncoepti et diuini officii amore suscepti: et ideo non sunt solubili\nluto posita nec temporali lapide constructa sed sacrarum\nexpensarum confectione ualida et diuini magisterii arte firmata:\nquae, ut ipse in euangelio deus dicit, nec uentis possint\nfurentibus concuti nec adluuione fluminum subrui nec pluuiarum\ninfusione dissolui. cum enim opus hoc manus quodammodo\ndiuinorum uoluminum instruxerit et caelestium scripturarum\ncompago solidarit, necesse est tam firma haec per dominum\nIesum Christum esse quae facta sunt, quam firma illa sunt\nquae fecerunt. aedificium itaque hoc naturam status sui de\nstirpe sumit et labefactari saluis auctoribus suis non potest.\nsicut enim in terrenis aedificiis deicere parietes nullus potest,\nnisi lapides et caementa deiecerit, sic aedificium quod construximus\ndissoluere nullus ualet, nisi id, unde structum est\net consummatum, ante dissoluerit: quod quia labefactari utique\nnequaquam potest, recte etiam a nobis incolumitas aedificii\npraesumitur, cuius status subsidiis immortalibus continetur.\nquaeritur itaque, cum haec ita sint, si totum quod in hoc\nmundo est cura et gubernaculo et iudicio dei agitur, cur\n\n\n\n\n\n\nmelior multo sit barbarorum condicio quam nostra, cur inter\nnos quoque ipsos sors bonorum durior quam malorum? cur\nprobi iaceant improbi conualescant? cur iniquis uel maxime\npotestatibus uniuersa succumbant? possim quidem rationabiliter\net satis constanter dicere: nescio; secretum enim et consilium\ndiuinitatis ignoro. sufficit mihi ad causae huius probationem\ndicti caelestis oraculum. deus a se, ut libellis\nsuperioribus iam probauimus, omnia dicit aspici omnia regi\nomnia iudicari.\nsi scire uis quid tenendum sit, habes litteras\nsacras: perfecta ratio est hoc tenere quod legeris. qua causa\nautem deus haec de quibus loquimur ita faciat, nolo a me\nrequiras. homo sum, non intellego secreta dei, inuestigare non\naudeo et ideo etiam adtemptare formido, quia et hoc ipsum\ngenus quasi sacrilegae temeritatis est, si plus scire cupias\nquam sinaris. sufficiat tibi quod deus a se agi ac dispensari\ncuncta testatur: quid me interrogas, quare alter maior sit\nalter minor, alter miser alter beatus, alter fortis alter infirmus?\nqua causa quidem haec deus faciat, non intellego,\nsed ad plenissimam rationem abunde sufficit, quod a deo agi\nista demonstro. sicut enim plus est deus quam omnis humana\nratio, sic plua. mihi debet esse quam ratio, quod a deo agi\ncuncta cognosco. nihil ergo in hac re opus est nouum aliquid\naudire: satis sit pro uniuersis rationibus auctor deus. nec licet,\nut de his quae diuino aguntur arbitrio aliud dicas iustum\naliud iniustum, quia quicquid a deo agi uides atque conuinceris,\nnecesse est plus quam iustum esse fatearis.\nhaec ergo\nde gubernaculo dei atque iudicio expeditissime ac certissime\ndici possunt. neque enim necesse est, ut argumentis a me\nprobetur, quod hoc ipso, quia a deo dicitur, comprobatur.\nitaque, cum legimus dictum a deo, quia aspiciat iugiter omnem\nterram, hoc ipso probamus quod aspicit, quia aspicere se\ndicit: . cum. legimus quod regat cuncta quae fecit, hoc ipso\n\n\n\n\nadprobamus quod regit, quia se regere testatur: cum legimus\nquod praesenti iudicio uniuersa dispenset, hoc ipso euidens\nest quod iudicat, quia se iudicare confirmat. alia enim omnia,\nid est humana dicta, argumentis ac testibus egent: dei autem\nsermo ipse sibi testis est, quia necesse est, quicquid incorrupta\nueritas loquitur, incorruptum sit testimonium ueritatis.\nsed\ntamen cum per scripturas sacras scire nos quasi de arcano\nanimi ac mentis suae quaedam uoluerit deus noster, quia\nipsum quodammodo scripturae sacrae oraculum dei mens est,\nquicquid uel agnosci per suos uel praedicari deus uoluit non\ntacebo. unum quamuis prius quam loqui ordiar scire cupiam,\ncum Christianis mihi loquendum an cum paganis sit. si enim\ncum Christianis, probaturum me quod ago esse non dubito;\nsi autem cum paganis, probare contemnam, non quia probatione\ndeficiar, sed quia profuturum quod loquor esse despero;\ninfructuosus quippe est et inanis labor, ubi non recipit probationem\nprauus auditor. sed tamen quia esse nullum omnino\narbitror Christiani nominis hominem, qui non se Christianum\nuideri uelit, ego cum Christiano agam. quamuis enim quia\nimpiae ac paganicae infidelitatis sit, mihi tamen satis est\nChristiano probari quod dico.\nII. Causaris igitur, quid sit istud, quod Christiani, qui deum\ncredimus, miseriores omnibus sumus. sufficere quidem mihi\nad respondendum hoc loco poterat, quod apostolus ad ecclesias\ndixit: nemo moueatur in tribulationibus; ipsi enim\nscitis quoniam in hoc positi sumus. et ideo cum in\nhoc positos nos esse a deo apostolus dicat, ut aerumnas ut\nmiserias ut tristitias perferamus, quid mirum est, si mala\ncuncta perferimus, qui ad toleranda aduersa omnia militamus ?\n\n\n\n\n\n\nsed quia multi ista non sapiunt et putant homines Christianos\nhaec quasi stipendia fidei suae a deo capere debere, ut, quia\nsint cunctis gentibus religiosiores, sint cunctis etiam fortiores,\nadquiescamus opinioni eorum atque sententiae.\nsed uideamus\ntamen quid sit deum fideliter credi. qui enim tam magnam\ncredulitatis et fidei mercedem in hoc saeculo esse uolumus,\nqualis credulitas aut fides ipsa esse debeat considerare debemus.\nquid est igitur credulitas uel fides ? opinor, fideliter hominem\nChristo credere, id est fidelem deo esse, hoc est fideliter dei\nmandata seruare. sicut enim serui hominum diuitum aut procuratores,\nquibus uel supellectiles copiosae uel cellaria opulenta\ncreduntur, fideles absque dubio dici non queunt, si res sibi\ntraditas deuorarint: sic profecto etiam Christiani homines infideles\nsunt, si bona sibi a deo adsignata corruperint.\nquaeritur\nforsitan, quae sint bona, quae deus Christianis hominibus\nadsignet? quae, nisi omnia per quae credimus, id est, per\nquae omnia Christiani sumus? primum scilicet legem, deinde\nprophetas, tertio euangelium, quarto apostolicas lectiones, postremum\nregenerationis nouae munus, sancti baptismatis gratiam,\ndiuini chrismatis unctionem: scilicet, ut sicut apud\nHebraeos quondam, id est peculiarem ac propriam dei gentem,\ncum iudiciarius honor in potestatem regiam transcendisset,\nprobatissimos et lectissimos uiros per unguentum regium deus\nuocauit in regnum, sic omnes homines Christiani, cum post\nchrisma ecclesiasticum omnia dei mandata fecissent, ad capiendum\nlaboris praemium uocarentur ad caelum.\ncum ergo ista\nsint omnia, per quae fides constat, uideamus quis tanta haec\nfidei sacramenta custodiat, ut fidelis esse uideatur, quia infidelis,\nut diximus, sit necesse est qui fidei commissa non\nseruat. et quidem non quaero, ut cuncta faciat quae\n\n\n\n\ntestamenta duorum temporum iubent: remitto censuram legis antiquae,\nremitto has prophetarum minas, remitto etiam quae\nremitti omnino non possunt, uel apostolicorum librorum, seuerissimam\ninstitutionem uel euangelicorum uoluminum plenam\nomni perfectionis genere doctrinam: paucissimis saltim praeceptis\ndei quis obsequatur interrogo.\nneo dico illa quae ita\nmulti refugiunt, ut paene et execrentur. tantum apud nos\nhonor et reuerentia dei proficit , ut quae indeuotione non\nfacimus, etiam odio digna esse ducamus. denique hoc, quod\nsaluator cogitare nos de crastino prohibet, quis audire dignatur?\nquod contentos singulis tunicis iubet esse, quis recipit? quod\nambulare excalcios praecipit, quis non modo faciendum sed\nuel ferendum arbitretur? itaque ego ista praetereo. in hoc\nenim fides, per quam confidimus, recidit, ut quae dominus\nnobis salutaria esse uoluit nos superflua iudicemus. diligite,\ninquit saluator, inimicos uestros, benefacite his qui\noderunt uos, et orate pro persequentibus et calumniantibus\nuos. quis haec omnia faciat? quis pro inimicis\nsuis ista quae deus iussit, non dico uotis sed uerbis\nsaltim agere dignetur?\nquae etiam, si quis se cogit ut faciat,\nfacit tamen ore non mente: praestat quidem uocis officium\nsed animi non mutat affectum. ac per hoc etiamsi pro aduersario\nsuo orare se cogit, loquitur non precatur. longum est\nde singulis dicere. sed adhuc aliquid tamen addam, ut intellegamus\nnos non modo non omnibus dei obtemperare uerbis,\nsed nullis paene illius oboedire mandatis. et ideo apostolus\nclamat: nam qui se existimat esse aliquid, cum nihil\nsit, se ipsum seducit.\nhoc enim ad crimina nostra\n\n\n\n\n\n\naddimus, ut, cum in omnibus rei simus, etiam bonos nos et\nsanctos esse credamus, ac sic in\\' nobis cumulentur iniquitatis\noffensae etiam praesumptione iustitiae. qui odit, inquit apostolus,\nfratrem suum, homicida est. intellegere ergo\npossumus multos esse homicidas, qui se innoxios putant, quia,\nut uidemus, homicidium non sola tantummodo occidentis manu\nsed etiam odientis animo perpetratur. unde est, quod saluator\nmandati istius normam censura adhuc seueriore cumulauit\ndicens: qui irascitur fratri suo sine causa, reus erit\niudicio. ira mater est odii. et ideo saluator excludere iram\nI uoluit, ne ex ira odium nasceretur.\nsi ergo non solum odium\nsed etiam ira nos in dei iudicio reos faciet, euidenter agnoscimus,\nquod sicut nullus omnino est immunis ab iracundia,\nsic nullus omnino immunis esse poterit a reatu. persequitur\nautem dominus quasi fibras praecepti istius et omnes penitus\nfrutices ac ramusculos secat dicens: qui autem dixerit,\nfatue, reus erit gehennae ignis: qui dixerit fratri\nsuo, racha, reus erit concilio. r.acha quod genus sit\ncontumeliae multi nesciunt: fatuitas autem quam iniuriose\nobiciatur optime norunt. et ideo scientia sua potius homines\nquam ignorantia utentes malunt reatus suos per id conuicium\nquod sciunt diuinis ignibus, quam per id quod nesciunt humanis\nconciliis expiari.\nIII. Quae cum ita sint et cum haec omnia, quae iubentur\na domino, non modo a nobis omnino non fiant sed paene in\ndiuersum omnia fiant, quando maiora illa faciemus? qui\nenim, inquit saluator, non renuntiauerit omnibus\nquae possidet, non potest meus esse discipulus. et\n\n\n\n\n\n\nqui non tulerit crucem suam et secutus me fuerit,\nnon est me dignus. et qui se Christianum dicit, debet,\nquemadmodum Christus ambulauit, sic et ipse ambulare.\nquae\nnon modo illos, qui uoluptates et pompas saeculi sequuntur,\nsed ne illos quidem implere certum est, qui saeculares affectus\nderelinquunt. nam et qui renuntiare diuitiis uidentur non sic\nrenuntiant, ut penitus renuntiasse uideantur, et qui putantur\ncrucem portare sic portant, ut plus habeant in crucis nomine\ndignitatis quam in passione supplicii. et omnes tamen isti\netiamsi aliquid horum bona fide adimplerent, illud absque dubio\nnullus efficeret, ut per uiam uitae istius sic incederet sicut\nsaluator incessit. qui se enim, inquit apostolus, dicit in\nChristo manere, debet, quemadmodum Christus\nambulauit, sic et ipse ambulare.\nIIII. Sed dura forsitan quidam putant apostolorum esse praecepta.\ndura plane existimanda sunt, si plus ab aliis officiorum\nexigunt quam sibi sumunt. porro autem, si multo minus ceteris\nimperarunt quam sibi, non modo non graues magistri sed\nparentes indulgentissimi iudicandi sunt, qui onera, quae ceruicibus\nfiliorum per amoris indulgentiam detrahunt, sibi per\naffectum religionis imponunt. quid enim unus ex ipsis ad\npopulos ecclesiasticos dicit ? filioli, inquit, mei, quos\niterum parturio, donec formetur Christus in uobis.\net rursum: imitatores, inquit, mei estote, sicut et ego\nChristi.\nnobis hoc imperat, ut se imitemur, qui sibi hoc\nimperauerat, ut Christi esset imitator. et quidem, quod ipse\nChristum imitatus sit, nulli dubium est. Christus enim se\npro nobis subdidit mundo, et se ipse pro Christo: Christus\npro nobis taedia et labores grauissimos pertulit, et hoc ipse\n\n\n\n\n\n\npro Christo: Christus pro nobis contumelias passus est, et hoc\nipse pro Christo: Christus pro nobis passionem mortemque\ntolerauit, et hoc ipse pro Christo. et ideo non sine causa meritorum\nsuorum conscius dicit: certamen bonum certaui,\nfidem seruaui: de reliquo reposita est mihi corona\niustitiae.\nitaque cum ille Christum sic imitatus sit, uideamus\nquis nostrum apostoli imitator appareat. scribit enim\nipse de se primum, quod nulli dederit umquam offensionem\nsed in omnibus exhibuerit se sicut dei ministrum in patientia\nmulta in tribulationibus in necessitatibus in plagis in carceribus\nin lacerationibus.\net alibi, dum se aliis comparat, sic\nait: in quo quis audet, in insipientia dico, audeo\net ego; ut minus sapiens dico, magis ego; in laboribus\nplurimis, in carceribus abundantius, in\nplagis supra modum, in mortibus frequenter. a\nIudaeis quinquies quadragenas una minus accepi.\nter uirgis caesus sum, semel lapidatus, ter naufragium\nfeci. sane, etsi de ceteris quas dixit uirtutibus.\napostolicis nihil facimus, in hoc tamen uno, ubi apostolus ter\nnaufragasse se dixit, etiam uincere possumus. non enim ter\ntantummodo naufragauimus, quorum paene omnis uita naufragium\nest: in tantum quippe uitiose ab omnibus uiuitur, ut\nprope nullus Christianorum sit qui non iugiter naufragare\nuideatur. \\'\nV. Sed dicit fortasse aliquis, non id esse nunc temporis, ut\npro Christo nos perferamus, quae tunc apostoli pertulerunt.\nuerum est; non enim sunt pagani principes non tyranni persecutores,\nnon sanguis sanctorum funditur nec fides suppliciis\ncomprobatur. contentus est deus noster, ut ei pax nostra\n\n\n\n\n\n\nserniat, ut sola ei immaoulatorum actuum puritate et uitae incontaminabilis\nsanctitate placeamus.\nquo plus ei fides et deuotio\nnostra debet, quia minora a nobis exigit et maiora concessit.\net ideo cum et principes Christiani sint et persecutio nulla\nsit et religio non inquietetur, qui ad probandam fidem experimentis\ndurioribus non compellimur inferioribus saltim officiis\ndomino plus placere debemus. probat enim etiam in maioribus,\nsi res exigat, exsecutorem se idoneum fore, a quo minora complentur.\n- VI. Omittamus ergo illa, quae beatissimns Paulus pertulit,\nimmo quae in libris postea de religione conscriptis omnes\nadmodum Christianos legimus pertulisse, qui ad caelestis regiae\nianuam gradibus poenarum suarum ascendentes scalas sibi\nquodammodo de eculeis catastisque fecerunt. uideamus, si in\nillis saltim religiosae deuotionis obsequiis, quae minora atque\ncommunia in summa quiete et omni tempore omnes Christiani\nobire possumus, praeceptis dominicis respondere temptamus.\niubet Christus ne litigemus. quis iubenti obtemperat? nec\nsolum iubet sed in tantum hoc iubet, ut ea ipsa nos, de\nquibus lis est, relinquere iubeat, dummodo litibus exuamur.\nsi quis enim, inquit, uoluerit tecum in iudicio contendere\net tunicam tuam tollere, relinque ei et\npallium.\ninterrogo qui sint, qui spoliantibus aduersariis cedant,\nimmo qui sint, qui aduersarios suos non spoliare conentur?\ntam procul enim abest ut cum tunicis etiam alia relinquamus,\nut, si quo modo possumus pallium simul aduersariis tunicasque\ntollamus. tam deuote enim mandatis dominicis\n\n\n\n\n\n\n\n\n\n\noboedimus. ut non sufficiat nobis, quod aduersariis nostris etiam\nminima nestimentorum nostrorum parte non eedimus, nisi eis,\nquantum in nobis est, si res sinat, cuncta rapiamus. iungitur\nautem praecepto huic par et consimile mandatum, quo ait\ndominus: qui percusserit te in dexteram maxillam,\npraebe ei et alteram. quantos putamus esse, qui dicto\nhuic uel aures modeste praebeant, uel certe, etiamsi id facere\nuidentur, animis adquieseant P aut quotus quisque est, qui si\nunum ictum acceperit, non multos pro uno reddat? tantum\nab illo abest ut caedenti maxillam praebeat, at tum se uincere\nputet, non quando aduersarium uapulando sed quando caedendo\nsuperauerit.\nquae uultis, inquit saluator, ut faciant\nuobis homines, eadem et uos facite illis similiter.\nhuius sententiae partem tam bene nouimus, ut numquam praetereamus,\npartem sic praetermittimus, quasi penitus nesciamus.\nnam quid ab aliis praestari nobis uelimus optime nouimus,\nquid autem ipsi aliis debeamus praestare nescimus. atque\nutinam nesciremus! minor esset ignorantiae reatus secundum.\nillud: qui nescit uoluntatem domini sui, uapulabit\npaucis: qui autem scit et non facit eam, uapulabit\nmultis. nunc autem hoc maior offensa est, quod partem\nsententiae sacrae pro commodorum nostrorum utilitate diligimus,\npartem pro dei iniuria praeterimus.\nexaggerat quoque\nhoc dei uerbum officio praedicationis suae apostolus Paulus\ndicens: nemo quod suum est quaerat sed quod alterius.\net iterum: non quae sua sunt, inquit, singuli\ncogitantes sed ea quae aliorum. uides quam fideliter\npraeceptum Christi fuerit exsecutu: ubi, cum saluator sic nos\n\n\n\n\n\n\npro aliis sicat pro nobis iusserit cogitare; ille plus aliorum\nnos commodis iussit consulere quam nostris, boni scilicet domini\nbonus famulus et singularis magistri praeclarus imitator, qui\nin uestigiis domini sui ambulans patentiora quodammodo et\nexpressiora. pedibus sais feeit domini sui esse uestigia. quid\nergo horum facimus Christiani, quod Christus an quod apostolus\niubet? puto omnino quod neutrum. nam tantum abest ut\naliorum commodis aliquid cum propria incommoditate praestemus,\nut omnes uel maxime nostris commodis cum aliorum\nincommodo consulamus.\nVII. Sed eligere forsitan maiora quaeque uideamur, quae\nnullus impleat et, ut ipsi putant, impleri omnino non possint,\net praeterire alia, quae et impleri queant et ab omnibus imperat.\nsed primum illud considerandum est, quia nulli ser-*\nuorum licet ex his, quae dominus suus imperat, eligere pro\narbitrio quid uelit facere quid nolit, et insolentissima abusione\nquod placuerit adsumere quod displicuerit repudiare, maxime\ncum et terrestres domini nequaquam aequo animo tolerandum\nputent, si iussiones suas serui ex parte audiant et ex parte\ncontemnant, et pro libidine sua quae putauerint facienda faciant,\nquae putauerint conculcanda conculcent.\nsi enim pro arbitro\nsue serui dominis obtemperant, ne in his quidem, in quibus\nobtemperauerint, obsequuntur. quando enim seruus ex domini\nsui iussis ea faeit tantummodo quae uult facere, iam non\ndominicam uoluntatem implet sed suam. si ergo nos, qui\nhomunculi imbecilli sumus, contemni tamen a seruis nostris\nomnino nolumus, quos etsi nobis seruitutis condicio inferiores\nhumana tamen sors reddit aequales, quam inique utique\n\n\n\n\n\n\ncaelestem dominum contemnimus, qui cum homines ipsi simus,\ncontemnendos tamen nos a nostrae condicionis hominibus non\nputamus. nisi tanti fortasse consilii ac tam profundae intellegentiae\nsimus, ut qui pati seruorum iniurias nolumus subditum\niniuriis nostris deum esse uelimus, et quae ipsi toleratu\nhumano indigna credimus deum a nobis digne haec tolerare\ncredamus.\nac per hoc, si qui sunt, ut ad superiora redeamus,\nqui de maioribus nos dei praeceptis dicere existiment et minora\nreticere, superflue queri intellegendi sunt; neque enim\nsunt causatio est, cur proferantur aliqua, ubi facienda sunt\nomnia. sicut enim dominorum carnalium semis eligere, ut\niam dixi, omnino non licet, quae ex praeceptis erilibus faciant\nquae non faciant, sic nos, qui serui domini nostri sumus, inlicitum\nomnino existimare debemus, ut uel illa quae placent\npro animi oblectatione sumamus, uel illa quae displicent pro\nsuperbiae abusione calcemus.\nYin. Sed adquiesoamus tamen his, qui ex praeceptis dominicis\nidcirco forsitan nos nolunt maiora dicere, quia se putant\nminora complere, non quia sufficiat ad salutem, si maioribus\nspretis minora faciamus secundum illud: quicumque totam\nlegem seruauerit, offendit auteminuno, factus est\nomnium reus. - ac per hoc licet nobis non sufficiat parua\nac minima quaeque facere, adquiesco tamen ego minora dicere,\nut ostendam maximam Christianorum omnium partem nec\nexigua saltim ac minima fecisse.\niussit saluator noster, utss\n\n\n\n\n\n\nChristiani homines non iurarent. plures inuenias, qui saepissime\nperiurent, quam qui omnino non iurent. iussit quoque,\nut nemo malediceret. cuius non sermo maledictio est ? prima\nenim semper irarum tela maledicta sunt, et quicquid non\npossumus imbecilli optamus irati ac sic in omni animorum\nindignantium motu uotis malis pro armis utimur. unde unusquisque\nhominum euidentissime probat, quicquid fieri aduersariis\nsuis optat, totum se facere uelle si possit.\nsed uidelicet\nquia omnes hac improbitate linguarum facile utimur, qui\niussis dominicis non obtemperamus, idcirco etiam apud deum\nfacile hoc putamus esse, qui iussit: maledici, inquit sermo\ndiuinus, regnum dei non possidebunt. hinc ergo intellegere\npossumus, quam grauis sit et perniciosa maledictio, quando,\netiamsi alia bona fuerint, sola excludit a caelo.\ninuidiam\nprocul esse iussit Christus a nobis. at nos e contra non extraneis\ntantum sed etiam proximis inuidemus , nec solum inimicos\nsed etiam amicos nostros liuore perfundimus. adeo prope in\nomnium sensu hoc malum regnat, adeo esuriendi libido terminum\nhabet, detrahendi libido terminum non habet; nam\nsemper admodum cibo, numquam detractione saturamur.\nsed\nlenis forsitan poena istius labis est. detrahens, inquit\nscriptura sacra, eradicabitur. grauis profecto et tremenda\nanimaduersio: sed tamen nulla correctio. dummodo enim unusquisque\nhominum alium lacerare non desinat, tanti putat, ut\netiam sibi ipsi non parcat. sed digna plane mali istius retributio\nest, quae solum persequitur auctorem; illi enim nihil\n\n\n\n\n\n\nnoeet penitus cui detrahit, tantummodo illum punit e cuius\nore procedit.\nsed delirare, opinor, nidemvr ista repetendo, et\nfero ut nos delirare uideamur. numquid delirauit dominus qui\npraecepit: omnis enim, inquit per apostolum suum, clamor\nauferatur a uobis cum omni malitia. utrumque quidem\nhoc in nobis iugiter perseuerat, sed magis tamen malitia\nquam clamor. clamor quippe non semper est in oribus nostris,\nmalitia autem semper in cordibus; ac per hoc puto quod.,\netiamsi in nobis clamor desineret, tamen malitia permaneret.\nsine murmuratione quoque et querela nos deus noster esse\npraecepit. quando haec in humano genere non fuerunt? si\naestus est, de ariditate causamur, si pluuia, de inundatione\nconquerimur: si infecundior annus est, accusamus sterilitatem,\nsi fecundior, uilitatem. adipisci abundantiam cupimus et eandem\nadepti accusamus. quid dici hac re improbius quid contumeliosius\npotest? etiam in hoc de miserioordia dei querimur,\nquia tribuat quod rogamus.\nabesse a seruis suis omne omnino\netiam oculorum scandalum deus praecepit, et ideo, si quis,\ninquit, uiderit mulierem ad concupiscendum, iam\nmoechatus est eam in corde suo. hinc intellegere plene\npossumus quam castos nos esse saluator iusserit, qui etiam\nlicentiam uisionis abscidit. sciens enim fenestras quodammodo\nesse nostrarum mentium lumen oculorum et omnes improbas\ncupiditates in cor per oculos quasi per naturales cuniculos\nintroire, extinguere eas penitus foris uoluit, ne intus\norirentur et letaliter crescentibus fibris conualescerent fortasse\nin anima, si germinassent in uisu.\nidcirco itaque ait dominus\n\n\n\n\n\n\npetulcos impudicorum hominum intuitus noxa adulterii non\ncarere, scilicet ut qui bona fide fugeret adulterium custodiret\naspectum. perfectae siquidem ac sincerissimae sanctitatis nolens\ncultores suos facere saluator iussit ab his cautissime etiam\nminima uitari, scilicet ut quam pura est pupilla oculi tam\npura esset uita hominis Christiani et, sicut salua intuitus\nincolumitate pulueris labem in se oculus non reciperet, sic uita\nnostra labem in se penitus impudicitiae non haberet.\nunde\nest illud etiam, quod in sequentibus ait dominus: si scandalizat\nte oculus tuus, erue eum, et si scandalizat\nte manus tua, abscide eam: expedit tibi ut pereat\nunum membrorum tuorum, quam totum corpus tuum\nmi ttatur in gehennam. si igitur iuxta dei uerbum in\ngehennam scandalis trahimur, recte profecto, ut gehennam\nuitare possimus, etiam manibus nostris nos oculisque multamus,\nnon quod membris suis quia priuare se debeat, sed, quia tam\nnecessariae nobis sunt quaedam domesticorum obsequiorum necessitudines,\nut his quasi oculis interdum aut manibus utamur,\nrecte nobis praesentium ministeriorum officia subtrahimus, ne\naeterni ignis tormenta patiamur: ubi enim de ministerio agitur\net uita, rectius profecto Christiano est ministerio cor\nrere quam uita.\nIX. Itaque cum in omnibus his quae diximus oboedire nos\nsibi dominus noster iusserit, ubi sunt qui aut in uniuersis\nmandatis deo aut certe uel in paucissimis obsequantur? ubi\nsunt qui aut inimicos diligant aut persequentibus benefaciant\nant malos in bono uincant, qui maxillas caedentibus praebeant,\nqui spoliantibus res suas sine lite concedant? quis est, apud\nquem detractioni penitus nihil liceat, qui conuicio suo neminem\n\n\n\n\n\n\nlaedat, qui silentio os coherceat, ne in amaritudinem maledictionis\nerumpat P quia est, qui faciat haec minima? ut non\ndicam illa, de quibus diximus paulo ante, maiora.\nquae cum\nita sint et cum a nobis nihil penitus dominicae iussionis fiat,\nquid est quod nos queramur de deo, cum queri magis deus\nde nobis omnibus possit? quae ratio est, ut doleamus nos\nnon audiri a deo, cum ipsi deum non audiamus, ut susurremus\nnon respici a deo terras, cum ipsi non respiciamus ad caelum,\nut molestum sit despici a domino preces nostras, cum praecepta\neius despiciantur a nobis? fac nos pares domino nostro\nesse:\nquis iustae querimoniae locus est, hoc pati quemque quod\nfecerit? saluo eo quod probare facile possum, nequaquam nos\npati illa quae facimus et mitius multo nobiscum deum agere\nquam nos cum deo: sed interim tamen hac agamus lege qua\ncoepimus. sic enim etiam dominus ipse dicit: clamaui ad\nnos et non audistis me: et uos clamabitis ad me\net non exaudiam nos. quid enim dignius aut quid iustius ?\nnon audiuimus non audimur: non respeximus non respicimur.\nquis, rogo, ex carnalibus dominis hac cum suis lege agere\ncontentus est, ut contemnat tantummodo seruos suos, quia\nfuerit ab eis ipse contemptus? quamquam nos non hac solum\niniuria contemnamus deum, qua contemni a seruis suis domini\ncarnales solent, quia seruorum hic contemptus est maximus,\n\n\n\n\n\n\nsi non faciant quod iubentur. porro autem nos omni studio\nomni nisu non solum iussa non facimus, sed contra id facimus\nquod iubemur. iubet enim deus ut omnes nobis inuicem cari\nsimus, omnes autem nos mutua infestatione laceramus. iubet\ndeus ut cuncti egentibus sua tribuant: cuncti admodum aliena\nperuadunt. iubet deus ut omnis qui Christianus est etiam\noculos castos habeat: quotus quisque est, qui non se luto fornicationis\ninuoluat? et quid plura?\ngraue et luctuosum est quod\ndicturus sum: ipsa ecclesia, quae in omnibus esse debet placatrix\ndei, quid est aliud quam exacerbatrix dei ? aut praeter\npaucissimos quosdam, qui mala fugiunt, quid est aliud paene\nomnis coetus Christianorum quam sentina uitiorum? quotum\nenim quemque inuenias in ecclesia non aut ebriosum aut belluonem\naut adulterum aut fornicatorem aut raptorem aut\nganeonem aut latronem aut homicidam? et quod his omnibus\npeius est, prope haec cuncta sine fine.\ninterrogo enim Christianorum\nomnium conscientiam: ex his uel flagitiis uel sceleribus,\nquae nunc diximus, quotusquisque hominum non aliquid est\nhorum aut quotusquisque non totum? facilius quippe inuenias\nqui totum sit quam qui nihil. et quod diximus nihil nimis\nforsitan grauis uideatur esse censurae: plus multo dicam:\nfacilius inuenias reos malorum omnium quam non omnium,\nfacilius maiorum criminum quam minorum, id est, facilius\nqui et maiora crimina cum minoribus quam qui minora tantum\nsine maioribus perpetrarint.\nin hanc enim morum probrositatem\nprope omnis ecclesiastica plebs redacta est, ut in cuncto populo\nChristiano genus quodammodo sanctitatis sit minus esse uitiosum.\nitaque ecclesias uel potius templa atque altaria dei\nminoris reuerentiae quidam habent quam cuiuslibet minimi\n\n\n\n\nac municipalis iudicis domum. siquidem intra ianuas non\nmodo inlustrium potestatum sed etiam praesidum aut praepositorum\nnon omnes passim intrare praesumunt, nisi quos aut\niudex uocarit aut negotium traxerit aut ipsa honoris proprii\ndignitas introire permiserit, ita ut, si quispiam fuerit insolenter\ningressus, aut caedatur aut propellatur aut aliqua\nuerecundiae atque existimationis suae labe multetur.\nin templa\nautem uel potius in altaria atque in sacraria dei passim omnes\nsordidi ac flagitiosi sine ulla penitus reuerentia sacri honoris\ninrumpunt, non quia non omnes ad exorandum deum currere\ndebeant, sed quia qui ingreditur ad placandum, non debet\negredi ad exacerbandum: neque enim eiusdem officii est indulgentiam\nposcere et iracundiam prouocare.\nnonum siquidem\nmonstri genus est: eadem paene omnes iugiter faciunt, quae\nfecisse se plangunt, et qui intrant ecclesiasticam domum, ut\nmala antiqua defleant, ** exeunt. et quid dico, exeunt? in\nipsis paene hoc orationibus suis ac supplicationibus moliuntur.\naliud quippe ora hominum aliud corda agunt, et dum uerbis\npraeterita mala plangunt, sensu futura meditantur, ac sic\noratio eorum auctrix est magis criminum quam exoratrix. ut\nuere illa in eis scripturae maledictio denique, ut de oratione\nipsa exeant condemnati et oratio eorum fiat in peccatum.\ndenique\nsi uult quispiam scire, quid in templo huiusmodi homines\ncogitarint, uideat quid sequatur. siquidem consummatis sollemnibus\nstatim ad consuetudinaria omnes studia discurrunt,\nalii scilicet ut furentur alii ut inebrientur alii ut fornicentur\n\n\n\n\n\n\nalii ut latrocinentur: ut euidenter appareat hoc eos esse meditatos,\ndum intra templum sunt, quod postquam egressi fuerint\nexsequuntur.\nX. Sed uidelicet cuncta haec mala et omnem uitiorum probrositatem,\nquam supra dixi, ad seruos fortasse quidam aut\nabiectissimos quosque homines referendam putant, ceterum\nnomen ingenuum hac flagitiorum labe non pollui., quid autem\naliud est cunctorum negotiantium uita quam fraus atque\nperiurium, quid aliud curialium quam iniquitas, quid aliud\nofficialium quam calumnia, quid aliud omnium militantium\nquam rapina P sed putas forsitan, quod hoc etiam de personis\\'\nistiusmodi ferri possit.\nhic est enim, inquis, eorum actus, quae\net professio, ac per hoc nihil mirum est, si agunt quod profitentur:\nquasi uero aut agere ullum deus res malas uelit aut\nprofiteri, aut nulla sit penitus sacrae maiestatis offensa, si\nmaximum scelus minores uideantur agere personae, praesertim\ncum in hac hominum multitudine maior multo sit pars generis\nhumani: et absque dubio, ubi maior est peccantium turba,\nmaior est diuinitatis iniuria. sed omnis, inquis, nobilitas ab\nhis sceleribus immunis est.\nparum est id quidem, quia non\naliud uidetur nobilitas in omni mundo quam unus homo in\ngrandi populo. sed uideamus tamen, si uel id ipsum parum\nsit carens crimine. ac primum consideremus, quid de huiusmodi\nhominibus dicat sermo diuinus. arguens quippe apostolus\ndei populum sic ait: audite, fratres mei dilectissimi.\nnonne deus elegit pauperes in hoc mundo, diuites\nin fide et heredes regni, quod repromisit deus diligentibus\nse? uos autem exhonorastis pauperem.\n\n\n\n\n\n\nnonne diuites per potentiam opprimunt uos? nonne\nipsi blasphemant bonum nomen, quod inuocatum\nest super uos?\ngrane hoc apostoli testimonium est, nisi\nforte immunes se ab eo nobiles putent, quia sunt soli diuites\nnominati. sed aut idem sunt nobiles qui et diuites, aut si\nsunt diuites praeter nobiles, et ipsi tamen iam quasi nobiles,\nquia tanta est miseria huius temporis, ut nullus habeatur\nmagis nobilis quam qui est plurimum diues. sed siue de alterutris\nsiue de utrisque apostolus dixerit, facile de hoc componi\npotest; non enim interest, de qua hoc potissimum parte\ndictum sit, quod utrique certum est conuenire.\nquis enim uel\nnobilium omnino uel diuitum horrens crimina? quamuis in hoc\nfefellerim; multi enim horrent sed paucissimi euitant. in aliis\nquippe horrent quod in se semper admittunt, mirum in modum\net accusatores eorundem criminum et exsecutores. execrantur\npublice quod occulte agunt, ac per hoc, dum damnare se\nceteros putant, ipsos se magis propria animaduersione con-\nI demnant.\nsed relinquamus istos, qui magis rei sunt. quis est\nuel dines omnino uel nobilis aut innocentiam seruans aut a\ncunctis sceleribus manus abstinens? quamquam superflue a\ncunctis dixerim: utinam uel a maximis, quia uolunt sibi id\nforte maiores quasi priuilegii uindicare, ut iure suo crimina\nuel minora committant. itaque de peccatis facilioribus nihil\ndico. uideamus si uel a duobus illis quasi capitalibus malis\nullus immunis est, id est uel ab homicidio uel a stupro. quis\nenim est aut humano sanguine non cruentus aut caenosa impuritate\nnon sordidus? unum quidem ex his ad poenam aeternam\nsufficit, sed prope nullus diuitum non utrumque commisit.\nXI. Sed cogitat forte aliquis de hoc numero: ego iam ista\nnon facio. laudo, si non facis, sed tamen forte ante fecisti,\n\n\n\n\net non est numquam omnino fecisse facere cessasse. quod si\nita esset, quid proderat tamen, unum a scelere desistere et :\nmultos in sceleribus permanere?\nnon sanat connersio unius\ncrimina plurimorum, nec sufficit ad placandum deum quod\nunus peccata deserit, quem uniuersitas totius humani generis\noffendit, praesertim cum is, qui conuertitur, ut mortem aeternam\npossit euadere, magnos profecto conuersionis suae fructus capiat,\nsi euadat, nedum contingere ei possit, ut ab aliis poenam\ndamnationis auertat, quia et hoc intolerabilis superbiae atque\nimmanis piaculi crimen est, si tam bonum se aliquis esse\ncredat, ut etiam malos existimet per se posse saluari.\nloquens\ndeus de terra quadam uel de populo peccatore sic dicit: si\nfuerint tres uiri in medio eius, Noe et Daniel et\nIob, non liberabunt filios neque filias: ipsi soli\nsalui erunt. neminem reor tam impudentem fore, qui se\nhis talibus uiris audeat comparare, quia, quamuis placere nunc\naliquis deo studeat, hoc ipsum tamen genus maximae iniustitiae\nest, si se iustum praesumat; ac per hoc sublata est omnis\nspes falsae opinionis, qua credamus innumeram perditorum\nhominum multitudinem suffragio paucorum bonorum a praesentibus\nmalis posse defendi.\ncum enim nullus illis quos\nsupra diximus par sit, quae esse spes ullis potest, quod liberari\n[et] extranei et innumeri et mali a paucissimis bonis\npossint, cum illi familiarissimi deo sancti ne hoc quidem a\ndomino promeruerint, ut in filiis suis uel sua membra saluarent?\net recte. nam licet omnes admodum filii membra\nparentum esse uideantur, non putandi sunt tamen membra\neorum esse, a quibus affectu coeperint discrepare, quia morum\ndegenerantium prauitate pereunt in talibus beneficia naturae.\n\n\n\n\n\n\nquo fit ut etiam nos, qui Christiani esse dicimur, perdamus\nuim tanti nominis uitio prauitatis.\nnihil enim omnino prodest\nnomen sanctum habere sine moribus, quia uita a professione\ndiscordans abrogat inlustris tituli honorem per indignorum\nactuum ecoclesiarum. unde cum paene nullam Christianorum\nomnium partem, paene nullum eoclesiarum omnium angulum\nnon plenum omni offensione et omni letalium peccatorum labe\nuideamus, quid est, in quo nobis de Christiano nomine blandiamur,\ncum utique hoc ipso magis per nomen sacratissimum\nrei simus, quia a sancto nomine discrepamus; nam ideo plus\nsub religionis titulo deum laedimus, quia positi in religione\npeccamus.\nI. Discedatur itaque ab illa, quam supra diiimus, Christiani\nnominis praerogatiua, ut putemus, quia simus cunctis gentibus\nreligiosiores, debere nos esse etiam fortiores. nam cum, ut\ndiximus, hoc sit hominis Christiani fides, fideliter Christum\ncredere, et hoc sit Christum fideliter credere, Christi mandata\nseruare, fit absque dubio ut nec fidem habeat qui infidelis est\nnec Christum credat qui Christi mandata conculcat, ac per\nhoc totum in id reuoluitur, ut qui Christiani hominis opus\nnon agit, Christianus non esse uideatur; nomen enim sine\nactu atque officio suo nihil est. nam, sicut ait quidam in\nsoriptis suis, quid est aliud principatus sine meritorum sublimitate\nnisi honoris titulus sine homine, aut quid est dignitas\nin indigno nisi ornamentum in luto?\nitaque, ut isdem uerbis\netiam nos utamur, quid est aliud sanctum uocabulum sine\nmerito nisi ornamentum in Into ? sicut etiam per diuinas\nlitteras sacer sermo testatus est dicens: circulus aureus\nin naribus suis, mulier pulchra et fatua. et in nobis\nitaque Christianum uocabulum quasi aureum decus est: quo\nsi indigne utimur, fit ut sues cum ornamento esse uideamur.\ndenique qui uult plenius scire uocabula nihil esse sine rebus,\n\n\n\n\n\n\nrespiciat quomodo innumerabiles populi cessantibus meritis\netiam nomina perdiderunt. duodecim Hebraeorum tribus, cum\nelectae quondam a deo essent, duo nomina sacrosancta acceperunt:\net populus enim dei et Israhel appellatae sunt. sic\nquippe legimus: audi populus meus, et loquar; Israhel,\net testificabor tibi. ergo Iudaei aliquando utrumque,\nnunc neutrum. nam nec dei populus dici potest qui\ncultum dei olim reliquit, nec uidens deum qui dei filium\ndenegauit, sicut scriptum est: Israhel uero me non cognouit,\net populus me non intellexit.\npropter quodio\netiam alibi deus noster de Iudaeorum plebe loquitur ad prophetam\ndicens: uoca nomen eius, nondilecta. et iterum\nad Iudaeos ipsos: uos non estis populus meus, et ego\nnon sum deus uester. cur autem hoc de eis diceret et\nipse alibi euidenter ostendit; sic quippe ait: dereliquerunt\nuenam aquarum uiuentium dominum. et iterum:\nuerbum, inquit, domini proiecerunt et sapientia\nnulla est in illis.\nquod quidem timeo ne non magis tunc\nde eis dici potuerit quam de nobis nunc dici possit, quia nec\nuerbis dominicis obtemperamus, et qui uerbis domini non\nobsequimur, sapientiam profecto in nobis penitus non habemus.\nnisi fortasse credimus sapienter nos deum spernere et hoc\nipsum, quod Christi mandata contemnimus, summam prudentiam\niudicamus.\nest quidem causa, cur hoc ita existimare\ncredamur; nam tanto consensu omnes peccata sequimur, quasi\nsummi consilii conspiratione peccemus. quae cum ita sint,\nquae ratio est, ut ipsi nos falsa opinione fallamus, existimantes\nscilicet, quia Christiani esse dicamur, quod opitulari nobis\ninter mala quae agimus nomen bonum possit, cum spiritus\n\n\n\n\n\n\nsanctos nec fidem quidem dicat hominibus Christianis . sine\noperibus bonis posse prodesse. et utique multo plus est fidem\nhabere quam nomen, quia nomen uocabulum est hominis,\nfides autem fractas est mentis. et tamen hunc ipsum fidei\nfructum . infructuosum apostolus sine operibus bonis esse,\ntestatur dicens: fides sine operibus mortua est. et\niterum: sicut enim corpu\\'s sine spiritu, sic fides\nsine operibus bonis mortua est. addit quoque asperiora\nquaedam ad confundendos eos, qui sibi praesumptione Christianae\nfidei blandiuntur.\nII. Sed dicit aliquis: tu fidem habes et ego opera habeo:\nostende mihi sine operibus fidem tuam et ego ostendam tibi\nex operibus fidem meam. quo utique hoc indicat, actus bonos\nChristianae fidei quasi testes esse, quia Christianus nisi opera.\nbona fecerit, fidem suam penitus adprobare non possit, ac per\nhoc quod probare non ualeat quia sit, sic omnino habendum\nesse quasi non sit. nam quam pro nullo hoc habendum existimaret,\nin subditis statim ipse demonstrat, dicens ad Christianum:\ntu credis quia unus est deus. bene facis:\n\net daemones credunt et contremescunt.\nconsideremus,\nquid uoluerit hoc loco apostolus dicere, nec irascamur diuinis\ntestimoniis sed adquiescamus, nec contradicamus sed proficiamus.\ntu credis, inquit ad Christianum sermo diuinus,\nquod deus unus est. bene facis: et daemones cre-\ndunt et contremescunt.* numquid errauit apostolus, ut\nhominis Christiani fidem daemoni compararet? non utique:\nsed ostendere illud uolens, quod supra dictum est, quia sine\noperibus bonis nihil sibi per fidei supercilium usurpare\n\n\n\n\n\n\n\n\n\n\ndeberent, idcirco ait et a daemonibus deum credi; scilicet ut,.\nsieut -daemones, eam deum credant, tamen in peruersitate\nperdurant, ita et quosdam homines quasi credulitatem daemonicam\nhabere, qui cum se deum credere adserant, tamen\na malo opere non cessast subiungit autem ad pudorem et\ncondemnationem hominum peccatorum, non oredere solum\ndaemones dei nomen sed etiam timere et contremescere. hoc\nest dicere: quid tibi blandiris, o homo, quisquis es, credulitate,\nquae sine timore atque obsequio dei nulla eat? aliquid\nplus daemones habent. tu enim unam rem babes tantummodo,\nilli duas: tu credulitatem habes, non habes timorem, illi et\ncredulitatem habent pariter et timorem. quid miraris ergo, si\ncaedupur? quid miraris, si eastigamur si in ius hostium tradimur\nsi infirmiores omnibus sumus ?\nsiue miseriae nostrae\nsiue infirmitates sine euersiones sine captiuitates et poenae\nimprobae seruitutis testimonia sunt mali serui et boni domini.\nquomodo mali serui? P quia patior scilicet uel ex parte quod\nmereor. quomodo boni domini? quia ostendit quae mereamur,\netsi non inrogat quae mereamur; clementissima enim ac benignissima\ncastigatione mauult nos corrigere quam perire. nos\nsiquidem, quantum ad crimina nostra pertinet, letalibus suppliciis\ndigni sumus; sed ille plus misericordiae tribuens quam\nseueritati uult nos clementis censurae temperamento emendare\nquam plaga iustae cohercitionis occidere.\ningratum nobis esse\nquod caedimur satis certus sum. sed quid miramur, si peccantes\nnos deus uerberat, cum ipsi peccantes seruulos\n\n\n\n\nuerberemus ? iniusti iudices sumus: homunculos nos flagellari a\ndeo nolumus, cum ipsi condicionis nostrae homines flagellemus.\nsed nec miror quod tam iniqui in hac re sumus: natura ia\nnobis et nequitia seruilis est. uolumus delinquere et nolumus\nuerberari: ipsi in nobis mores sunt qui in seruulis nostra;\nomnes uolumus impune peceare. denique, si mentior, cunctos\nconsulo. nego ullum em, quamlibet magni criminis reum,\nqui se adquiescat deberent torqueri.\nhincergo agnosei potest,\nquam inique ac prauissime aliis seuerissimi sumus nobis indulgentissimi,\naliis asperi nobis remissi. m eodem crimine\npunimus alios m absoluimus: intolerabilis prorsus incontumaciae\net praesumptionis. nec agnoscere in nobis uolumus\nrectum audemus de aliis usurpare iudicium. quid esse\niniustius nobis aut quid peruersius potest? id ipsum scelus ia\nnobis probabile esse ducimus, quod m aliis seuerissime uindicamus.\net ideo 009 sine causa ad nos apostolus clamat :\npropter quod inexcusabilis es o homo omnis qui\niudicas : in quo enim alium iudicas. te ipsum coudemnas;eadem\nenim agis quae iudicas.\nIII. Sed non eadem, inquit aliquis ei diuitibus, non eadem\nnos agimus, quae serui agant: ex seruis enim fures ac fugitiui\nsuat, ex seruis gulae ac uentri iugiter seruientes. uerum est\n\n\n\n\n\n\n\n\nesse haec uitia seruorum: sed plura tamen sunt ac maiora\ndominorum quamuis non omnium. excipiendi enim quidam\nsunt sed paucissimi: quos ideo non nomino, ne non tam eos\nnominando laudare quam alios non nominando uidear publicare.\nac primum serni, si fures sunt, ad furandum forsitan\negestate coguntur: quia, etiamsi stipendia usitata praestentur,\nconsuetudini haec magis quam sufficientiae satisfaciunt et ita\nimplent canonem, quam quam non explent satietatem. ac per hoc\nculpam ipsam inopia minus culpabilem facit, quia excusabilis\nfurti reus est, qui ad furtum cogi uidetur inuitus. nam et\nscriptura ecclesiastica quasi subexcusare quodammodo miserorum\nomnium noxas uidetur dicens: non grandis est cuipae,\ncum quia furatus fuerit; furatur enim, ut\nesurientem impleat animam. furatur, ut expleat animam\nsuam: ac per hoc non satis a nobis accusandi sunt qui diuino\nsermone excusantur.\nquod antem I de furtis sernorum dicimus,\nhoc etiam de fuga: immo hoc rectius de fuga, quia ad fugam\nseruos non miseriae tantum, sed etiam supplicia compellunt.\npauent quippe actores pauent silentiarios pauent procuratores,\nprope ut inter istos omnes nullorum minus serui sint quam\ndominorum suorum: ab omnibus caeduntur ab omnibus conteruntur.\nquid amplius dici potest? multi seruorum ad dominos\nsuos confugiunt, dum conseruos timent. unde illorum fugam\nnon tam ad eos debemus referre qui fugiunt, quam ad eos\nqui fugere compellunt. uim patiuntur infelicissimi: famulari\noptant et fugere coguntur. discedere a seruitio dominorum\nsuorum omnino nolunt et conseruorum suorum crudelitate non\npermittuntur ut seruiant.\nmendaces quoque esse dicuntur. ad\n\n\n\n\n\n\nmendacium nihilominus atrocitate praesentis supplicii coartantur,\nsiquidem, dum tormentis se uolunt eximere, mentiuntur.\nquid autem mirum est; si positus in metu seruus mentiri uult\nquam flagellari P accusantur etiam gulae et uentris auidi. nec\nhoc nouum est: magis desiderat saturitatem qui famem saepe\ntolerarit. sed esto, non perferat famem panis, famem, certe ;\nperfert deliciarum, et ideo ignoscendum est, si auidius expetit\nquod ei iugiter deest.\ntu uero nobilis tu uero diues, qui\nomnibus bonis affiuis, qui hoc ipso deum sanctis operibus\nhonorare plus debes, quod beneficiis illius sine cessatione perfrueris,\nuideamus si actus non dico sanctos sed uel innoxios\nhabes. et quis, ut superius dixi, diuitum praeter paucos non.\ncunctis criminibus infectus est? et quod paucos excipio,\nutinam plures atque omnes excipi liceret: salus erat omnium\ninnocentia plurimorum. neque ego nunc de ullo dico, nisi de\neo tantum, - qui in se id quod dico esse cognoscit. si enim\nextra conscientiam suam sunt quaecumque dico, nequaquam\nad iniuriam eius spectant cuncta quae dico: si autem in se\nesse nouit quae loquor, non a mea sibi hoc lingua dici existimet\nmet sed a conscientia sua.\nac primum, ut de uitiis seruilibus\ndicam: si fugitiuus est seruus, fugitiuus es etiam tu, diues\nac nobilis; omnes enim dominum suum fugiunt, qui legem\n\n\n\n\ndomini derelinquunt. quid ergo, diues, culpas in seruo?hoc\nfacis quod et ille. ille fugitiuus est sui domini et tu tui:\nsed hoc culpabilior tu quam ille, quia ille fugit forsitan malum\ndominum et tu bonum. incontinentiam quoque uentris in seruo\narguis. ia illo rara est per indigentiam in te cotidiana per\ncopiam.\nuides ergo apostolicam sententiam te potissimum\nuerberare, immo te Solum, quia in quo alium iudicas\ntemetipsum condemnas; eadem enim agis quae iudicas;\nimmo non eadem sed maiora multo ac nequiora. in. illo\nquippe etiam infrequentem uentris intemperantiam punis, et tu\nadsidua cruditate distenderis. furtum quoque, ut putas, seruile\nuitium est; et tu furtum,: diues, fecis, quando a deo uetita praesumis.\nomnes siquidem furta faciunt, qui inlicita committunt.\nIIII. Sed quid ego tam minute et quasi allegorice de hoc\nloquor, cum facinoribus apertissimis non furta tantum diuitum\nsed latrocinia comprobentur? quotus quisque enim iuxta diuitem\nnon pauper pauper actu actu statu tutus est ? siquidem peruasionibus\npraepotentum aut sua homines inbecilli aut etiam se\nipsos cum suis pariter amittunt, ut non immerite de utrisque\npersonis sacer sermo testatus est dicens: uenatio leonis is\nonager in heremo: sic pas cua sunt diuitum pauperes.\nquamuis tyrannidem hanc non pauperes tantum sed\npaene uniuersitas patiatur generis humani.\nquid est enim\n\n\n\n\n\n\naliud dignitas sublimium quam proscriptio ciuitatum? aut? quid\naliud quorundam, quos taceo, praefectura quam praeda?\nnulla siquidem maior paupercularum est depopulatio quam\npotestas; ad hoc enim honor a paucis emitur, ut cunetorum\nuastatione soluatur: quo quid esse indignius quid iniquius\npotest? reddunt miseri dignitatum pretia, quas non emunt:\ncommercium nesciunt et solutionem sciunt t ut pauci inlustrentur,\nmundus euertitur: unius honor orbis excidium est.\ndenique sciunt hoc Hispaniae, quibus solum nomen relictum\nest, sciunt Africae, quae fuerunt, sciunt Galliae deuastatae,\nsed non ab omnibus, et ideo in paucissimis adhuc angulis uel\\'\ntenuem spiritum agentes, quia eas interdum paucorum integritas\naluit, quas multorum rapina uacuauit.\nV. Sed euagati longius sumas dolore compulsi. ergo ut\nad superior redeamus: quid est igitur, in quo non seruilibus\nuitiis etiam nobiles polluantur, nisi forte ideo, quia illa, quae J\nin seruis peccata puniunt, ipsi quasi licita committunt ? denique\nad has peruasiones, quas supra dicti nobiles agunt, seruus\nnec adspirare permittitur. quamuis mentiar; quidam enim ex\nseruis nobiles facti ant paria aut maiora fecerunt. sed hoc\ntamen imputari seruis nequaquam potest, quod quibusdam\nseruilis condieio tam feliciter cessit. homicidia.\nquoque ih\nsemis rara sunt terrore ac metu mortis, in diuitibus adsidua\nspe ac fiducia impunitatis. nisi forte iniqui simus hoc quod\ndiuites faciunt ad peccata referendo, quia illi cum occidunt.\n\n\n\n\nseraulos suos, ius putant esse non crimen.\nnec solam hoc,\nsed eodem priuilegio etiam in exercendo impudicitiae caeno\nabutuntur. quotus enim quisque est diuitum conubii sacramenta,\nconseruans, quem non libidinis furor rapiat in praeceps,\ncui non domus ac familia sua scortum sit, et qui non, in\nquamcumque personam cupiditatis improbae calor traxerit,\nmentis sequatur insaniam? secundum illud scilicet, quod de\ntalibus dicit sermo diuinus : equi insanientes in feminas\nfacti sunt. quid enim aliud quam de se dictum hoc probat,\nqui totum peruadere uult concubitu quicquid concupierit\nI\naspectu? nam de concubinis quippiam dici forsitan etiam\niniustum esse uideatur, quia hoc in comparatione supradiotorum\nflagitiorum quasi genus est castitatis, uxoribus paucis esse\ncontentum et intra. certum coniugum numerum frenum libidinum\ncontinere. coniugum dixi, quia ad tantam res impu-\n(\ndentiam , uenit,. ut ancillas suas multi uxores putent. atque\nutinam sicut putantur esse quasi coniuges, ita solae haberentur\nuxores. illud magis taetrum ac detestabile, quod quidam\nmatrimonia honorata sortiti alias sibi rursum seruilis status\nconiuges . sumunt, deformantes sancti conubii honorem per\ndegeneris contubernii uilitatem, non erubescentes maritos se\nfieri ancillarum suarum, praecipitantes fastigia nobilium matrimoniorum\nin cubilia obscena seruarum, digni prorsus etiam\nillarum statu, quarum se putant dignos esse consortio.\nVL Non dubito ex his plurimos, qui aut sunt nobiles aut\nuideri nobiles uolunt, superbe et aspernanter accipere, quod,\ndum consideramus haec talia quae locuti sumus, minus flagitiosos\ndiximus seruos quosdam esse quam dominos. sed cum\nego hoc non de omnibus, sed de his qui tales sunt praedicauerim,\nnullus irasci omnino debet, qui nequaquam se talem\n\n\n\n\n\n\nesse cognoscit, ne hoc ipso, quod irascitur, de coetu ipsorum\nesse uideatur. quin potius quicumque ex nobilibus haec mala\nhorrent irasoi talibus debent, quod facinoribus sordidissimis\nnobilitatis nomen infament: quia licet hi, qui tales sunt,\nomnem grauent -populum Christianum, specialiter tamen illos\nsordibus suis polluunt, quorum pars esse dicuntur.\ndiximas\nitaque nobiles quosdam esse seruis deteriores [diximus utique]\net improbabiliter diximus, nisi quod diximus comprobamus.\necce enim ab hoc scelere uel maximo prope omnis seruorum\nnumerus immunis est. numquid aliquis ex seruis turbas concubinarum\nhabet, numquid multarum uxorum labe polluitur\net canum uel suum more tantas putat coniuges suas esse,\nquantas potuerit libidini subiugare ?\nsed responderi uidelioet\nad haec potest, quod facere semis ista non liceat: nam profecto\nfacerent, si liceret. credo: sed quae fieri non uideo,\nquasi facta habere non -possum. quamlibet enim in eis improbae\nmentes, quamlibet malae cupiditates sint, nullus pro\neo, quod non admittit, scelere punitur. malos esse seruos ac\ndetestabiles satis certum est, sed hoc utique ingenui ac\nnobiles magis execrandi, si in statu honestiore peiores sunt.\nquo fit ut ad illum perueniri exitum rei huius necesse sit,\nnon ut serui sint a reatu nequitiae suae absoluendi, sed ut\nplurimi diuites magis sint seruorum comparatione damnandi.\nnam illud latiocinium ac scelus quis digne eloqui possit, quod,\ncum Romana respublica uel iam mortua uel certe extremum\n\n\n\n\nspiritum agens in ea parte, qua adhuc uiuere uidetur, tributorum\nuinculis quasi praedonum manibus strangulata moriatur,\ninueniuntur tamen plurimi diuitum, quorum tributa pauperes\nferunt, hoc est, inueniuntur plurimi diuitum, quorum tributa\npauperes necant. et quod inueniri dicimus plurimos, timeo\nne uerius diceremus omnes: tam pauci enim mali huius expertes\nsunt, si tamen ulli sunt, ut in ea parte, qua multos\ndiximus, omnes paene diuites reperire possimus.\necce enim\nremedia pridem nonnullis urbibus data quid aliud egerunt,\nquam ut diuites cunctos immunes redderent, miserorum tributa 10\ncumularent; illis ut demerentur uectigalia uetera, istis ut\nadderentur noua; illos ut decessio etiam minimarum functionum\nlocupletaret, istos ut aocessio maximarum adfligeret; illi\nut eorum, quae leuiter ferebant, imminutione ditescerent, isti\nat eorum, quae iam ferre non poterant, multiplicatione more-15\nrentur, ac sic remedium illud alios iniustissime erigeret alios\niniustissime necaret, aliis esset sceleratissimum praemium aliis\nsceleratissimum uenenum ? unde aduertimus, quod nihil esse\net diuitibus sceleratius potest, qui remediis suis pauperes\nperimunt, et nihil pauperibus infelicius, quos etiam illa, quae to\npro remedio cunetis dantur, occidunt.\nVII. Ikm uero illud quale, quam sanctum, quod si qui ex\nnobilibus conuerti ad deum coeperit, statim honorem nobilitatis\namittit? aut quantus in Christiano populo honor Christi\nest, ubi religio ignobilem facit? statim enim, ut quis melior\n\n\n\n\nesse temptauerit, deterioris abiectione ca!catur, ac per hoc\nomnes quodammodo mali esse coguntur, ne uiles habeantur.\net ideo non sine causa apostolus clamat: saeculum totum\nin malo positum est. et uerum est; merito enim totum\nesse in malo diertur, ubi boni locum habere non possunt.\nsiquidem ita totum iniquitatibus plenum est, ut aut mali sint\ni sunt, aut qui boni sunt multorum persecutione crucientur.\nitaque, ut diximus, si honoratior quispiam religioni se adplicuetit,\nHico honoratus esse desistit. ubi enim quis mutauerit\nuestem, mutat protinus dignitatem: si fuit sublimis fit\ndespicabilis, si fuit splendidissimus fit uilissimus, si fait\ntotus honoris fit totus iniuriae. et mirantur mundani quidam\net infideles, si offensam dei ant iracundiam perferunt, ubi\ndeum in sanctis omnibus persequuntur; peruersa enim sunt\net in diuersum cuncta mutata. si bonus est quispiam, quasi\nmalus spernitur, si malus est, quasi bonus honoratur. nihil\nitaque mirum est, Si deteriora cotidie patimur, qui cotidie\ndeteriores sumus. et noua enim cotidie homines mala, faciunt\net uetera non relinquunt: surgunt recentia crimina nec re-\npudiantur antiqua.\nVIII. Quia ergo est cansationi locus? quamlibet aspera\net aduersa patiamur, minora patimur quam meremur. quid\nquerimur, quod dure agat nobiscum deus? multo nos cum\ndeo durius agimus. exacerbamus quippe eum impuritatibus\nnostris et ad puniendos nos trahimus inuitum. cumque eius\nnaturae sit mens dei atque maiestas, ut nulla iracundiae\npassione moueatur, tanta tamen in nobis peccatorum exacerbatio\nest, ut per nos cogatur irasci. uim, ut ita dixerim,\n\n\n\n\n\n\nfacimus pietati suae ac manus quodammodo adferimus misericordiae\nsuae. cumque eius benignitatis sit ut uelit nobis\niugiter parcere, cogitur malis nostris scelera quae admittimus\n(\nuindicare. ac sicut illi solent, qui munitissimas urbes obsident\naut firmissimas arces urbium capere et subruere conantur\n omnibus absque dubio eas et telorum et machinarum\ngeneribus oppugnant  ita nos ad expugnandam misericordiam\ndei omni peccatorum immanium scelere quasi omni telorum\ngenere pugnamus; et iniuriosum nobis deum existimamus,\ncum ipsi iniuriosissimi deo simus. omnis siquidem Christia--\nnorum omnium culpa diuinitatis iniuria est. nam cum illa,\nquae facere a deo uetamur, admittimus, uetantis iussa calcamus,\nac per hoc impie in calamitatibus nostris seueritatem\ndiuinam accusamus: quippe nobis nos accuaandi sumus. nam\ncum ea quibus torqueamur admittimus, ipsi tormentorum\nnostrorum auctores sumus. quid ergo de poenarum acerbitate\nquerimur ? unusquisque nostrum ipse se punit. et ideo illud\npropheticum ad nos dicitur: ecce omnes uos ignem a accenditis\net uires praebuistis flammae: ingredimini\nin lucem ignis uestri et flammae, quam accendistis.\ntotum namque humanum genus hoc ordine in poenam\naeternam ruit, quo scriptura commemorauit. primum enim\nignem accendit, postea uires ignibus praebet, postremum\nflammam ingreditur quam parauit. quando igitur primum sibi\nhomo aeternum accendit ignem? scilicet cum primum peccare\nincipit.\nquando autem uires ignibus praebet? cum utique\n\n\n\n\n\n+\npeccatis peccata cumularit. quando uero ignem aeternum introibit?\nquando inremediabilem iam malorum omnium summam\ncrescentium delictorum nimietate compleuerit, sicut saluator\nnoster ad Iudaeorum principes ait: implete mensuram\npatrum uestrorum, serpentes, progenies uiperarum.\\'\nnon longe a plenitudine peccatorum erant quibus ipse dicebat\ndominus, ut peccata complerent, ideo absque dubio, ut, quia\ndigni iam salute non essent, implerent iniquitatum numerum,\nquo perirent.\nunde etiam cum lex netus peccata Amorreorum\ncompleta esse memorasset, sic locutos esse ad sanctum Loth\nangelos refert: omnes qui tui sunt educ de urbe hac;\ndelebimus -enim locum istum, eo quod increuerit\nclamor eorum coram domino, qui misitnos, ut perdamus\nillos. diu profecto flagitiosissimus ille populus ignem\nilium accenderat, quo peribat, et ideo completis iniquitatibus\nsuis arsit flammis criminum suorum. tam male enim de deo\nmeruit, ut gehennam, quae in futuro iudicio erit, iam in hoc\\'\nsaeculo sustineret..\nIX. Sed nulli sunt, inquit aliquis, illorum exitu digni, . quia\nnulli illorum impuritatibus comparandi. uerum fortasse istud\nsit: attamen quid facimus, quod saluator ipse omnes, qui\neuangelium suum spreuerint, peiores esse memorauit? denique\nad Capharnaum sic ait: si in Sodomis factae fuissent\nuirtutes, quae factae sunt in te, forsitan mansissent\nusque in hunc diem. uerumtamen dico\nnobis quia terrae Sodomorum remissius erit in die\n\n\n\n\n\n\niudicii quam tibi. si Sodomitas minus damnabiles esse:\ndicit quam cunctos euangelia neglegentes, certissima ergo\nratio est, qua et nos, qui in plurimis euangelia neglegimus,\npeius timere aliquid debeamus, praesertim cum usitatis iam\net, quasi familiaribus malis coutenti esse uolimus, non sufficiunt\nenim multis consuetudinarii reatus, non sufficiunt lites,\nnon calumniae non rapiuae, non sufficiunt uinolentiae non\nsufficiunt comessationes, non sufficiunt falsitates non sufficiunt\nperiuria, non sufficiunt adulteria non sufficiunt homicidia, non\nsufficiunt denique cuncta ista, etsi atrocitate inhumanissima,\nre tamen ipsa ad humanas iniurias pertinentia, nisi blasphemas\nfuriosarum mentium manus iniciant etiam in deum. posuerunt\nenim, sicut de impiis scriptum est, posuerunt in caelo os\nsuum, et lingua eorum transiit super terram, et\ndixerunt: quomodo scibit deus, etsi est scientia in\nexcelso? et illud: non uidebit nec intelleget deus\nIaoob.\nad quos utique tales rectissime propheticum illud\nreferri potest: dixit insipiens in corde suo: non est\ndeus. nam qui nihil a deo aspici adfirmant prope est ut\ncui aspectum adimunt etiam substantiam tollant, et quem\ndicunt omnino nil cernere dicant etiam omnino non esse. et\nquidem licet nullum admodum malum facinus ratione subsistat,\nquia rationi non possunt scelera coniungi, nullum tamen,\nest, ut puto, uel inrationabilius uel insanius. quid enim tam\nfuriosum est quam ut aliquis,, cum deum creatorem rerum\nomnium non neget, gubernatorem neget, et cum factorem esse\n\n\n\n\n\n\nfateatur, dicat neglegere quae fecit? quasi uero haec ei faciendorum\nomnium cura fuerit, ut neglegeret quae fecisset.\nego\nautem in tantum eum curam creaturarum suarum. habere dico,\nut probem, etiam priusquam crearet habuisse : res quippe ipsa\nhoc euideuter ostendit. nihil enim feoerat, nisi curam faciendi\nhabuisset antequam faceret, praesertim cum etiam in ipsa\nhumano genere nullus sit ferme hominum tam hebes, qui ad\nhoc aliquid agat atque perficiat, ut perfecta non curet. nam\net qui agrum excolit ad hoc colit, ut culta conseruet. et qui\nuineam. plantat ad hoc plantat, ut plantata custodiat. et qui\ninitia gregum praeparat ad hoc parat, ut curam multiplicandis\ngregibus impendat. et qui domum aedificat uel fundamentum\nlocat, etsi necdum habitationem paratam habet, iam tamen\nipsa, quae adhuc facere molitur, spe futurae habitationis amplectitur.\net quid de bomine hoc loquar, cum etiam minima\nanimalium genera futurarum rerum affectu omnia agant?\nformicae in subterraneis latibulis ex * uaria frugum genera\ncondentes ad hoc cuncta contrahunt ac reponunt, quia affectu\nuitae suae diligunt quae recondunt. apes, cum fundamenta\nfauis ponunt uel cum e floribus natos legunt, qua causa uel\n\n\n\n\nthymum iam nisi studio. et cupiditate mellis uel flosculos\nquosdam nisi futurae sobolis caritate sectantur?\ndeus ergo,\nqui etiam minimis animantibus hunc affectum proprii operis\ninseruit, se tantummodo solum creaturarum suarum amore\npriuauit, praesertim cum omnis in nos rerum bonarum amor\nex illius bono amore descenderit. ipse est enim fons et origo\ncunctorum, et quia in ipso, ut scriptum est, et uiuimus\net mouemur et sumus, ab ipso utique affectum omnem,\nquo pignora nostra amamus, accepimus; totus namque mundus\net totum humanum genus pignus est creatoris sui. et\nideo ex hoc ipso affectu, quo amare nos fecit pignora nostra,\nintellegere nos uoluit, quantum ipse amaret pignora sua.\nsicut\nenim, ut legimus, inuisibilia eius per ea quae facta\nsunt intellecta conspiciuntur, ita amorem erga nos\nsuum per eum, quem nobis erga nostros dedit amorem, uoluit\nintellegi. et sicut omnem, ut scriptum est, paternitatem in\ncaelo et in terra a se ipso uoluit nominari, sic a nobis patris\nin se affectum uoluit agnosci. et quid dicam patris? immo\npotius plus quam patris. probat quippe hoc uox saluatoris in\neuangelio dicentis: sic enim dilexit deus hunc mundum,.\nut filium suum unicum daret pro mundi uita. sed\net apostolus dicit: deus, inquit, filio suo non pepercit,\nsed pro nobis omnibus tradidit illum. quomodo\nnon etiam cum illo omnia nobis donauit?\\'\nX. Hoc est ergo illud, quod supra dixi, quia plus nos amat\ndeus quam pater filium. euidens quippe res est, quod super\naffectum filiorum nos deus diligit, qui propter nos filio suo\nnon pepercit. et quid? plus addo, et hoc filio iusto et hoc\n\n\n\n\n\n\nfilio unigenito et hoc filio deo: quid dici amplius potest? et\nhoc pro nobis, id est pro malis pro iniquis pro impiissimis.\nquis aestimare hunc erga nos dei amorem queat, nisi quod\niustitia dei tanta est, ut in eum aliquid iniustum cadere non\npossit? nam quantum ad rationem humanam pertinet, iniustam\nrem homo quilibet fecerat, si pro pessimis seruis filium bonum\nfecisset occidi. sed utique hoc magis inaestimabilis pietas et\nhoc magis mirabilis dei uirtus est, quod ita intellegi ab homine\nmagnitudo iustitiae suae non potest, ut, quantum ad\ninbecillitatem humanam pertinet, paene iniustitiae speciem\nmagnitudo iustitiae habere uideatur. et ideo apostolus ad\nindicandam nobis aliquatenus diuinae misericordiae immensitatem\nsic ait: ut quid enim Christus, cum adhuc\nimpii essemus, secundum tempus pro impiis mortuus\nest? uix enim pro iusto quis moritur.\nostendit\nprofecto nobis una hac sententia pietatem dei. nam si uix\nullus pro summa iustitia mortem suscipit, probauit Christus\nquantum praestiterit pro nostra iniquitate moriendo. sed cur\nhoc fecerit dominus, statim in subditis docet dicens: commendat\nautem suam caritatem deus in nobis: nam\nsi, cum adhuc peccatores essemus, Christus pro\nnobis mortuus est, multo magis igitur iustificati\nnunc in sanguine ipsius salui erimus ab ira per\nipsum. hoc ipso ergo commendat, quia pro impiis mortuus\nest; maioris enim pretii est beneficium, quod praestatur indignis.\nidcirco itaque ait: commendat suam caritatem\ndeus in nobis. quomodo commendat ?\nscilicet quia non\n\n\n\n\n\n\n\n\n\n\nmerentibus praestat. si enim sanctis et bene meritis praestitisset,\nnon uidebatur quae non debuerat praestitisse sed quae\ndebuerat reddidisse. quid ergo nos pro his omnibus retribuimus\nuel potius quid retribuere debemus? primum scilicet illud,\nquod beatissimus propheta et debere se et redditurum esse\ntestatur dicens: quid retribuam domino pro omnibus\nquae retribuit mihi? calicem salutaris accipiam et\nnomen domini inuocabo.\nprima ergo haec retributio est,\nut mortem morte reddamus ac pro eo, qui mortuus est pro\nnobis, nos moriamur omnes, tametsi minoris multo pretii mors\nnostra est quam sua. quo fit ut, etiamsi mortem suscipiamus,\ndebitum tamen non exsoluamus. sed tamen quia maius referre\nnon possumus, totum reddere uidemur, si totum quod possumus\nreddere reddamus.\nitaque prima, ut dixi, haec redhibitio est.\nsecunda autem ut, si debitum morte non soluimus, uel amore\nsoluamus. nam ipse saluator ideo, ut ait apostolus, moriendo\npro nobis commendare omnibus uoluit caritatem suam, ut nos\nad reddendam pietati tantae uicissitudinem pietatis suae traheret\nexemplo. et sicut illas naturae admirabiles gemmas\nferunt, quae ferro propius admotae durissimum licet chalibem\naffectu quasi spirante suspendunt, ita etiam ille, id est summa\net clarissima regnorum caelestium gemma, hoc scilicet uoluit\nut, dum se licet durissimis nobis descendens de caelo propius\nadiungeret, affectui suo nos quasi amoris sui manibus admoueret,\nut agnoscentes utique dona sua ac beneficia in-as\n\n\n\n\n\n\ntellegeremus, quid nos pro domino tam bono facere conueniret,\ncum ille pro malis seruis tanta fecisset, et compleretur hoc,\nquod apostolus dicit, ut mortificaremur caritate illius tota die,\net neque tribulatio neque angustia neque persecutio neque\nfames neque nuditas neque gladius posset nos separare a\ncaritate dei, quae est in Christo leau domino nostro.\nXI. Cum ergo haec a nobis deberi domino satis certum\nsit, uideamus quid pro his cunctis reddimus, quae debemus.\nquid scilicet nisi totum illud, quod supra diximus, quicquid\nindecens quicquid indignum quicquid ad iniuriam dei pertinens,\nactus improbos mores flagitiosos ebrias comessationes,\ncruentas manus faetidas libidines rabidas cupiditates,\net quicquid illud plus potest conscientia habere\nquam sermo? quae enim, inquit apostolus, in occulto\nfiunt ab eis, turpe est etiam dicere. nec solum hoc;\nnam hoc uetus est et tam praesentium temporum quam praeteritorum.\nillud grauius et lugubrius, quod peccatis ueteribus\nnoua addimus, nec solum noua sed quaedam paganica ac prodigiosa\net in ecclesiis dei ante non uisa, iactantes scilicet\nprofanas in deum uoces et contumelias blasphemantes, dicentes\ndeum incuriosum deum non intendentem deum neglegentem,\n\n\n\n\n\n\n\n\ndeum non gubernantem ac per hoc et inmisericordem et ia*\npraestabilem, inhumanum asperum durum, nam. qui non\nrespiciens et incuriosus et neglegens esse dicitur quid superest\nnisi ut asper et durus et inhumanus esse dicatur ? o caecam\nimpudentiam! o sacrilegam temeritatem! non sufficit enim\nnobis quod peccatis innumerabilibus inuoluti rei in omnibus\ndeo sumus, nisi etiam accusatores dei simus. et quae, rogo,\nhomini spes erit, qui ipsum accusat iudicem iudicandus?\nXII. Si ergo, inquiunt, respicit res humanas deus, si curat\nsi diligit si gubernat, cur nos infirmiores omnibus gentibus\net miseriores esse permittit? cur uinci a barbaris patitur ?\ncur iuri hostium subiugari ? breuissime, ut iam ante dixi, ideo\nnos perferre haec mala patitur, quia meremur ut ista patiamur.\nrespiciamus enim ad turpitudines ad flagitia ad scelera illa\nRomanae plebis, quae supra diximus, et intellegemus; si protectionem\nmereri possumus, cum in tanta impuritate uiuamus;\nitaque quia hoc argumento plurimi non respici res humanas\na deo dicunt, quod miseri quod inbecilles simus, quid meremur?\nsi enim in tantis uitiis in tanta improbitate uiuentes\nfortissimos, florentissimos beatissimosque esse pateretur, suspicio\nfortasse aliqua esse poterat, quod\\' non respiceret scelera\n\n\n\n\nRomanorum deus, qui tam nudos tam perditos beatos esse\npateretur. cum uero tam uitiosos tam improbos infimos et\nmiserrimos esse iubeat, euidentissime patet et aspici nos a\ndeo et iudicari, quia hoc patimur, quod meremur.\nsed mereri\nnos absque dubio non putamus, et hinc est, quod magis rei\net criminosi sumus, quia non agnoscimus quod meremur.\nmaxima quippe accusatrix hominum noxiorum est usurpatrix\ninnocentiae adrogantia. inter multos siquidem eorundem criminum\nreos nullus est criminosior, quam qui se non putat\ncriminosum. itaque et nos hoc solum malis nostris addere\npossumus, ut nos innoxios iudicemus.\nsed esto, inquit aliquis,\npeccatores et mali simus, certe, quod negari non potest,\nmeliores barbaris sumus, et hoc ipso utique manifestum est,\nquod non respicit res humanas deus, quia, cum meliores simus,\ndeterioribus subiugamur. an meliores simus barbaris iam\nuidebimus: certe, quod non dubium est, meliores esse debemus.\net hoc ipso utique deteriores sumus, si meliores non\nsumus, qui meliores esse debemus; criminosior enim culpa\nest, ubi honestior status. ei honoratior est persona peccantis,\npeccati quoque maior inuidia.\nfurtum in omni quidem est\nhomine malum facinus, sed damnabilius absque dubio senator\nfuratur aliqua quam infima persona. cunctis fornicatio interdicitur,\nsed grauius multo est, si de clero aliquis quam si de\npopulo fornicetur. ita et nos, qui Christiani et catholici esse\n\n\n\n\ndicimur, si simile aliquid barbarorum impuritatibus facimus,\ngrauius erramus; atrocius enim sub sancti nominis professione\npeccamus. ubi sublimior est praerogatiua, maior est culpa;\nipsa enim errores nostros religio, quam profitemur, accusat.\ncriminosior est eius impudicitia, qui promiserit castitatem,\nfoedius inebriatur sobrietatem fronte praetendens.\nnihil est\nphilosopho turpius uitia obscena sectanti, quia praeter eam\ndeformitatem, quam uitia in se habent, sapientiae nomine\nplus notatur. et nos igitur in omni humano genere philosophiam\nChristianam professi sumus, ac per hoc deteriores nos\ncunctis gentibus credi atque haberi necesse est, quia sub tam\\'\nmagnae professionis nomine uiuimus et positi in religione\npeccamus.\nXIII. Sed soio plurimis intolerabile uideri, si barbaris\ndeteriores esse dicamur. et quid facimus, quod causae nostrae\nhoc nihil proficit, si intolerabile id nobis esse uideatur? immo\ncausam nostram hoc magis adgrauat, si deteriores sumus et\nmeliores nos esse credamus. qui enim, inquit apostolus, existimat\nse aliquid esse, cum nihil, sit se ipsum\nseducit; opus autem suum probet homo. operi ergo\nnostro debemus credere non opinioni rationi non libidini\nueritati non uoluntati.\nigitur quia non ferendum quidam\nexistimant, ut deteriores aut non multo etiam meliores barbaris\niudicemur, uideamus aut quomodo meliores simus aut\nquibus barbaris. duo enim genera in omni gente omnium\nbarbarorum sunt, id est aut haereticorum aut paganorum.\nhis ergo omnibus, quantum ad legem diuinam pertinet, dico\n\n\n\n\n\n\nnos sine comparatione meliores: quantum ad uitam ac uitae\nactus, doleo ac plango esse peiores. quamuis id ipsum tamen,\nut ante iam diximus, non de omni penitus Romani populi\nuniuersitate dicamus \nexcipio enim primum omnes religiosos,\ndeinde nonnullos etiam saeculares religiosis pares aut, si id ;\nnimis grande est, aliqua tamen religiosis honestorum actuum\nprobitate consimiles a ceteros uero a.ut omnes aut paene omnes\nmagis reos esse quam barbaros. hoc est autem deteriorem\nesse magis reum esse. itaque quia nonnulli inrationabile atque\nabsurdum arbitrantur ut aut deteriores aut non multum etiam\nmeliores barbaris iudicemur, uideamus, ut dixi, aut quo modo\naut quibus barbaris.\nego enim praeter eos tantummodo Romanorum,\nquos paulo antea nominaui, ceteros aut omnes aut\npaene omnes maioris reatus dico et criminosioris uitae esse\nquam barbaros. irasceris forsitan qui haec legis et condemnas\ninsuper quae legis. non refugio censuram tuam. condemna,\nsi mentior, condemna, si non probauero, condemna, si id quod\nadsero non etiam scripturas sacras dixisse monstrauero.\nigitur\nqui meliores nos multo cunctis quae sunt in mundo gentibus\niudicamus nec ipse, qui Romanos dico in plurimis deteriores,\nabnego in quibusdam esse meliores. uita enim, ut dixi, et\npeccatis sumus deteriores, lege autem catholica sine comparatione\nmeliores. sed illud considerandum est, quia, quod lex\nbona est, nostrum non est, quod autem male uiuimus, nostrum\nest. et nihil utique nobis prodest quod lex est bona, si uita\nnostra et conuersatio non est bona; lex enim bona munus est\nChristi, uita autem non bona criminis nostri. immo hoc magis\nculpabiles sumus, si legem bonam colimus et mali cultores\n\n\n\n\nsumus. quin potius nec cultores, si mali, quia cultor dici\nnon potest malus cultor. neque enim colit qui rem sanctam\nnon sancte colit, ac per hoc accusatrix nostri est lex ipsa\nquam colimus.\nXIV. Remota ergo legis praerogatiua, quae nos aut nihil\nomnino adiuuat aut etiam iusta animaduersione condemnat,\nuitam barbarorum atque nostrorum studia mores uitia comparemus.\niniusti sunt barbari et nos hoc sumus, auari sunt\nbarbari et nos hoc sumus, infideles sunt barbari et nos hoc\nsumus, cupidi sunt barbari et nos hoc sumus, impudici sunt\nbarbari et nos hoc sumus, omnium denique improbitatum\natque impuritatum sunt barbari et nos hoc sumus.\nsed responderi\nfortasse possit: ergo si pares uitiositate -barbaris\nsumus, cur non sumus etiam uiribus pares ? cum enim similis\nsit improbitas atque idem reatus, aut tam fortes deberemus\nesse nos quam sunt illi, aut certe tam inualidi quam nos\nsumus illi esse deberent. uerum est, ac per hoc superest, ut\nilli nocentiores sint qui infirmiores. quomodo hoc probamus ?\nscilicet quia, ut superius locuti sumus, omnia ex iudicio deum\nfacere monstrauimus. si enim, ut scriptum est, in omni\nloco oculi domini speculantur bonos et malos, et\niuxta apostolum iudicium dei est secundum ueritatem\nin omnes malos, uidemus nos, qui non desinimus mala\n\n\n\n\n\n\nagere, ex iudicio iusti dei poenas malitiae sustinere.\nsed\neadem, inquis, mala etiam barbari agant et non sunt tamen\ntam miseri quam nos sumus. hoc ergo interest quod, si\neadem agant barbari quae nos agimus, nos tamen maiore\noffensione peccamus. possunt enim nostra et barbarorum uitia\nesse paria, sed in his tamen uitiis necesse est peccata nostra\nesse grauiora. nam cum omnes, ut iam ante diximus, barbari\naut pagani sint aut haeretici, ut de paganis, quia prior illorum\nerror est, prius dicam, gens Saxonum fera est Francorum\ninfidelis, Gipidarum inhumana Chunorum impudica,\nomnium denique gentium barbarorum uita uitiositas.\nsed\nnumquid eundem reatum habent illorum uitia quem nostra,\nnumquid tam criminosa est Chunorum impudicitia quam nostra,\nnumquid tam accusabilis Francorum perfidia quam nostra,\naut tam reprehensibilis ebrietas Alamanni quam ebrietas\nChristiani, aut tam damnabilis rapacitas Alani quam rapacitas\nChristiani? si fallat Chunus uel Gipida, quid mirum est, qui\nculpam penitus falsitatis ignorat? si perieret Francus, quid\nnoui faciet, qui periurium ipsum sermonis genus putat esse\nnon criminis?\net quid mirum, si hoc barbari ita credunt, qui\nlegem et deum nesciunt, cum maior ferme Romani nominis\n\n\n\n\nportio ita existimet, quae peccare se nouit? nam ut de alio\nhominum genere non dicam, consideremus solas negotiatorum\net Syrorum omnium turbas, quae maiorem ferme ciuitatum\nuniuersarum partem occupauerunt, si aliud est uita istorum\nomnium quam meditatio doli et tritura mendacii, aut si non\nperire admodum uerba aestimant, quae nil loquentibus prosunt.\ntantus apud hos dei honor est prohibentis iusiurandum, ut\nsingularem aestiment fructum omne periurium.\nquid ergo\nmirum barbaros fallere, qui falsitatis crimen ignorant? nihil\nenim contemptu agunt caelestium praeceptorum, praeceptum\ndomini nescientes, quia non facit aliquid contra legem legis\nignarus. noster ergo hic peculiariter reatus est, qui legem\ndiuinam legimus et legalia semper scripta uiolamus, qui deum\nnosse nos dicimus et iussa illius ac praecepta calcamus; ac\nper hoc cum eum spernamus, quem coli a nobis credimus\natque iactamus, id ipsum, quod cultus dei uidetur, iniuria est.\nXY. Denique, ut de peccatis aliis nihil dicam, quis est\nomnino hominum saecularium praeter paucos, qui non ad hoc\nsemper Christi nomen in ore habeat ut perieret? unde etiam\nperuulgatum hoc fere et apud nobiles et apud ignobiles\nsacramentum est: <per Christum quia hoc facio\\', \\'per Christum\nquia hoc ago\\', \\'per Christum quia nihil aliud dicturus sum\\',\n\\'per Christum quia nihil aliud acturus sum\\'. et quid plura?\nin id penitus deducta res est, ut, sicut de paganis barbaris\nprius diximus, Christi nomen non uideatur iam sacramentum\n\n\n\n\nesse sed sermo.\nnam in tantum apud plurimos nomen hoe\nparui penditur, ut numquam minus cogitent quippiam facere\nquam cum se iurant per Christum esse facturos. et cum\nscriptum sit: non nominabis nomen domini dei tui in\nuanum, in id reuerentia Christi decidit, ut inter ceteras\nsaeculi uanitates nihil ia.m paene uanius quam Christi nomen\nesse uideatur.\ndenique multi non otiosas tantummodo res et\naniles sed etiam scelera quaedam se iurant per Christi nomen\nesse facturos. hic enim loquendi usus est talibus: *per Christum\nquia tollo illud\\', \\'per Christum quia caedo illum), *per Christum\nquia occido illum\\'. ad hoc res recidit, ut, cum per Christi\nnomen iurauerint, putent se scelera etiam religiose facturos.\ndenique quid mihi ipsi euenerit dicam.\ncum ante aliquantulum\ntempus, uictus cuiusdam pauperis prece, praepotentiori cuidam\nsupplicarem, obsecrans ne homini misero et egestuoso rem ac\nsubstantiam suam tolleret, ne subsidium et stipem, quo paupertas\nillius nitebatur, auferret, tum ille, qui rebus eius siti.\nrabida inhiauerat ac praedam iam spe et cupiditate ardentissima.\ndeuorarat, respiciens ac uibrans in os meum truces\noculos, utpote qui tolli sibi a me putaret quicquid ipse alteri\nnon tulisset, nequaquam hoc, quod peterem, fieri a se posse\nrespondit, quasi uero iussu aut scripto id sacro faceret, quod\npenitus praeterire non posset.\ncumque ego causam, qua hoc\nfieri non ualeret, inquirerem, dixit rem uiolentissimam et cui ;\ncontradici . penitus non deberet: \\'iuraui', inquit, cres illius a\n\n\n\n\n\n\n\\' me esse tollendas. uide ergo an possim uel debeam. non\nefficere quod etiam interposito Christi nomine me dixi esse\nfacturum\\'. tum ego (quid amplius enim facerem, cui res tam\niusta ostendebatur et sancta?) audita religiosissimi soeleris\nratione discessi .\nXVI. Hic nunc interrogo omnes qui sanae mentis sunt:\nquis umquam crederet usque in hanc contumeliam dei progressuram\nesse humanae cupiditatis audaciam, ut id ipsum,\nin quo Christo iniuriam faciunt, dieant se ob Christi nomen\nesse facturos?s o inaestimabile facinus et prodigiosum! quid\nnon ansae sint improbae mentes ? armant se ad latrocinandum\nper dei nomen, auctorem quodammodo sui sceleris deum\nfaciunt, et cum interdictor ac uindex malorum omnium\nChristus sit, dicunt se scelus quod agunt agere pro Christo.\net de hostili iniquitate conquerimur et paganicam barbariem\nperierare causamur.\nquanto minore peccato illi per daemonia\nperierant quam nos per deum! quanto minoris criminis res\nest Iouis nomen ludificare quam Christi! ibi homo est mortuus,\nper quem iuratur : hic deus uiuus, qui perieratur: ibi nec\nhomo ullus, hic deus summus: hic cum maximi sacramenti\nsit deieratio, necesse est maximi sit reatus et perieratio: ibi\ncum prope nullum sit iuramentum, nullum constat esse per*\niurium; nam cum deus non sit, per quem iuratur, non est\nperiurium, cum perieratur.\ndenique qui uult scire quam uerum\nsit, audiat beatum apostolum Paulum ipsa haec, quae nos\ndicimus, praedicantem. sic quippe ait: scimus autem\n\n\n\n\n\n\nquopiam quaecumque lex loquitur, his qui in lege\nsunt loquitur. et iterum: ubi, inquit, non est lex, nec\npraeuaricatio. duabus his sententiis duas euidenter exposuit\npartes generis humani, extra legem positos et in lege\nuiuentes. qui sunt igitur nunc in lege positi? qui scilicet nisi\nChristiani? sicut ipse apostolus fuit, qui de se ait: sine lege.\ndei non sum, sed in lege sum Christi.\nqui igitur sine\nlege Christi ? qui nisi pagani homines, legem dominicam\nnescientes ? et ideo de his dicit: ubi non est lex, nec\npraeuaricatio. quo uno utique ostendit Christianos tantum,\ncum peccauerint, legis praeuaricatores esse, paganos autem,\nqui legem nesciant, sine praeuaricatione peccare, quia nullus\npotest eius rei praeuaricator esse, quam nescit. nos ergo tantum\npraeuaricatores diuinae legis, qui, ut scriptum est, legem\nlegimus et non facimus eam, ac per hoc nihil aliud scientia\nnostra quam culpa, qui ad hoc tantummodo legem nouimus,\nut maiore offensione peccemus, quia quod lectione et corde\nnouimus, libidine ac despectione calcamus.\net ideo rectissime\napostolicum illud ad omnem dicitur Christianum: qui in\nlege gloriaris, per praeuaricationem legis deum\ninhonoras; nomen enim per uos blasphematur inter\ngentes. cuius ergo criminis rei sint Christiani ex hoc\nuno intellegi potest, quia dei nomen infamant. et cum scriptum\nsit nobis, ut omnia faciamus in gloriam dei, nos e\ndiuerso cuncta in dei facimus iniuriam. cumque ipse saluator\nnoster ad nos cotidie clamet: sic luceat lux uestra\n\n\n\n\n\n\ncoram hominibus, ut uideant filii hominum opera\nuestra bona, et magnificent patrem uestrum, qui\nest in caelis, nos ita uiuimus e contrario, ut uideant filii\nhominum opera nostra mala et blasphement patrem nostrum,\nqui est in caelis.\nXVII. Quae cum ita sint, magna uidelicet nobis praerogatiua\nde nomine Christianitatis blandiri possumus, qui ita\nagimus ac uiuimus, ut hoc ipso quod Christianus populus esse\ndicimur obprobrium Christi esse uideamur. at e diuerso in\npaganis quid horum simile quae dicimus ? numquid dici de\nChunis potest: ecce quales sunt, qui Christiani esse dicuntur?\nnumquid de Saxonibus aut Francis: ecce quae faciunt, qui\nse adserunt Christi esse cultores?\nnumquid propter Maurorum\nefferos mores lex sacrosancta culpatur? numquid Scytharum\naut Gipidarum inhumanissimi ritus in maledictum atque\nblasphemiam nomen domini saluatoris inducunt? numquid\ndici de ullis istorum potest: ubi est lex catholica, quam credunt?\nubi sunt pietatis et castitatis praecepta, quae discunt?\neuangelia legunt et impudici sunt, apostolos audiunt et inebriantur,\nChristum sequuntur et rapiunt, uitam improbam\nagunt et probam legem habere se dicunt. numquid haec de\nulla istarum gentium dici queunt? non utique: de nobis\nquippe omnia ista dicuntur, in nobis Christus patitur obprobrium,\nin nobis patitur lex Christiana maledictum. de\nnobis enim dicitur illud, quod supra diximus: ecce quales\nsunt qui Christum colunt.\nfalsum plane illud est, quod aiunt\n\n\n\n\nse bona discere, quod iactant se sanctae legis praecepta retinere.\nsi enim bona discerent, boni essent. talis profecto secta\nest quales et sectatores: hoc sunt absque dubio, quod docentur.\napparet itaque et prophetas, quos habent, impuritatem docere,\net apostolos, quos legunt, nefaria sanxisse, et euangelia, quibus\nimbuuntur, haec quae ipsi faciunt praedicare.\npostremo sancta\na Christianis fierent, si Christus sancta docuisset. aestimari\nitaque de cultoribus suis potest ille qui colitur. quomodo\nenim bonus magister est, cuius tam malos uidemus esse discipulos\n? ex ipso enim Christiani sunt, ipsum audiunt, ipsum\nlegunt. promptum est omnibus Christi intellegere doctrinam.\nuide Christiani quid agant, et euidenter potes de Christo scire\nquid doceat.\ndenique quam praue ac nefarie pagani semper\nde sacris dominicis opinati sint, docent persecutorum immanium\ncruentissimae quaestiones, qui in sacrificiis christianis\nnihil aliud quam impura quaedam fieri atque abominanda\ncredebant. siquidem etiam initia ipsa nostrae religionis nonnisi\na duobus maximis facinoribus oriri arbitrabantur, primum\nscilicet homicidio, deinde, quod homicidio est grauius, incestu,\nnec homicidio solum et incestu, sed quod sceleratius quiddam\nest incestu ipso et homicidio, incestu matrum sacrosanctarum\net homicidio innocentium paruulorum, quos non occidi tantum\na Christianis, sed, quod magis abominandum est, etiam uorari\nexistimabant: et haec omnia ad placandum deum, quasi ullo\nfacinore magis posset offendi, ad purgandum piaculum, quasi\nullum aliud maius esset, ad commendandum sacrificium, quasi\n\n\n\n\nullam rem dominus magis posset horrere, ad promerendam\nuitam aeternam, quasi uero, etiamsi possit his rebus accipi,\ntanti esset ad eam per scelera tam immania peruenire.\nXVIII. Intellegere ergo possumus, aut quales esse pagani\ncrediderint Christianos, qui talibus sacrificiis deum colerent,\naut qualem sollicitent deum ipsum, qui haec sacra docuisset.\net hoc cur ita? cur utique nisi ob eos, qui Christiani esse\ndicuntur et non sunt, qui per flagitia ac turpitudines suas\nnomen religionis infamant, qui, ut scriptum est, fatentur se\nnosse deum, factis autem negant, cum sint abominabiles et\nincreduli, ad omne autem opus bonum reprobi; per quos, ut\nlegimus, uia ueritatis blasphematur et sacrosanctum domini\ndei nomen sacrilegorum hominum maledictione uiolatur ?\nquam\ngrauis autem ac singularis piaculi malum sit nomen diuinitatis\nin blasphemiam gentium dare, etiam Dauid beatissimi\nedocemur exemplo: qui cum suffragio iustitiarum suarum\naeternam pro offensionibus suis poenam per unam tantum\nconfessionem meruerit euadere, huius tamen criminis ueniam\nnec per paenitentiam patrocinantem potuit impetrare. nam\ncum ei errores proprios confitenti Natham propheta dixisset:\ntranstulit deus peccatum tuum, non morieris, subdidit\nstatim: uerumtamen quia blasphemare fecisti\ninimicos domini propter uerbum hoc, filius, qui\nex te natus est, morietur.\net quid post haec? deposito\nscilicet diademate proiectis gemmis, exutus purpuris remoto\nomni splendore regiae dignitatis, cum pro his omnibus solitarius\ngemens clusus, sacco squalidus fletu madidus cinere\nsordidatus, uitam paruuli sui tot lamentationum suffragiis\n\n\n\n\n\n\npeteret et piissimum deum tanta precum ambitione pulsaret,\nsic rogans et obsecrans obtinere non potuit,. cum tamen, quod\nfortissimum petentibus adiumentum est, impetraturum se quod-sic\na deo peteret credidisset.\nex qua intellegi poteat, quod\nnullum penitus maioris piaculi crimen est,. quam blasphemandi\ncausam gentibus dare. quicumque enim. sine blasphemia aliorum\ngrauiter errauerit. sibi tantum . adfert damnationem:\nqui autem blasphemare alios fecerit multos secum praecipitat..\nin mortem, et necesse erit ut. sit pro tantis reus, quantos\nsecum traxerit in reatum, nec solum hoc, sed quioumque,\npeccator ita peccat, ut alios tamen peccato suo blasphemare\nnon faciat, peccatum suum ipsi obest tantummodo, qui peccauerit,\nsacrosanctum autem dei nomen sacrilega blasphemantium\nmaledictione non laedit. qui uero blasphemare alios\npeccans fecerit, necesse est peccatum huius supra criminis\nhumani esse mensuram, quia per conuicia plurimorum inaestimabilem\ndeo fecit iniuriam.\nXVIIII. Hoc autem, ut dixi, malum peculiariter tantum\nChristianorum est, quia per eos tantummodo blasphematur\ndeus, qui bona discunt et mala faciunt, qui, ut scriptum est,\ndeum uerbis confitentur et factis negant, qui, ut idem apostolus\nait, adquiescunt legi et sciunt uoluntatem eius et probant,\nquae potiora sunt, qui habent formam scientiae et\nueritatis in lege, qui praedicant non furandum et furantur,\nqui legunt non moechandum et moechantur, qui in lege gloriantur\net per praeuaricationem legis deum inhonorant.\net ideo\nhoc ipso Christiani deteriores sunt, quia meliores esse deberent;\nnon enim probant quod profitentur, et impugnant professionem\n\n\n\n\n\n\n\n\n\n\nsuam moribus suis. magis enim damnabilis est malitia, quam\ntitulus bonitatis accusat, et reatus impii est pium nomen.\nunde etiam saluator in Apocalypsi ad tepidum Christianum\nait: utinam aut calidus esses aut frigidus: nunc\nautem, quia tepidus es, incipiam te euomere ex ore\nmeo. omnem Christianum dominus fide ac spiritu iubet esse\nferuentem. sic enim scriptum est: ut simus spiritu feruentes,\ndomino seruientes.\nin hoc ergo feruore spiritus\nfidei religiosae ardor ostenditur: de quo ardore qui plurimum\nhabet feruens esse agnoscitur et fidelis: qui nihil omnino\nhabet frigidus esse intellegitur ac paganus; qui uero inter\nutrumque uel neutrum est, tepidus atque exosus est domino\nChristianus, et ideo ad eum dicitur: utinam aut calidus\nesses aut frigidus: nunc autem, quia tepidus es,\nincipiam te euomere ex oremeo. hoc est dicere: utinamis\naut calorem et fidem haberes bonorum Christianorum aut\ncerte frigus et ignorantiam paganorum. aut enim fides te\ncalida deo insinuaret aut certe ad praesens adhuc legis ignorantia\naliquatenus excusaret. nunc autem quia Christum iam\nagnouisti et neglegis quem agnouisti, qui susceptus es quasi\nintra os dei per fidei agnitionem proiceris per teporem.\nquod\nquidem etiam beatus apostolus Petrus euidenter exposuit dicens\nde uitiosis ac tepidis, id est male uiuentibus Christianis:\nmelius erat illis non cognoscere ueritatem quam\ncognoscentibus retrorsum reflecti a tradito sibi\nmandato. contigit illis res ueri prouerbii: canis\nreuersus ad suum uomitum aut sus lota in uolutabro\ncaeni.\\' quod ut euidenter de his dictum intellegamus,\nqui sub Christiano nomine in sordibus mundi atque impuritatibus\nuiuunt, audi, quid de isdem in eodem loco dicat:\n\n\n\n\n\n\nsi enim, inquit, refugientes coinquinationes mundi\nin agnitionem domini nostri et conseruatoris Iesu\nChristi his rursus impliciti superantur, facta sunt\nillis nouissima -peiora prioribus.\nquod quidem et\nbeatus apostolus Paulus in eundem modum dicit: circumcisio\nquidem prodest, si legem custodias: si autem\npraeuaricator legis sis, circumcisio tua praeputium\nfacta est. circumcisionem autem christianitatem intellegendam\nipse euidentissime docet dicens: nos enim sumus\ncircumcisio, qui spiritu deo seruimus et non in\ncarne confidimus. ac per hoc uidemus, quod malos\n. Christianos paganis comparat, nec comparat tantum, sed paene\npostponit dicens: si autem praeputium iustitias legis\ncustodiat, nonne praeputium illius in circumcisione\nreputabitur, et iudicabit id, quod ex natura\nest praeputium, legem consummans, te, qui per\nlitteram et circumcisionem praeuaricator legis\nes? ac per hoc intellegimus, ut supra dixi, culpabiliores nos !\nmulto esse, qui legem dei habemus et spernimus, quam illos,\nqui nec habent omnino nec norunt: nemo enim ignota contemnit.\nconcupiscentiam quippe, apostolus, nesciebam,\ninquit, nisi lex diceret: non concupisces. neque enim\npraeuaricantur a lege, quam non habent, quia, ut scriptum\nest, ubi non est lex, nec praeuaricatio. ac per hoc,\n\n\n\n\n\n\n\n\nsi non praenaricantur a lege quam non habent, ergo nec contemnunt\nlegis scita quae non habent, quia nemo, ut dixi,\npotest despicere quod nescit. nos ergo et contemptores pariter\n. at, praeuaricatores sumus ac per hoc paganis deteriores, quia\nilli non norunt dei mandata, nos nouimus: illi ea non habent,\nnos habemus;, illi inaudita non faciunt, nos lecta calcamus.\net ideo apud illos ignorantia est apud nos praeuaricatio, quia\nminoris criminis reatus est legem nescire quam spernere.\nI. Scio infidelissimos quosque et ueritatis diuinae incapaces\ndicere aduersum haec posse, quae diximus, si tantus sit\nChristianorum infidelium reatus, ut plus peccent praetermittentes\nmandata domini quae sciant, quam paganae gentes.\nquae nesciant, salubriorem his fuisse ignorantiam quam agnitionem,\net contra eos esse admodum quod agnouerint ueritatem.\nquibus hoc respondendum est, non ueritatem his\nobesse sed uitia, nec legem nocere sed mores. denique da\nmores bonos, et legis scita pro nobis sunt: tolle uitia, lex\nprodest. scimus enim, inquit apostolus, quia lex bona\nest, 81 quis ea legitime utatur. legitime itaque lege\nutere et legem tibi bonam ipse fecisti. scimus enim, in-.\nquit, quia lex bona est, si quis ea legitime utatur,\nSciens hoc quod iusto lex non est posita.\nac per hoc\niustus esse incipe et eris liber a lege, quia non potest uenire\nlex contra mores, quae iam habetur in moribus. scimus\nenim, inquit, quia lex bona est, si quis ea legitime\nutatur, sciens hoc, quod iusto lex non est posita,\nsed iniustis; et non subditis, sed sceleratis et impiis\net peccatoribus et si quod: aliud sanae doctrinae\naduers-atur. ac per hoc non tam lex tibi, o homo,\nquam tu legi aduersaris, nec lex contra te bene praecipiendo,\n\n\n\n\n\n\nsed tu contra legem male uiuendo agis.\nimmo illa pro te est,\ntu contra illam. illa enim tibi consulit sancta dicendo, tu\ncontra illam uenis praua faciendo, nec contra illam tantum\nsed etiam contra te; hoc ipso enim, quod contra illam, et\ncontra te, quia in illa salus et uita tua est. ac per hoc dum\nlegem diuinam deseris, salutem propriam derelinquis. non\naliter ergo nos de dominica lege querimur, quam queri de\noptimo medico impatiens aegrotus solet: qui cum ingrauescere\nsibi morbos uitio suo fecerit, imperitiam medentis accusat.\nquasi uero curare ullam infirmitatem praecepta possint, si eis\nnon oboedierit infirmus, aut sanare quemquam obseruantia\nualeat, quam medicus ei imperat, si eam sibi aegrotus ipse\nnon praestat.\nquid iuuant stomachum absinthia, si statim\ndulcia subsequantur ? quid conferunt frenetico silentia circumstantium,\nquem suus clamor occidit? aut quid prodesse poterit\nantidotum, cui superfunditur uenenum? et nobis itaque lex\nest antidotum sed uitiositas uenenum. sanare nos non potest\nlegis antidotum, quos occidunt uenena uitiorum. sed iam de\nhis et antea satis diximus et, si ita res postulauerit, etiam\npost haec iuuante domino aliqua dicemus.\nII. Interim quia duo superius barbarorum genera uel sectas\nesse memorauimus, paganorum atque haereticorum, quia de\npaganis iam, ut arbitror, satis fecimus, de haereticis quoque,\nut causa poscit, subiciamus. potest enim quispiam dicere:\netiamsi a paganis lex diuina non exigat, ut mandata faciant,\nquae non sciunt, certe ab haereticis exigit, qui sciunt: eadem\nenim etiam illos legere, quae nos legimus, eosdem apud illos .\nprophetas dei, eosdem apostolos, eosdem euangelistas esse, ac\nper hoc aut non minus ab illis legem neglegi quam a nobis,\n\n\n\n\naut etiam multo magis, quia cum eadem legant scripta quae\nnostri, multo faciunt deteriora quam nostri. utrumque ergo\nuideamus. eadem, inquis, legunt illi, quae leguntur a nobis.\nquomodo eadem, quae ab auctoribus quondam malis et male\nsunt interpolata et male tradita ? ac per hoc iam non eadem,\nquia non possunt penitus dici ipsa, quae sunt in aliqua sui\nparte uitiata. incolumitatem enim non habent quae plenitudinem\nperdiderunt, nec statum suum omnino seruant quae\nsacramentorum uirtute priuata sunt. nos ergo tantum scripturas\nsacras plenas inuiolatas integras habemus, qui eas uel\nin fonte suo bibimus uel certe de purissimo fonte haustas per\nministerium purae translationis haurimus: nos tantummodo s\nbene legimus.\natque utinam quam bene legimus, tam bene\nadimpleremus. sed uereor, quod qui non bene obseruamus\nnec bene lectitamus, quia minor reatus est sancta non legere\nquam lecta uiolare. ceterae quippe nationes aut non habent\nlegem dei aut debilem et conuulneratam habent, ac per hoc,\nut diximus, non habent quae sic habent. nam et si qui\ngentium barbarorum sunt, qui in libris suis minus uideantur\nscripturam sacram interpolatam habere uel dilaceratam, habent\ntamen ueterum magistrorum traditione corruptam ac per hoc\ntraditionem potius quam scripturam habent, quia non hoc\nretinent, quod legis ueritas suadet, sed quod prauitas malae\ntraditionis inseruit.\nbarbari quippe homines, Romanae immo\npotius humanae eruditionis expertes, qui nihil omnino sciunt\nnisi quod a doctoribus suis audiunt, quod audiunt, hoc sequuntur,\nac sic necesse est eos, qui totius litteraturae ac\nscientiae . ignari sacramentum diuinae legis doctrina magis\n_\\\\\n\n\n\n\nquam Lectione cognoscunt, dectrinam potius retinere quam\nlegem. itaque eis traditio magistrerum suorum et doctrina\ninueterata quasi lex est, quia hoc scinut tautummodo quod\ndocentur.\nhaerdiioi ergo sunt sed nwi scientes. denique apud\nnos sunt haeretici, Apud se non sunt; nam in tantum se\ncatholicos esse iudicant\\', ut nos ipsos titulo haereticae appel-\nlationis infament. quod ergo illi uobis sunt, hoc nos illis. nos\neos iniuriam diuinae generationi facere certi sumus, quod minorem\npatre filium dicant; illi nos iniuriosos patri existimant,\nquia aequles esse credamus. ueritas apud nos est, sed illi\napud se esse praesumunt. honor dei apud nos est, sed illi hoc\narbitrantur honorem diuinitatis esse, quod credunt.\ninofficiosi\nsunt, sed illis hoc est summum religionis officium: impii sunt,\nsed hoc putant ueram esse pietatem. errant ergo, sed bono\nanimo errant, non edie sed affectu dei, honorare se dominum\natque amare credentes -quamuis non habeant rectam fidem,\nilli tamen hoc perfectam dei aestimant caritatem. qualiter\npro hoc ipso falsae opinionis errore in die iudicii puniendi\nsint, nullus potest scire nisi iudex.\ninterim idcirco eis, ut\nreor, patientiam deus commodat, quia uidet eos etsi non recte\ncredere, affectu tamen piae opinionis errare, maxime cam sciat\neos ea facere, quae nesciunt, nostres autem neglegere quod\ncredunt, 26 per hoc illos magistrorum peccare uitio nostros\nsuo, illos ignorantes nostros scientes, illos id facere, quod\nputent rectum, nostros quod sciant esse peruersum. et ideo\niusto iudicio illos patientia dei sustinet nos animaduersione\ncastigat, quia ignosci aliquatenus ignorantiae potest, contemptus\nueniam non meretur. sic enim scriptum est : seruus,\nqui nescit uoluntatem domini sui, et non facit\n\n\n\n\n\n\neam, uapulabit paucis: qui autem scit et non facit\neam, uapulabit multis.\nIII. Noti ergo miremur, quod multis caedimur, quia non\ninscientia sed rebellione peccamus. scientes enim bona non\nbene agimus et discretionem recti ac praui intellegentes praua\nsectamur : legem legimus et legitima calcamus et ad hoc\ntantum praeceptorum sacrorum scita cognoscimus, ut grauius\npost inter dicta peccemus: deum colere nos dioimus et diabolo\nobtemperamus.\net poet haec uolumus ut bona a deo aceipiamus,\ncum malis mala semper addamus: fieri uoluntatem nostram\na deo cupimus, cum dei nos facere nolimus quasi\nsuperiores nos deo agimus. uolumus ut uoluntati nostrae deus\niugiter pereat, cum omnes nos uoluntati eius iugiter repugnemus.\nsed ille iustus est, licet nos simus iniusti; castigat\nenim quos castigandos putat, patitur quos putat esse patiendos.\nutrumque ad unam rem uult proficere, ut et castigatio in\ncatholicis peccandi refrenet libidinem, et quandoque haereticos\npatientia dei faciat plenam fidei noscere ueritatem, maxime\ncum sciat eos forsitan catholica non indignos fide, quos uideat\ncatholicis tutae comparatione praestare.\nomnes autem isti,\nde quibus loquimur, aut Wandali sunt aut Gothi; nam de\nRomanis haereticis, quorum innumera multitudo est, nihil\ndicimus, neque aut Romanis eos aut barbaris comparamus,\nquia et infidelitate Romanis sunt deteriores et foeditate uitae\nbarbaris turpiores. sed hoc nos BOU solum non iuuat sed\netiam supra id, quod a nobis ipsis grauamur, grauat, quia et\nii, quos tales causamur esse, Romani sunt. unde intellegere\npossumus, quid mereatur omnis Romana respublica, cum pars\n\n\n\n\nRomanorum offendat deum uita, pars et infidelitate pariter et\nuita, saluo eo, quod etiam ipsae quondam haereses barbarorum\nde Romani magisterii prauitate fluxerunt, ac perinde etiam\nhoc nostrum crimen est, quod populi barbarorum haeretici\nesse coeperunt. ,\nIIII. Porro autem quantum ad conuersationem Gothorum\naut Wandalorum pertinet, quid est in quo eis aut praeponere\nnos aut etiam comparare possimus? ac primum ut de affectu\net caritate dicam, quam praecipuam dominus docet esse uirtutem\net quam non solum per omnes scripturas sacras, sed\netiam per se ipse commendat dicens: in hoc scietur, quod\ndiscipuli mei estis, si uos inuicem diligatis: omnes\nse fere barbari, qui modo sunt unius gentis et regis, mutuo\namant, omnes paene Romani se mutuo persequuntur.\nquis\nenim cinis non inuidet ciui? quis plenam uicino exhibet caritatem?\nomnes quippe a se, etsi loco non absunt, affectu absunt,\netsi habitatione iunguntur, mente disiuncti sunt. atque\nutinam hoc, licet sit pessimum malum, utinam ciues tantum\natque uicini: illud est grauius, quod nec propinqui quidem\npropinquitatis iura conseruant. quis enim se proximis suis\nproximum reddit? quis soluit caritati quod se agnoscit debere\nuel nomini? quis est hoc animo, quod uocatur P quis tam\npropinquus corde quam sanguine, in quo non luridus maliuolentiae\nzelus ardet, cuius non sensum liuor inuasit, cui non\nprosperitas aliena supplicium est P quis non bonum alterius\nmalum suum credit? cui ita sufficit felicitas sua, ut etiam\n\n\n\n\n\n\nalium uelit esse felicem ? Bonum et inaestimabile nunc in\nplurimis malum est: parum alicui est si ipse sit felix, nisi\nalter fuerit infelix.\niam uero illud quale, quam saeuum quam\nex hac ipsa impietate descendens, quam alienum a barbaris\nquam familiare Romanis, quod se inuicem exactione proscribunt:\nimmo non inuicem: nam hoc tolerabilius ferme esset, si pateretur\nquisque quod fecerat: illud est grauius, quod plurimi\nproscribuntur a paucis, quibus exactio publica peculiaris est\npraeda, qui fiscalis debiti titulos faciunt quaestus esse priuatos,\net hoc non summi tantum, sed paene infimi, non iudices solum,\nsed etiam iudicibus obsequentes.\nquae enim sunt non modo\nurbes sed etiam municipia atque uici, ubi non quot curiales\nfuerint, tot tyranni sunt ? quamquam forte hoc nomine gratulentur,\nquia potens et honoratum esse uideatur. nam et\nlatrones ferme omnes gaudent et gloriantur, si atrociores admodum\nquam sunt esse dicantur. quis ergo, ut dixi, locus\nest, ubi non a principalibus ciuitatum uiduarum et pupillorum.\nuiscera deuorentur et cum his ferme sanctorum omnium?\nnam et hos quasi uiduas ac pupillos habent, quia tueri se\naut pro studio professionis suae nolunt aut pro innocentia\natque humilitate non possunt. nemo itaque horum tutus est\nneque ulli admodum praeter summos uastatione latrocinii\npopulantis immunes, nisi qui ipsis latronibus pares. in hanc\ncondicionem immo in hoc scelus res deuoluta est, ut nisi quis\nmalus fuerit, saluus esse non possit.\n.V. Sed uidelicet cum tot sint, qui bonos uastant, sunt for- :\n\n\n\n\ntasse aliqui, qui in hac uastatione saeeurrant, qui, ut scriptum\nest, eripiant egenum et pauperem de manu peceatoris. non\n; est, qui faciat bonum, non est paene usque ad\nunum. ideo dixit paene usque ad unum'>, quia tanta est\nraritas bonorum, ut paene unus esse uideatur. quis enim\nuexatis ac laborantibus opem tribuat, cum improborum\nhominum uiolentiae etiam sacerdotes demini non resistant ?\nnam aut tacent plurimi eorum aut similes sunt tacentibus,\netiamsi loquantur, et hoc multi non inconstantia sed consilio,\nut putant, atque ratione. exertam enim ueritatem proferre\nnolunt, quia. eam aures improborum hominum sustinere non\npossunt, nec solum refugiunt sed etiam oderunt et execrantur,\net non modo auditam non reuerentur aut metuunt sed maiore\netiam superbientis peruicaciae perduellione contemnunt. et\nideo tacent etiam qui loqui possunt, dum ipsis interdum malis u\nparcunt, ; nec uolunt eis uim apertae promere ueritatis, ne\nfaciant eos ingesta acrius ueritate peiores.\n-inter haec uastantur\npauperes, uiduae gemunt, orfani proculcantur, in tantum\nut multi eorum, et non obscuris natalibus editi et liberaliter\ninstituti, ad hostes fugiant, ne persecutionis publicae. adflictione\nmoriantur. quaerentes scilicet apud barbaros Romanam humanitatem,\nquia apud Romanos barbaram inhumanitatem ferre\nnon possunt, et quamuis ab his, ad quos confugiunt, discrepent\nritu discrepent lingua, ipso etiam, ut ita dicam, corporum\natque induuiarum barbaricarum foetore dissentiant,\nmalunt tamen in barbaris pati cultum dissimilem quam in\nRomanis iniustitiam saeuientem.\nitaque passim uel ad Gothos\nuel ad Bacaudas uel ad alios ubique dominantes barbaros\n\n\n\n\n\n\nmigrant, et commigrasse non paenitet; malunt enim sub specie\ncaptiuitatis uiuere liberi quam sub specie libertatis esse\ncaptiui. itaque nomen ciuium Romanorum aliquando non solum\nmagno aestimatum sed magno emptum nunc ultro repudiatur\nac fugitur, nec uile tantum sed. etiam abominabile paene\nhabetur.\net quod esse maius testimonium Romanae iniquitatis\npotest, quam quod plerique et honesti et nobiles et quibus\nRomanus status summo et splendori esse debuit et honori,\nad hoc tamen Romanae iniquitatis crudelitate compulsi sunt,\nut nolint esse Romani ? et hinc est, quod etiam hi, qui ad\nbarbaros non confugiunt, barbari tamen esse coguntur, scilicet\nut est pars magna Hispanorum et non minima Gallorum,\nomnes denique, quos per uniuersum Romanum orbem fecit\nRomana iniquitas iam non esse Romanos.\nVI. De Bacaudis nunc mihi sermo est, qui per malos\nidices|idices et cruentos spoliati afflicti necati, postquam ius Romanae\nlibertatis amiserant, etiam honorem Romani nominis\nperdiderunt. et imputatur his infelicitas sua, imputamus his\nnomen calamitatis suae, imputamus nomen, quod ipsi fecimus:\nuocamus rebelles uocamus perditos quos esse compulimus\ncriminosos.\nquibus enim aliis rebus Bacaudae facti sunt nisi\niniquitatibus nostris nisi improbitatibus iudicum, nisi eorum\nproscriptionibus et rapinis, qui exactionis publicae nomen in\nquaestus proprii emolumenta uerterunt et indictiones tributarias\npraedas suas esse fecerunt? qui in similitudinem immanium\n\n\n\n\nbestiarum non rexerunt traditos sibi sed deuorarunt, nec\nspoliis tantum hominum, ut plerique latrones solent, sed\nlaceratione etiam et, ut ita dicam, sanguine pascebantur.\nac sic\nactum est, ut latrociniis iudicum strangulati homines et\nnecati inciperent esse quasi barbari, quia non permittebantur\nesse Romani. adquieuerunt enim esse quod non erant, quia\nnon permittebantur esse quod fuerant, coactique sunt uitam\nsaltim defendere, quia se iam libertatem uidebant penitus\nperdidisse. aut quid aliud etiam nunc agitur, quam tunc actum\nest, id est, ut qui adhuc Bacaudae non sunt esse cogantur?\nquantum enim ad uim atque iniurias pertinet, compelluntur\nut uelint esse, sed inbecillitate impediuntur ut non sint. sic\nsunt ergo quasi captiui iugo hostium pressi: tolerant supplicium\nnecessitate non uoto: animo desiderant libertatem sed\nsummam sustinent seruitutem.\nVII. Ita ergo et cum omnibus ferme humilioribus agitur:\nuna. enim re ad duas diuersissimas coartantur. uis summa\nexigit ut adspirare in libertatem uelint, sed eadem uis posse\nnon sinit quae uelle compellit. sed imputari his potest forsitan,\nquod hoc uelint homines, qui nihil magis cuperent,\nquam ne cogerentur hoc uelle; summa enim infelicitas est\nquod uolunt. nam cum his multo melius agebatur, si non\ncompellerentur hoc uelle.\nsed quid possunt aliud uelle miseri,\nqui adsiduum, immo continuum exactionis publicae patiuntur\nexcidium, quibus imminet semper grauis et indefessa proscriptio,\nqui domus suas deserunt, ne in ipsis domibus torqueantur,\nexilia petunt, ne supplicia sustineant? leniores his\n\n\n\n\nhostes quam exactores sunt. et res ipsa hoc indicat: ad\nhostes fugiunt, ut uim exactionis euadant. et quidem ipsum\nhoc, quamuis durum et inhumanum, minus tamen graue atque\nacerbum erat, si omnes aequaliter atque in commune tolerarent.\nillud indignius ac poenalius, quod omnium onus non omnes\nsustinent, immo quod pauperculos homines tributa diuitum\npremunt, et infirmiores ferunt sarcinas fortiorum. nec alia\ncausa est, quod sustinere non possunt, nisi quia maior est\nmiserorum sarcina quam facultas.\nres diuersissimas dissimillimasque\npatiuntur, inuidiam et egestatem. inuidia enim\nest in solutione, egestas in facultate. si respicias quod dependunt,\nabundare arbitreris: si respicias quod habent, egere\nreperies. quis aestimare rem huius iniquitatis potest? solutionem\nsustinent diuitum et indigentiam mendicorum. plus\nmulto est quod dicturus sum. adiectiones tributarias ipsi\ninterdum diuites faciunt, pro quibus pauperes soluunt.\nsed\ndicis: cum ipsorum maximus census sit et ipsorum maximae\npensiones, quomodo fieri id potest, ut ipsi sibi augere debitum\nuelint? neque ego id dico, quod sibi augeant; nam et ideo\naugent, quia non sibi augent. dicam quomodo. ueniunt plerumque\nnoui nuntii noui epistolarii a summis sublimitatibus\nmissi, qui commendantur inlustribus paucis ad exitia plurimorum.\ndecernuntur his noua munera decernuntur nouae\nindictiones. decernunt potentes quod soluant pauperes, decernit\ngratia diuitum quod perdat turba miserorum; ipsi enim in\nnullo sentiunt quod decernunt.\nsed non possunt, inquis, non\n\n\n\n\nhonorari et liberalius accipi, qui fuerint a maioribus missi.\nestote ergo, diuites, primi in conferendo, qui estis primi in\ndecernendo: estote primi in largitate rerum, qui primi estis\nin liberalitate uerborum. qui das de meo da et de tuo.\ntametsi rectissime, quisquis ille es, qui solus capeare uis gra- a\ntiam, solus patereris expensam. sed adquiescimus pauperes\nuestrae, diuites, uoluntati. quod pauci iubetis soluamus. omnes:\nquid tam iustum quid tam humanum ? grauant nos nouis \\'\ndebitis decreta uestra: facite saltim debitum ipsum uobis\nnobiscum esse commune. quid enim iniquius esse aut quid\nindignius potest, quam ut soli sitis immunes a debito, . qui\ncunctos facitis debitores?\net quidem miserrimi paupeces sic\ntotum hoc, quod diximus, soluunt, quod qua re uel qua ratione\nsoluant penitus ignorant. cui enim licet discutere cur soluat,\naut cui permittitur explorare quid debeat? sed tunc id euiden-15\ntissime proditur, cum inuicem sibi diuites irascuntur, cum\nindignantur aliqui eorum, quod sine consilio ac tractatu suo\naliqua decreta sint.\ntunc a quibusdam eorum audias dici:\no facinus indignum I duo aut tres statuunt quod multos necet,\na paucis potentibus decernitur quod a multis miseris depen-20\ndatur. honori enim suo unusquisque diuitum praestat, ut\nnolit aliquid se absente decerni, non iustitiae, ut iniqua nolit\nse praesente constitui. denique quod in aliis reprehenderent\nipsi postea aut pro contemptus praeteriti ultione aut pro\npotestatis praesumptione constituunt. ac per hoc infelicissimi\npauperes sic sunt quasi inter concertantes procellas in medio\nmari positi: nunc istorum scilicet nunc illorum fluctibus\nobruuntur.\nVIII. Sed uidelicet qui in hac parte iniqui sunt in alia\n\n\n\n\nmoderati inueniuntur et iusti ac prauitatem unius rei alterius\nprobitate conpensant. nam sicut in onere nouarum indictionum\npauperes grauant, ita in nouorum remediorum opitulatione\nsustentant: sicut tributis nouis minores maxime deprimuntur,\nsic remediis nonis maxime subleuantur. immo par est iniquitas\nin utroque. nam sicut sunt in adgrauatioue pauperes\nprimi, ita in releuatione postremi.\nsi quando enim, ut nuper\nfactum est, consulendum defectis urbibus aut minuendas in\naliquo tributarias functiones potestates summae existimauerint,\nilico remedium cunctis datum soli inter se diuites partiuntur.\nquis tunc pauperum meminit? quis ad communionem beneficii\nhumiles et egestuosos uocat? quis eum, qui primus est semper\nin sarcina., uel ultimo esse loco patitur in medela? et quid\nplura? tributarii omnino pauperes non putantur; nisi cum iis\ntributi cumulus imponitur: extra numerum autem tributariorum\nsunt, cum remedia diuiduntur.\net putamus, quod poena\ndiuinae seueritatis indigni simus, cum sic nos semper pauperes\npuniamus, aut credimus, cum iniqui nos iugiter simus, quod\ndeus iustus in nos omnino esse non debeat? ubi enim aut in\nquibus sunt nisi in Romanis tantum haec mala ? quorum iniustitia\ntanta nisi nostra? Franci enim hoc scelus nesciunt:\nChuni ab his sceleribus immunes sunt: nihil horum est apud\nWandalos, nihil horum apud Gothos. tam longe enim est, ut\nhaec inter Gothos barbari tolerent, ut ne Romani quidem,\nqui inter eos uiuunt, ista patiantur.\nitaque unum illic Romanorum\nomnium uotum est, ne umquam eos necesse sit in\nius transire Romanum. una et consentiens illic Romanae\nplebis oratio, ut liceat eis uitam quam agunt agere cum\n\n\n\n\n\n\n\n\n\n\nbarbaris. et miramur, si non uincuntur a nostris partibus Gothi,\ncum malint apud hos esse quam apud nos Romani. itaque\nnon solum transfugere ab eis ad nos fratres nostri omnino\nnolunt, sed ut ad eos confugiant, nos relinquunt.\net quidem\nmirari possim, quod hoc non omnes omnino facerent tributarii\npauperes et egestuosi, nisi quod una tantum causa est, qua\nnon faciunt, quia transferre illuc resculas atque habitatiunculas\nsuas familiasque non possunt. nam cum plerique eorum\nagellos ac tabernacula sua deserant, ut uim exactionis euadant,\nquomodo non quae compelluntur deserere uellent [sed] secum,\nsi possibilitas pateretur, auferre? ergo quia hoc non ualent,\nquod forte mallent, faciunt quod unum ualent. tradunt se ad\ntuendum protegendumque maioribus, dediticios se diuitum\nfaciunt et quasi in ius eorum dicionemque trascendunt.\nnec\ntamen graue hoc aut indignum arbitrarer, immo potius gratularer\nhanc potentium magnitudinem, quibus se pauperes dedunt,\nsi patrocinia ista non uenderent, si quod se dicunt humiles\ndefensare, humanitati tribuerent non cupiditati. illud graue\nac peracerbum est, quod hac lege tueri pauperes uidentur, ut\nspolient, hac lege defendunt miseros, ut miseriores faciant\ndefendendo. omnes enim hi, qui defendi uidentur, defensoribus\nsuis omnem fere substantiam suam prius quam defendantur\naddicunt, ac sic, ut patres habeant defensionem, perdunt\nfilii hereditatem. tuitio parentum mendicitate pignorum\ncomparatur.\necce quae sunt auxilia ac patrocinia maiorum:\n\n\n\n\nnihil susceptis tribuunt sed sibi. hoc enim pacto aliquid parentibus\ntemporarie attribuitur, ut in futuro totum filiis auferatur.\nuendunt itaque, et quidem grauissimo pretio uendunt\nmaiores quidam cuncta quae praestant. et quod dixi uendunt,\nutinam uenderent usitato more atque communi: aliquid forsitan\nremaneret emptoribus. nonum quippe hoc genus uenditionis\net emptionis est.\nuenditor nihil tradit et totum\naccipit : emptor nihil accipit et totum penitus amittit. cumque\nomnis ferme contractus hoc in se habeat, ut inuidia penes\nemptorem, inopia penes uenditorem esse uideatur, quia emptor\nad hoc emit, ut substantiam suam augeat, uenditor ad hoc\nuendit, ut minuat., inauditum hoc commercii genus est:\nuenditoribus crescit facultas, emptoribus nihil remanet nisi\nsola mendicitas. nam illud quale quam non ferendum atque\nmonstriferum, et quod non dicam pati humanae mentes sed.\nquod audire uix possint, quod plerique pauperculorum atque\nmiserorum spoliati resculis, suis et exterminati agellis suis,\ncum rem amiserint, amissarum tamen rerum tributa patiuntur;\ncum possessio ab his recesserit, capitatio non recedit: proprietatibus\ncarent et uectigalibus obruuntur !\nquis aestimare\nhoc malum possit? rebus eorum incubant peruasores et tributa\nmiseri pro peruasoribus soluunt. post mortem patris nati\nobsequiis iuris sui agellos non habent et: agrorum muniis\nenecantur. ac per hoc quid aliud sceleribus tantis agitur,.\nnisi ut qui priuata peruasione nudati sunt publica adflictione\nmoriantur, et quibus rem depraedatio . tulit uitam tollat\n\n\n\n\n\n\nexactio? itaque nonnulli eorum, de quibus loquimur, qui aut\neonsultiores sunt aut quos consultos necessitas fecit, cum\ndomicilia atque agellos suos aut peruasionibus perdunt aut\nfugati ab exactoribus deserunt, quia tenere non possunt, fundos\nmaiorum expetunt et coloni diuitum flunt. ac sicut solent\naut hi, qui hostium terrore compulsi ad castella se conferunt,\naut hi, qui perdito ingenuae incolumitatis statu ad asylum\naliquod desperatione confugiunt, ita. et isti, quia tueri amplius\nuel sedem uel dignitatem suorum natalium non queunt, iugo\nse inquilinae abiectionis addicunt. in hanc necessitatem redacti,\nut extorres non facultatis tantum, sed etiam condicionis suae\natque exulantes non a rebus tantum suis, sed etiam a se\nipsis ac perdentes secum omnia sua et rerum proprietate\ncareant et ius libertatis amittant.\nVIIII. Et quidem, quia ita infelix neceBsitas cogit, ferenda\nutcumque erat extrema haec sors eorum, si non esset aliquid\nextremius. illud grauius et acerbius, quod additur huic malo\nsaeuius malum. nam suscipiuntur ut aduenae, fiunt praeiudicio\nhabitationis indigenae, et exemplo quondam illius maleficae\npraepotentis, quae transferre homines in bestias dicebatur, ita\net isti omnes, qui intra fundos diuitum recipiuntur, quasi\nCircaei poculi , transfiguratione mutantur. nam quos suscipiunt\nut extraneos et alienos incipiunt habere quasi proprios: quos\nesse constat ingenuos uertuntur in seruos.\net miramur, si\n\n\n\n\nnos barbari capiunt, cum fratres nostros faciamus esse captiuos?\nnil ergo mirum est, quod uastationes sunt atque excidia .\nciuitatum. diu id plurimorum oppressione elaborauimus, ut\ncaptiuando alios etiam ipsi inciperemus esse captiui. sentimus\nenim, etsi tardius multo quam merebamur, sentimus tandem\nilla, quae fecimus, et iuxta sermonem sacrum labores manuum\nnostrarum manducamus ac iusto iudice deo soluimus quae\ndebemus. miserti quippe exulum non sumus.\necoe ipsi exules\nsumus: peregrinos fraude cepimus, ecce ipsi peregrinamur\natque fraudamur: praeiudiciis temporum ingenui status homines\ncircumuenimus, ecce ipsi nuper quidem in alieno solo\nuiuere coepimus, sed praeiudicia iam. timemus. et o quanta\nest infidelis malarum mentium caecitas! damnationem perferimus\niudicantis dei et necdum nos agnoscimus iudicari.\n, et\nmirantur sanctorum aliqui, quod exemplo nostro ceteri non\nemendentur,, qui nihil adhuc tale tolerarunt, cum tormentis\nnostrarum iniquitatum ne ipsi quidem, qui iam a deo plectimur,\ncorrigamur. o superbiam non ferendam: plurimi poenas peccatorum\nsuorum perferunt, et intellegere causas, poenarum\nemo dignatur.\nsed est causa euidens, quae hanc snperbiam\nfacit, scilieet quia, etsi aliqua iam patimur, nondum tamen\n, patimur quae meremur. tanta est enim misericordia dei, ut,\netsi nos pati uult aliqua de piaculis nostris, nolit tamen\ncuncta tolerare : quia castigat, malos, non reddit mala et.\nagnoscere nos peccata nostra uult quam sustinere, scilicet ut\npiis ac salubribus flagellis ostendat nobis quae ferre mereamur,\nsed tamen non inferat %uae meremur, iuxta illud scilicet\n\n\n\n\n\n\nbeati apostoli dictum, quo ait: ignoras quoniam bonitas\ndei ad paenitentiam te adducit? secundum duritiam\nautem tuam et cor inpaenitens thesaurizas tibi\niram in die irae.\net uere ita agimus, ut dicit apostolus.\ndeus enim nos uocat ad paenitentiam, sed nos thesaurizamus\niram: deus nos inuitat ad ueniam, sed nos cotidie cumulamus\noffensam. uim deo facimus iniquitatibus nostris, ipsi in nos\niram diuinitatis armamus: cogimus ad ulciscendas criminum,\nnostrorum immanitates nolentem deum, prope est ut eum non\npermittamus ut parcat. nam cum in eum nullum umquam\niniustitiae signum cadere aut apparere possit, sic agimus, ut,\nsi enormitates nostrorum scelerum non ulciscitur, iniustus esse\nuideatur.-\nX. Sed uidelicet peccator fuit aliquando aliquis, fortasse\niam non est. aut est ullus criminum modus et non prius est\nut de uita homines quam de iniquitate discedant? quis enim\nnon cum ipsis iniquitatibus suis moritur et cum ipsis admodum\natque in ipsis sceleribus sepelitur? ut uere de his\npropheticum illud rectissime dici possit: sepulchra eorum\ndomus eorum in aeternum, et comparati sunt iumentis\ninsipientibus et similes facti sunt illis.\natque utinam iumentis! melius quippe fuerat beluina imprudentia\ndeuiasse. illud peius et criminosius, quia non ignorantia\ndei sed despectione peccarunt.\natque hoc uidelicet laici\ntantummodo non quidam etiam clericorum, saeculares tantummodo\nnon multi etiam religiosi, immo sub specie religionis\nuitiis saecularibus mancipati : qui scilicet post ueterum\nflagitiorum probra et crimina titulo sibimet sanctitatis inscripto\nnon conuersatione alii sed professione nomen tantum\n\n\n\n\n\n\ndemutauere non uitam et summam diuini cultus habitum magis\nquam actum existimantes, uestem tantummodo exuere non\nmentem.\nunde illi se minore inuidia criminosos putant, qui\ncum paenitentiam quasi egisse dicantur, sicut mores pristinos\nita etiam habitum non relinquunt? nam taliter ferme omnia\nagunt, ut eos non tam putes antea paenitentiam criminum\negisse quam postea ipsius paenitentiae paenitere, nec tam\nprius paenituisse quod male uixerint quam postea, quod se\npromiserint bene esse uicturos. sciunt me uerum loqui et\ntestimonium mihi etiam conscientia sua dicunt, cum multi\nalii tum praecipue illi nouorum honorum religiosi ambitores\net post acceptum paenitentiae nomen amplissimae ac prius\nnon habitae potestatis emptores.\nadeo non saeculares tantum\nsed plus etiam quam saeculares esse uoluerunt, ut non sufficeret\neis quod ante fuerant, nisi plus essent postea quam\nfuissent. quomodo igitur tales isti paenitentiam se egisse\nnon paenitent, sicut etiam illi de coneuersione ac deo aliquid\ncogitasse, qui a coniugibus propriis abstinentes a rerum alienarum\nperuasione non abstinent, et cum profiteantur continentiam\ncorporum, incontinentia debacchantur animorum?\nnouum prorsus conuersionis genus.\nlicita non faciunt et inlicita\ncommittunt: temperant a concubitu et non temperant\na rapina. quid agis, stulta persuasio? peccata interdixit deus\nnon matrimonia. non conueniunt uestris studiis facta uestra:\nnon debetis esse amici criminum, qui dicitis uos adfectatores\nesse uirtutum. praeposterum est quod agitis: non est hoc\nconuersio sed auersio. qui iam pridem, ut fama est, opus etiam\nhonesti matrimonii reliquistis, tandem a scelere cessate. et\nquidem iustum est ut ab omni scelere, sed tamen, si non ab,\n30 omni, quia hoc fortasse durum et impossibile esse creditis,\n\n\n\n\ncerte uel a maximo et prodigioso.\nesto iuxta te, quicumque\nille es, uicini stare non ualeant, esto pauperes habitare non\npossint, esto sis persecutor multorum inopum. uastatorque\nmiserorum, esto adflictor omnium, dummodo extraneorum:\ntandem, quaeso, uel tuis parce, et si non omnibus tuis, quia\netiam hoc forsitan onerosum tibi et graue iudicas, si tuis\nomnibus parcas, parce saltim uel illis tuis., qui te non affinibus\ntantum aliis ant propinquis, sed personis etiam deuinetissimis\net pignoribus carissimis praetulerunt. et quid dicam\npignoribus ac filiis? praetulerunt te etiam animabus paene ac\nspebus suis, non quidem laudabiliter, et errorem suum qui\nita egit ipse cognoscit. sed quid ad te tamen, cui hoc ipsum\npraestitit, quod errauit? hoc enim plus ei debes, quia dilectionis\ntuae nimietate peccauit. caecus quidem factus eat\naffectu tuo et notatur a cunctis atque reprehenditur; sed\ntamen tu hoc magis e.i obnoxius factus es, quia se ab omnibus\nfecit pro tuo amore culpari.\nXI. Quid ergo simile apud barbaros Gothos ? quis eorum\namantibus nocet, quis diligentem insequitur, quis cari sui\nmucrone iugulatur? tu amanes persequeris, tu offerentibus\nmunera manus amputas, tu diligentes proximos necas: et non\nmetuis non expauescis P quid faceres, si iudicium. dei praesens\nnon etiam proxima flagellatione sensisses ? addis insuper et\nadiungis malis prioribus noua crimina. considera quae. te\nmaneant grauiora facientem, cum minora soleant etiam per\ndaemones uindieari.\ncontentus esto iam, quaesumus; amicorum\n\n\n\n\ntuorum et sodalium latrociniis, suffieiat uexatos fuisse pauperes,\nsufficiat spoliatos a te fuisse mendicos: paene nullus\niuxta te intrepidus, nullus potest esse securus. facilius praecipitati\nAlpina rupe tolerantur aut incendia. uentis exagitata\ntolerantur. non sic pereuntes, ut ita dixerim, nautae Charybdis\nuoracitate aut Scyllaeis, ut aiunt, canibus deuorantur.\nexturbas\npossessiunculis suis uicinos tuos, habitatione ac facultate\nproximos tuos. numquid, ut scriptum est, super terram\nsolus habitabis ? hoc unum quippe est, quod obtinere non\npoteris. quamlibet enim cuncta occupes quamlibet cuncta\nperuadas, uicinum semper inuenies. respice quaeso alios, quos,\nuelis nolis, et ipse suspicis: respice alios, quos, uelis nolis,\netiam ipse miraris. altiores sunt ceteris dignitate et aequales\ndignatione, maiores sunt potestate et minores humilitate. scis\nprofecto etiam ipse, ad quem nunc loquimur, de quo loquamur,\net idem, de quo nunc querimur, debes agnoscere, quem hac\nlaude ueneremur.\natque utinam multi essent, qui laudarentur:\nsalubritas esset omnium generositas plurimorum. sed esto tu\nnolis esse laudabilis: cur uelis, quaeso, esse damnabilis P cur\ntibi iniustitia nil amicius cur auaritia nil iucundius cur rapacitate\nnil carius? cur nil iudicas pretiosius quam nequitiam\ncur nil praestantius quam rapinam? disce uel a pagano\nhomine uerum bonum: caritate enim, inquit, et beniuolentia\nsaeptum oportet esse, non armis. fallunt te\nitaque opiniones tuae, fallit pr.auae et caecae mentis improbitas.\nsi uis probus si uis potens si uis magnus esse,\n\n\n\n\n\n\nhonestate debes ceteros non malignitate superare.\nlegi quondam\nin quodam loco: nemo malus nisi stultus: si enim\nsaperet, bonus esse mallet. et tu ergo, si tamen. redire\nadhuc ad sanitatem potes, exue nequitiam, si uis habere sapientiam.\nsi enim optas uel sapiens omnino esse uel sanus,\nexuendus tibi omnino et commutandus es. abdicare itaque a\nte ipso, ne abdiceris a Christo: repudia te, ut recipiaris a\nChristo: perde te ipse, ne pereas. qui enim, inquit saluator,\nperdiderit animam suam propter me, inueniet eam.\ndilige itaque hanc tam salubrem perditionem, ut adseqaris\nueram salutem. liberandus enim a deo [ipso] omnino non .\neris, nisi te ipse damnaueris.\n. I. Personaliter diu locuti sumus et excessisse uidemur\nregulam disputandi. cogitat enim absque dubio is qui legit\n(si fuerit tamen aliquis, qui haec Christi amore conscripta ob\nChristum legat), cogitat . de me forte uel dicit : cum causa\ngeneralis sit, quam exsequitur, quid negotio huic contulit,\nquod in personam unius tanta congessit ? . esto  putaueris\nenim  ille,. de quo locutus est, talis sit; sed numquid officit\nbonitati unius crimen alterius, aut quod fortius multo est,\nnumquid laeditur scelere personali causa cunctorum?\npossum,\n. quidem euidentibus testimoniis adprobare, quia laeditur. Achar\nenim quondam de anathemate quippiam furto abstulit, et\ncrimen unius hominis plaga, omnium fuit. Dauid numerari\nplebem Israheliticam iussit, et errorem illius dominus clade\ntotius populi uindicauit. Rapsaces locutus quaedam est in\ncontumeliam dei, et CLXXXV hominum milia strage perculit,\nquod unius profani hominis procax lingua maledixit. et ideo non\nimmerito etiam beatus apostolus Paulus eici de ecclesia\npestilentem iubet et cur iubeat ostendit dicens: quia modicum\nfermentum totam massam corrumpat. unde euidenter\nagnoscimus etiam unum saepissime malum hominem\n\n\n\n\n\n\nperditionem esse multorum.\nnec iniuria: intellegere is quicumque\nlegerit debet non superfle me superius de uno malo\naliqua dixisse, cum scilicet frequentissime diuinae maiestatis\niracundia etiam per unum legatur accensa. sed ego non ago\nhac districtione qua dico. neque enim necesse est ut unum\nobesse omnibus putemus, cum omnes mutuo sibi obsint: non\nconuenit ut per unum cunctos periclitari putemus, cum per\nse cuncti periclitentur. omnes enim admodum in perditionem\nruunt aut certe, ut aliquid dicam lenius, paene omnes.\nunde\nenim hoc bonum populo Christiano, ut aut minor aut certe\nuel idem esset malorum numerus qui bonorum P o miseriam\nlacrimabilem! o miseriam luctuosam ! quam dissimilis est nunc\na se ipso populus Christianus, id est ab eo, qui fuit quondam!\ntunc princeps apostolorum Petrus Ananiam et Safiram, quia\nmentiti essent, morte multauit. beatissimus quoque Paulus\netiam unum de ecclesia malum expulit, ne contactu suo plurimos\ninquinaret.\nnunc nos etiam pari utriusque partis numero\ncontenti sumus. et quid contenti dicam? exultare nos potius\nac tripudiare gaudio conueniret, si parilitas nobis ista contingeret.\necce in quid recidimus, ecce in quid post illam\nChristiani populi puritatem, qua omnes quondam immaculati\n\n\n\n\n\n\nerant, ecce in quid redacti sumus, ut beatam fore ecclesiam\niudicemus, si uel tantum in se boni habeat quantum mali.\nnam quomodo non beatam arbitraremur, si mediam plebis\npartem haberet innoxiam, quam paene totam nunc esse plangimus\ncriminosam ?\nunde superfine, cum hoc ita sit, superflue\ndudum de uno malo locuti sumus, superflue unius scelera\ndefleuimus; aut omnes enim aut paene omnes flendi atque\nlugendi sunt. nam aut plurimi tales sunt aut certe, quod\nnon minus criminosum est, cupiunt tales esse et laborant actu\nmalorum operum non impares uideri; ac per hoc, etiamsi\nminora mala faciunt, quia minus possunt, non minus tamen\nmali sunt, quia nolint minus esse, si possint.\ndenique, quod\nunum possunt, uel uoto tales sunt ac uoluntate non cedunt,\net in quantum facultas suppetit, superare contendunt. est\nenim licet in dissimillimis rebus haec illorum aemulatio quae\nbonorum, ut sicut boni optant cunctos honestate mentium\nuincere, sic mali cupiant prauitate superare. nam sicut haec\nbonorum gloria est ut cotidie meliores sint, sic malorum omnium\nut deteriores, et sicut optimi cupiunt uirtutum uniuersarum\nculmen ascendere, sic pessimi optant palmas sibi\nuniuersorum scelerum uindicare.\net hoc utique in malum\nnostrum maxime nostri, hoc est, maime Christiani, qui scilicet,\nut iam diximus, malitiam sapientiam putant, et de\nquibus specialiter deus dicit: perdam sapientiam sapientium\net intellectum prudentium reprobabo. cumque\napostolus clamet, si quis uidetur sapiens, stultus\nfiat ut sit sapiens, hoc est dicere, si quis uult esse\nsapiens, sit bonus, quia nemo uere sapiens nisi uere bonus:\nnos e diuerso malarum mentium nitro, et, ut diuinitas ait,\n\n\n\n\n\n\nreprobo sensu, bonitatem pro stultitia repudiantes et nequitiam\npro sapientia diligentes tanto cotidie prudentiores esse nos\ncredimus quanto peiores sumus.\n\nII.\nEt quae tandem, rogo, spes emendationis in nobis est,\nqui non errore opinionis ad malum ducimur,1 sed studio\nmalae uoluntatis adnitimur, ut semper peiores esse uideamur.\net hinc est, quod dudum questus sum deteriores nos multo\nesse quam barbaros, quia illos ignorantia legis excusat, nos\nscientia accusat. illi per imperitiam ueritatis, quia quae\nsint bona nesciunt, mala pro bonis diligunt: nos cum scientiam\nueritatis habeamus, quae sint bona optime nouimus\n* * modis.\nprimum, quod nihil ferme uel criminum uel flagitiorum\nest, quod in spectaculis non sit: ubi summum deliciarum\ngenus est mori homines aut, quod est morte grauius\nacerbiusque, lacerari, expleri ferarum aluos humanis\ncarnibus, comedi homines cum circumstantium laetitia conspicientium\nuoluptate, hoc est non minus paene hominum\naspectibus quam bestiarum dentibus deuorari. atque ut hoc\nfiat, orbis impendium est; magna enim cura id agitur et\nelaboratur. adeuntur etiam loca abdita lustrantur inuii saltus,\nperagrantur siluae inexplicabiles conscenduntur nubiferae Alpes,\npenetrantur inferae ualles et ut deuorari possint a feris\nuiscera hominum, non licet naturam rerum aliquid habere\nsecretum.\nsed haec, inquis, non semper fiunt. certum est.\net praeclara erroris est excusatio, quia non semper fiunt: quasi\n\n\n\n\n\n\nuero umquam fieri debeant quae deum laedant, aut ideo quae\nmala sunt bene fiant, quia non iugiter fiant. nam et homicidae\nhomines non semper occidunt et homicidae tamen sunt,\netiam quando non occidunt, quia interdum polluuntur homicidio.\net latrones omnes non semper latrocinantur sed latrones\ntamen esse non desinunt, quia etiam cum rebus ipsis latrocinia\nnon agunt, animis tamen a latrocinio non recedunt. sic \\'\nutique omnes hi, qui spectaculis istiusmodi delectantur, etiam\nquando non spectant, innoxii tamen ab spectaculorum piaculis\nmente non sunt, quia semper uelint spectare si possint.\nnec\nsolum hoc sed sunt alia maiora. quid enim? numquid non\nconsulibus et pulli adhuc gentilium sacrilegiorum more pascuntur\net uolantis pinnae auguria quaeruntur ac paene omnia\nfiunt, quae etiam illi quondam pagani ueteres friuula atque\ninridenda duxerunt? et cum haec omnia ipsi agant, qui annis\nnomina tribuunt et a quibus anni ipsi exordium sumunt, credimus\nnobis bene annos posse procedere, qui a rebus talibus\nordiuntur? atque utinam sicut haec propter consules tantum\nfiunt, ita illos tantum incestarent, propter quos fiunt.\nillud\nest feralissimum et grauissimum, quod dum consensu publico\naguntur, honor paucissimorum fit crimen omnium ac sic, cum\nsingulis annis bini inaugurentur, prope est ut in omni mundo\nnullus euadat.\nIII. Sed de his putemus hoc satis esse, quod dictum est,\nquae, ut ipsi excusatis, non semper fiunt. de cotidianis tamen\nobscenitatibus loquamur: quas tales ac tam innumeras legiones\ndaemonum excogituerunt, ut etiam honestae ac probae mentes,\netsi nonnullas earum spernere et calcare possunt, omnes tamen\npenitus superare uix possint. sicut enim exercitus pugnaturi\n\n\n\n\nea loca, per quae unturas hostium turmas sciunt, ant foueis\nintercidere ant sudibus praefigere aut tribulis infestare dicuntur,\nscilicet ut etiamsi non in omnia ea quispiam incidat,\nnullus tamen penitus euadat, ita etiam daemones tam multas\nin uita ista humano generi inlecebrarum insidias praetenderunt,\nut etsi plurimas earum aliquis effugiat, tamen quacumque\ncapiatur.\net quidem quia longum est nunc de omnibus dicere,\namphitheatris scilicet odiis lusoriis pompis athletis petaminariis\npantomimis ceterisque portentis, quae piget dicere, quia\npiget malum tale uel nosse, de solis circorum ac theatrorum impuritatibus dico. talia enim sunt, quae illic fiunt, ut ea\nnon solum dicere sed etiam recordari aliquis sine pollutione\nnon possit.\nalia quippe crimina singulas sibi ferme in nobis\nuindicant portiones, ut cogitationes sordidae animos ut impudici\naspectus oculos at auditus improbi aures, ita ut, cum ex\nhis unum aliquod errauerit, reliqua possint carere peccatis.\nin theatris uero nihil horum reatu uacat, quia et concupiscentiis\nanimi et auditu aures et aspectu oculi polluuntur:\nquae quidem omnia tam flagitiosa sunt, ut etiam explicare\nea.\nquispiam atque eloqui saluo pudore non ualeat. quis enim\nintegro uerecundiae statu dicere queat illas rerum turpium\nimitationes illas uocum ac uerborum obscenitates, illas motuum\nturpitudines illas gestuum foeditates? quae quanti sint criminis\nuel hinc intellegi potest, quod et relationem sui interdicunt.\nnonnulla quippe etiam maxima scelera incolumi hunc- M\nstate referentis et nominari et argui possunt, ut homicidium\nlatrocinium adulterium sacrilegium ceteraque in hunc modum:\n\n\n\n\nsolae thearorum impritates sunt, quae honeste non possunt\nuel acclJSarI.\nita nonA in coarguenda harum turpitudinum\nprobrositate res euenit arguenti, ut cum absque dubio honestus\nsit qui accusare ea uelit, honestate tamen integra eloqui et\naccusare non possit alia quoque omnia mala agentes polluunt,\nnon uidentes uel audientes, siquid$m etsi blasphemum quem.\npiam audias, sacrilegio non pollueris, quia mente dissentis,\net si interuenias latrocinio, non inquinaris actu, quia abborres\nanimo.\nsolae speotaculorum impuritates sunt, quae unum\nadmodum faciant et agentium et aspicientium crimen. nam\ndum spectantes haec comprobant ac libenter uident, omnes\nea uisu atque adsensu agant. ut uere in eos apostolicum\nillud peculiariter cadat, quia digni sunt morte non solum qui\nfaciunt ea sed etiam qui consentiunt facientibus. itaque in\nillis imaginibus fornicationum omnis omnino plebs animo\nfornicatur, et qui forte ad spectaculum puri uenerant de\ntheatro adulteri reuertuntur. non enim tunc tantummodo,\nquando redeunt sed etiam, quando ueniunt, fornicantur; nam\nhoc ipso quod aliquis rem obscenam cupit, dum ad immunda\nproperat, immundus est.\nIV. Quae cum ita sint, ecce qualia aut omnes aut paene\nomnes Romani agunt. et cum haec ita sint, qui talia agimus\nneglegi nos a diinitate causamur, relinqui nos a domino\nnostro dicimus, cum ipsi dominum relinquamus. fingamus\nenim, quod respicere nos dominus noster uelit etiam non\nmerentes: uideamus si potest. ecce innumera Christianorum\nmilia in spectaculis cotidie rerum turpium commorantur. potest\nergo ad illos deus respicere, qui tales sunt ? potest ad\n\n\n\n\n\n\n\n\n\n\neos respicere, qui bacchantur in circis, qui moechantur in\ntheatris?\nan forte hoc nolumus et hoc dignum putamus ut,\ncum in circis nos et in theatris deus uideat, ea quae nos\naspicimus aspiciat quoque ipse nobiscum et turpitudines, quas\nnos cernimus, cernat etiam ipse nobiscum alterutrum enim\nfieri necesse est, quia, si nos uidere dignatur, consequens est\nut etiam illa ubi nos uideat, aut si ab illis, quod non dubium\nest, auertit oculos, etiam a nobis, qui illic sumus, pariter\nauertat. et cum haec ita sint, facimus haec tamen ac sine\ncessatione quae dixi.\nan forte in morem ueterum paganorum\ntheatrorum et circorum nos deum habere arbitramur? faciebant\nenim haec illi quondam, quia has idolorum suorum delicias\nesse credebant. nos quomodo haec facimus, qui odisse\ndeum nostrum haec certi sumus? aut certe, si placere has\nturpitudines deo nouimus, non prohibeo quin sine cessatione\nfaciamus.\nsin uero in conscientia nostra hoc est, quod haec\ndeus horret quod execratur, quod in his sicut pastus diaboli\nita offensio dei, quomodo nos in ecclesia colere deum\ndicimus, qui in obscenitate ludorum semper diabolo deseruimus,\net hoc gnari ac scientes, de consilio et industria? ita\nquae nobis, quaeso, spes erit apud deum, qui non casu aut\nimprudentia deum laedimus sed exemplo illorum quondam\ngigantum, quos insanis conatibus sperna temptasse et quasi\nin nubes gradum tulisse legimus?\nsic nos per iniurias, quas\nin omni mundo deo semper inferimus, quasi consensu publico\ncaelum oppugnamus. Christo ergo (0 amentia monstruosa!)\nChristo circenses offerimus et mimos,: et tunc hoc maxime,\n\n\n\n\ncum ab eo aliquid boni capimus, eum prosperitatis ab eo\naliquid adtribuitur aut uictoria de hostibus a diuinitate praestatur.\net quid aliud hac re facere uidemur, quam si qui\nhomini beneficium largienti iniuriosus sit aut blandientem conuiciis\ncaedat aut osculantis uultum mucrone transfigat ?\ninterrogo\nenim omnes potentes eo diuites mundi huius, cuius\npiaculi reus sit seruus ille, qui bono ac pio domino malum\ncogitet, qui bene merenti conuicium faciat et pro libertate,\nquam accepit, contumeliam reddat. absque dubio maximi criminis\nreus creditur qui malum pro bono reddit, cui etiam\nmalum pro malo reddere non liceret. hoc ergo etiam nos, qui\nChristiani dicimur, facimus : inritamus in nos missericordem\ndeum impuritatibus nostris propitiantem sordibus laedimus\nblandientem iniuriis uerberamus.\nV. Christo ergo (o amentia monstruosa!) Christo circenses\nofferimus et mimos, Christo pro beneficiis suis theatrorum\nobscena reddimus, Christo ludicrorum turpissimorum hostias\nimmolamus. uidelicet hoc nos pro nobis in carne natus saluator\nnoster edocuit: hoc uel per se ipsum uel per apostolos\npraedicauit. propter hoc humanae natiuitatis uerecundiam\nsubiit et contumeliosa terreni ortus principia Suscepit:\npropter hoc in praesepio iacuit cui seruierunt angeli, cum\niaceret: propter hoc inuolui se pannorum crepundiis uoluit\nqui caelum regebat in pannis: propter hoc in patibulo pependit\nquem pendentem mundus expauit.\nqui propter uos,\ninquit apostolus, pauper factus est, cum diues esset,\n\n\n\n\n\n\n\n\nut illius inopia uos honestaremini. et cum in forma,\ninquit, dei esset, humilliauit semetipsum usque\nad mortem, mortem autem crucis. hoc nos uidelicet\nChristus imbuit, cum pro nobis ista toleraret: praeclaram\npassioni eius uicissitudinem reddimus qui, cum morte ipsius\nredemptionem acceperimus, uitam ei turpissimam repensamus.\napparuit enim, inquit beatissimus Paulus, gratia domini\nnostri Iesu Christi, erudiens nos, ut abnegants\nimpietatem et saecularia desideria sobrie et iuste\net pie uiuamus in hoc saeculo, expectantes beatam\nspem et aduentum gloriae magni dei et saluatoris\nnostri Iesu Christi, qui dedit semetipsum pro\nnobis, ut nos redimeret ab omni iniquitate et\nmundaret sibi populum acceptabilem, sectatorem\nbonorum operum.\nubi sunt qui haec faciant, propter quae\nuenisse Christum apostolus dicit? ubi sunt qui desideria. saeculi\nfugiant ubi qui uitam pie ac iuste agant ubi qui sperare\nse spem beatam bonis operibus ostendant et immaculatam\nuitam agentes hoc ipso se probent regnum dei exspectare,\nquia merentur accipere? uenit, inquit, dominus Iesus Christus,\nut mundaret sibi populum acceptabilem, sectatorem\nbonorum operum.\nubi est populus ille mundus\nubi populus acceptabilis, ubi populus boni operis ubi populus\nsanctitatis? Christus, inquit scriptura, pro nobis passus\nest, exemplum nobis relinquens ut sequamur uestigia\neius. uidelicet uestigia saluatoris sequimur in circis\nuestigia saluatoris sequimur in theatris. tale nobis scilicet\nChristus reliquit exemplum, quem fleuisse legimus risisse non\nlegimus. et hoc utrumque pro nobis, quia fletus compunctio\nest animae risus corruptio disciplinae. et ideo dicebat: u a e.\n\n\n\n\n\n\nuobis, qui ridetis, quoniam flebitis. et: beati, qui\nfletis, quoniam ridebitis. nobis autem ridere et gaudere\nnon sufficit, nisi cum\\' peccato atque in insania gadeamus,\nnisi risus noster impuritatibus nisi flagitiis miscatur.\nVI. Qui, rogo, hic error est, quae stultitia? numquid lae*\ntari assidue et ridere non possumus, nisi risum nostram atque\nlaetitiam scelus esse faciamus? an forte infructuosum putamus\ngaudium simplex nec delectat ridere sine crimine? quod, rogo,\nhoc malum est aut qui furor P rideamus, quaeso, quamlibet\ninmensuratim laetemur quamlibet iugiter, dummodo innocenter.\nquae uecordia est et amentia, ut non putemus risum\net gaudium tanti esse, nisi in se dei habuerit iniuriam? iniuriam\nutique et quidem maximam.\nin speetaculis enim\napostatatio quaedam fidei est et a symboli ipsius et caelestibus\nsacramentis letalis praeuaricatio. quae est enim in baptismo\nsalutari Christianorum prima confessio P quae scilicet nisi ut\nrenuntiare se diabolo ac pompis eius et spectaculis atque\noperibus protestentur? ergo spectacula et pompae etiam iuxta\nnostram professionem opera sunt diaboli.\nquomodo igitur, o\nChristiane, spectacula post baptismum sequeris, quae opus esse\ndiaboli confiteris ? renuntiasti semel diabolo et spectaculis\neius, ac per hoc necesse est ut prudens et sciens, dum ad\nspectacula remeas, ad diabolum te redire cognoscas. utrique\nenim rei simul renuntiasti et unum utrumque esse dixisti.\nsi ad unum reuerteris, ad utrumque remeasti. abrenuntio\nenim, inquis, diabolo pompis spectaculis et operibus eius. et\nquid postea ? credo, inquis, in deum patrem omnipotentem\net in legum Christum filium eius.\nergo primum renuntiatur\ndiabolo ut credatur deo, quia qui non renuntiat diabolo, non\n\n\n\n\ncredit deo, et ideo qui reuertitur ad diabolum relinquit deum..\ndiabolus autem in spectaculis est et pompis suis, ac per hoc,.\ncum redimus ad spectacula diaboli, relinquimus fidem Christi.\nhoc itaque modo omnia symboli sacramenta soluuntur, et\ntotum quod in symbolo sequitur, labefactatur et nutat; nihil\nenim sequens stat, si principale non steterit.\ndic igitur tu,\nChristiane, quomodo tenere te sequentia symboli putas, cuius.\nprincipia perdidisti? membra sine capite nil prosunt et ad\nexordium sui cuncta respiciunt: quae utique, si perierint,\nomnia pessum trahunt, siquidem stirpe sublata aut non sunt\nreliqua aut, si sunt, sine emolumento sunt, quia sine capite\nnil constat. si cui itaque leue spectaculourum crimen uidetur,\nrespiciat cuncta ista quae diximus, et uidebit in spectaculis\nnon uoluptatem esse sed mortem. quid est autem aliud quam\nmortem incurrere uitae originem perdidisse? ubi enim fundamentum\nsymboli euertitur, uita ipsa iugulatur.\nVII. Rursum ergo necesse est redeamus ad illud, quod\nsaepe diximus: quid simile apud barbaros? ubi apud illos\ncircenses ubi theatra ubi scelus diuersarum impuritatum, hoc\nest spei nostrae ac salutis excidium? quibus illi etsi, utpote\npagani, uterentur, minore tamen culpa sacrae offensionis errabant,\nquia, etsi esset impuritas uisionis, praeuaricatio tamen\nnon erat sacramenti.\nnos uero quid respondere pro nobis\npossumus? tenemus symbolum et euertimus, et confitemur\nmunus salutis pariter et negamus. ac per hoc ubi est christianitas\nnostra, qui ad hoc tantummodo sacramentum salutis\naccipimus, ut maiore postea praeuaricationis scelere peccemus ?\nnos ecclesiis dei ludicra anteponimus, nos altaria spernimus\net theatra honoramus, omnia denique amamus omnia colimus:\n\n\n\n\nsolus nobis in comparatione omnium deus nilis est.\ndenique\npraeter alia, quae id probant, indicat hoc etiam haec res ipsa\nquam dico. si quando enim euenerit, quod scilicet saepe euenit,\nut eodem die et festiuitas ecclesiastica et ludi publici agantur,\nquaero ab omnium conscientia, quis locus maiores Christianorum\nuirorum copias habeat, cauea ludi publici an atrium\ndei, et templum omnes magis sectentur an theatrum, dicta\neuangeliorum magis diligant an thymelicorum, uerba uitae\nan uerba mortis, uerba Christi an uerba mimi?\nnon est dubium\nquin illud magis amemus, quod anteponimus. omni\nenim feralium ludicrorum die, quaelibet ecclesiae festa fuerint,\nnon solum ad ecclesiam non ueniunt qui Christianos se esse\ndicunt, sed si qui inscii forte uenerint, dum in ipsa ecclesia\nsunt, si ludos agi audiunt, ecclesiam derelinquunt. spernitur\ndei templum, ut curratur ad theatrum: ecclesia uacuatur\ncircus impletur: Christum in altario dimittimus, ut adulterantes\nuisu impurissimo oculos ludicrorum turpium fornicatione\npascamus. et ideo rectissime ad nos dominus deus\ndicit: propter spurcitiam exterminati estis exterminio.\net rursum \\'exerminabuntur inquit arae huius\nrisus\\'.\nVIII. Sed uidelicet responderi hoc potest, non in omnibiis\nhaec Romanorum urbibus agi. uerum est: eiam plus ego\naddo, ne illic quidem nunc agi, ubi semper acta sunt antea.\nnon enim hoc agitur iam in Mogontiacensium ciuitate, sed\nquia excisa atque deleta est: non agitur Agrippinae, sed quia\nhostibus plena: non agitur in Treuerorum urbe excellentissima,\nsed quia quadruplici est euersione prostrata: non agitur denique\nin plurimis Galliarum urbibus et Hispaniarum.\net ideo\nuae nobis atque iniquitatibus nostris uae nobis atque impuritatibus\nnostris. quae spes Christianis plebibus ante deum\nest quandoquidem ex illo in urbibus Romanis haec mala non\nsunt, ex quo in barbarorum iure esse coeperunt ? ac per hoc\nuitiositas et impuritas quasi germanitas quaedam est hominum\nRomanorum et quasi mens atque natura, quia ibi praecipue\nuitia ubicumque Romani.\nsed grauis sit forsitan haec atque\niniqua conquestio: grauis profecto, si falsa. at quomodo, inquis,\nquomodo non falsa, cum in paucis nunc ferme Romanis\nurbibus fiant ista, quae diximus? plurimas autem iam harum\nimpuritatum labe non pollui, ubi licet sint loca ipsa ac domicilia\nerroris antiqui, nequaquam tamen agantur illa, quae to\n\n\n\n\nprius acta sunt.\nconsiderandum ergo utrumque est, id est,\nquid sit quod adhuc loca ipsa ac diuersoria ludicrorum sint,\nludicra autem esse cessauerint. loca enim et habitacula turpitudinum\nidcirco adhuc sunt, quia illic impura omnia prius\nacta sunt. nunc autem ludicra ipsa ideo non aguntur, quia\nagi iam prae miseria temporis atque egestate non possunt. et\nideo, quod prius actum est, uitiositatis fuit, quod nunc non\nagitur, necessitatis.\noalamitas enim fisci et mendicitas iam\nRomani aerarii non sinit ut ubique in res nugatorias perditae\nprofundantur expensae. pereant adhuc quamlibet multa et\nquasi in caenum proiciantur, sed tamen perire ia.m tanta non\nqueunt, quia non sunt tanta quae pereant. nam quantum ad\nuotum nostrae libidinis atque impurissimae uoluptatis, eptaremus\nprofecto uel ad hoc tantummodo plus habere, ut eptaremus\nmus in hoc turpitudinis lutum plura conuertere.\net res probat\nquanta prodigere uelemus, si opulentes essemus ac splendidi,\ncum prodigamus tanta mendici. ea est enim labes praesentium\nmorum atque perditio, ut cum iam non habeat paupertas quod\npossit perdere, adhuc tamen uelit uitiositas plus perire. non\nest ergo, quod blandiri nobis aliquid in hac parte possimus,\nut dicamus, non in omnibus nunc urbibus agi illa, quae prius\nacta sunt.\nideo enim non in omnibus iam aguntur, quia\nurbes, ubi agebantur illa, iam non sunt, uel ibi, siquidem diu\nacta sunt, * quae id efficerent, ut, ubi illa agebantur, esse non\npossint: sicut ipse ad peccatores deus locutus est per prophetam,\nquia horum recordatus est dominus, et\n\n\n\n\n\n\nascendit, inquit, super cor eius, et non poterat dominus\nultra portare propter malitiam studiorum uestrorum\net propter abominationes, quas fecistis, et\nfacta est terra uestra in desolationem et stuporem\net in maledictum. per haec ergo iam factum est, ut maior\npars Romani orbis in desolationem esset et in stuporem et\nin maledictum.\nVIIII. Atque utinam acta tantummodo prius essent et\nagere haec Romana uitiositas aliquando cessaret: forsitan, ut\nscriptum est, propitiaretur deus peccatis nostris. sed nequaquam\nita agimus, ut propitietur. mala enim incessabiliter\nmalis addimus et peccatis peccata cumulamus, et cum maxima\nnostri pars iam perierit, id agimus ut pereamus omnes.\nquis,\nrogo, interfici alterum iuxta se uidet et ipse non metuit?\nquis domum uicini sui ardere cernit et non efficere omnibus\nmodis nititur ne ipse incendio concremetur? nos non uicinos\nnostros tantum ardere uidimus, sed ipsi iam ex maxima nostrorum\ncorporum parte arsimus. et quid hoc, pro nefas, mali\nest? arsimus, arsimus, et tamen flammas, quibus iam arsimus,\nnon timemus.\nnam quod non ubique, ut dixi, aguntur quae\nprius acta sunt, miseriae est beneficium non disciplinae. denique\nfacile hoc probo. da enim prioris temporis statum, et\nstatim ubique sunt quae fuerunt. plus addo: quantum ad\nuota hominum pertinet, etsi iam non ubique sunt, ubique adhuc\nsunt, quia ubique ea populus uelit esse Romanus. cum\nenim ab homine mala res sola necessitate non agitur, ipsa\nturpis rei cupiditas pro actione damnatur.\nnam si, ut dixi,\niuxta domini nostri dictum qui mulierem uiderit ad\n\n\n\n\n\n\nconcupiscendum, reus est adulterii corde concepti,\nintellegere possumus quod, etiamsi res turpes atque damnabiles\nnecessitate non agimus, pro ipsa tamen rerum turpium\n. uoluntate damnamur. et quid dicam de uoluntate? omnes\nhaec ferme, cum possunt, agunt. denique cuiuslibet ciuitatis\nincolae Rauennam aut Romam uenerint, pars sunt Romanae\nplebis in circo pars sunt populi Rauennatis in theatro. ac\nper hoc nemo se loco aut absentia excusatum putet. omnes\nturpitudine rerum unum sunt, qui sibi rerum turpium uoluntate\nsociantur. et blandimur nobis insuper de probitate\nmorum blandimur de turpitudinum raritate.\nego amplius dico,\nnon solum agi nunc illas ludicrorum infamium labes, quae\nprius actae sunt, sed criminosius multo agi quam prius actae\nsunt. tunc enim integra Romani orbis membra florebant,\nangusta esse horrea publicae opes fecerant, cunctarum urbium\nciues diuitiis ac deliciis affluebant, uix poterat religionis\nauctoritas inter tantam rerum exuberantiam morum tenere\ncensuram.\npascebantur quidem tunc passim in locis plurimis\nactores turpium uoluptatum, sed plena ac referta omnia erant:\nnemo sumptus rei publicae cogitabat nemo dispendia, quia\nnon sentiebatur expensa. quaerebat quodammodo ipsa res\npublica ubi perderet, quod penitus iam recipere uix posset.\net ideo cumulus diuitiarum, qui iam fere modum excesserat,\netiam in res nugatorias redundabat.\nnunc autem quid dici\npotest ? recesserunt a nobis copiae ueteres recesserunt priorum\ntemporum facultates, miseri iam sumus et necdum nugaces\nesse cessamus. cumque etiam pupillis prodigis soleat subuenire\npaupertas, simulque ut destiterint esse diuites, desinant\n\n\n\n\nquoque esse uitiosi, nos tantum nouum genus pupillorum ac\nperditorum sumus, in quibus opulentia esse desiit, sed nequitia\nperdurat. adeo nos non at alii homines causas corruptelarum\nin inlecebris, sed in cordibus habemus, et uitiositas nostra\nmens nostra est, ut ad emendandos nos non facultatum ablatione\n* sed malarum rerum amore peccare (pergamus).\nX. Quanta autem uitia Romanorum sint, quibus barbarae\ngentes non inquinantur, licet hactenus satis dixerim, addam\ntamen multa quae desunt. sed illud admoneo tamen ante\nquam dico, ne ullum penitus culpae genus, quod ad contumeliam\ndei pertinet, cuiquam leue esse uideatur. si enim in-,\nlustrem ac praepotentem uirum nequaquam exhonorari a quoquam\nlicet et, si quisquam exhonorauerit, decretis legalibus\nreus sistitur et iniuriarum auctor iure damnatur, quanto utique\nmaioris piaculi crimen est iniuriosum quempiam deo esse?\nsemper enim per dignitatem iniuriam perferentis crescit culpa\nfacientis, quia necesse est, quanto maior est persona eius, qui\ncontumeliam patitur, tanto maior sit noxa eius, qui facit.\net\nhinc est quod legimus in lege, etiam eos, qui uidentur con.,\ntra mandatum sacrum leuia fecisse, seuerissime tamen esse\npunitos: ut intellegeremus scilicet nihil ad deum pertinens\nleue esse ducendum, quia etiam quod uidebatur exiguum esse\nculpa, grande hoc faciebat diuinitatis iniuria. denique Oza\nille leuites dei quid contra mandatum caeleste fecit, quod\n\n\n\n\n\n\nuacillantem aream domini sustinere temptauit? nihil enim\nhinc erat lege praeceptum. et tamen statim dum sustinebat,\nextinctus est, non quia, ut uidetur, ad speciem contumaci aliquid\naut inoffaciosa saltim mente commiserit, sed ipso officio\ninofficiosus fuit, quia iniussa praesumpsit.\nhoJao Israheliticae\nplebis cum ligna sabbatis collegisset; occisus est, et hoc iudicio\nac iussu dei, piissimi scilicet ac misericordissimi iudicis et\nqui parcere absque dubio quam occidere maluisset, nisi ratio\nonem misericordiae seueritatis ratio uicisset. unus enim incautior\nperiit, ne multi per incautelam postea deperirent. et\nquid de singulis dicam?\nuniuersa gens Hebraeorum, cum per\nheremum iter ageret, quia consuetudinarias carnes desiderauit,\npartem suae plebis amisit. et quidem interdictum necdum\nfuerat ne desideraret, sed legali, ut reor, obseruantiae proficere\ndeus uoluit, ut rebellem consuetudinarias ceerceret: quo\nfacilius scilicet cunctus populus agnosceret, quantum euitare\ndeberet quae deus scriptis caelestibus interdiceret, quando\netiam illa eum admissa laederent, quae necdum lege uetuisset.\nlaborem quoque se sustinere idem populus ingemuit et propter\nhoc plagis caelestibus uerberabatur, non quia laboranti gemere\nnon liceat, sed ingratus scilicet fuit gemitus deum quasi\nauctorem immoderati laboris accusans. ex quo intellegi conuenit\nquantum placere deo debeat qui rerum iucundarum\nbeatitudine fruitur, quando etiam de his queri non licet, quae\ningrata uideantur.\nXI. Quaeritur forsitan quorsum ista pertineant? quorsum\nabsque dubio nisi ut nihil leue existimetur, quo deus laeditur ?\nde ludis enim publicis dicimus, ludibriis scilicet spei nostrae,\n\n\n\n\n\n\nludibriis uitae nostrae. nam dum in theatris et circis ludimus,\ndeperimus secundum illud utique dictum sermonis sacri: stultus\nper risum operatur scelus. et nos itaque, dum inter\nturpia ac dedecorosa ridemus, scelera committimus, et quidem\nscelera non minima, sed hoc ipso poenaliora, quia cum uideantur\nspecie esse parua, rebus sunt exitiosis pestilentissima.\nnam cum\nduo sint maxima mala, id est, si homo aut se ipsum perimat aut\ndeum laedat, hoc utrumque in ludis publicis agitur: nam per\nturpitudines criminosas aeterna illic salus Christianae plebis\nextinguitur et per sacrilegas superstitiones maiestas diuina\nuiolatur.\ndubium enim non est quod laedunt deum, utpote\nidolis consecratae. colitur namque et honoratur Minerua in\ngymnasiis Venus in theatris Neptunus in circis Mars in ha-\nrenis Mercurius in palaestris, et ideo pro qualitate auctorum\ncultus est superstitionum. quicquid inmunditiarum est hoc\nexercetur in theatris, quicquid luxuriarum in palaestris, quicquid\nimmoderationis in circis, quicquid furoris in caueis.\nalibi est impudicitia alibi lasciuia, alibi intemperantia alibi\ninsania, ubique daemon, immo per singula ludicrorum loca\nuniuersa daemonum monstra; praesident enim sedibus suo\ncultui dedicatis. ac per hoc in spectaculis istiusmodi non sola\n-est inlecebra nec sola uitiositas. admisceri enim huic Christianum\nhominem superstitioni genus est sacrilegii, quia eorum\ncultibus communicat, quorum festiuitatibus delectatur.\nquod\nquidem licet semper admodum graue sit, tunc tamen magis\nintelerabile, cum praeter consuetudinarium uitae usum hoc\nuel aduersa nostra. faciunt criminosius uel secunda, quia et\n\n\n\n\n\n\nmagis placandus est in aduersis deus et minus laedendus in\nprosperis: placari quippe debet, cum irascitur, laedi non debet,\ncum propitiatur; aduersa enim nobis per iracundiam dei ueniunt\nsecunda per gratiam. nos autem e diuerso omnia agimus.\ndicis, quomodo? accipe. ac primum, si quando exoratus sua\nipsa misericordia deus (neque enim umquam nos ita uiuimus,\nut exorare mereamur), sed si quando, ut dixi, a se ipso exoratus\npacificos nobis dies prouentus uberes, diuitem bonis\nomnibus tranquillitatem et abundantiam dederit super uoto\ncrescentem, tanta secundarum rerum prosperitate corrumpimur,\ntanta morum insolescentium prauitate uitiamur, ut et dei\npenitus obliuiscamur et nostri.\net cum omnem fructum datae\na deo pacis in hoc consistere apostolus dicat, ut quietam\net tranquillam uitam agamus in omni pietate et\ncastitate, ad hoc tantum data a deo quiete utimur, ut in\nebrietate ut in luxuria, ut in flagitiis ut in rapinis, ut in\nomni scelere atque improbitate uiuamus. quasi uero beneficium\ndatae pacis uacatio sit probrositatis et ad hoc inducias tranquillitatis\ndeo donante capiamus, ut licentius securiusque\npeccemus.\nindigni itaque caelestibus donis sumus qui beneficiis\ndei non bene utimur et facimus rem operum bonorum\nmateriam tantum esse uitiorum: quo fit ut ipsa pax contra\nnos sit, quae sic agitur a nobis, nec expediat rem accipere,\nqua deteriores sumus. quis hoc credere queat? mutamus\nnaturam rerum iniquitatibus nostris, et quae deus bona fecit\nmunere pietatis suae, ea nos nobis facimus mala esse moribus\nmalis.\nXII. Sed uidelicet qui corrumpimur rebus prosperis corrigimur\naduersis, et quos intemperantes pax longa fecit\n\n\n\n\n\n\nturbatio fecit esse moderatos. numquid populi ciuitatum, qui\nimpudici rebus prosperis fuerant, asperis casti esse coeperunt ?\nnumquid ebrietas, quae in tranquillitate et abundantia creuerat,\nhostili saltim depopulatione cessauit?\nuastata eat Italia\ntot iam cladibus: ergo Italorum uitia destiterunt? obsessa\nest urbs Roma et expugnata: ergo desierunt blasphemi ac\nfuriosi esse Romani? inundarunt Gallias gentes barbarae: ergo,\nquantum ad mores perditos spectat, non eadem sunt Gallorum\ncrimina quae fuerunt? transcenderunt in Hispaniae terras\npopuli Wandalorum: mutata quidem est sors Hispanorum sed\nnon mutata uitiositas.\npostremo, ne qua pars Mundi exitialibus\nmalis esset immunis, nauigare per fluctus bella coeperunt:\nquae uastatis urbibus mari clausis et euersis Sardinia ae Sicilia,\nid est fiscalibus horreis, atque abcisis uelut uitalibus\nuenis, . Africam ipsam id est quasi animam captiuauere reipublicae.\net quid? ingressis terram illam gentibus barbaris\nforsitan uel metu uitia cessarunt? aut, sicut corrigi ad praesens\netiam nequissimi quique seruorum solent, modestiam saltim\nac disciplinam terror extorsit?\nquia aestimare hoc malum\npossit?acircumsonabant armis muros Cirtae atque Carthaginis\npopuli barbarorum, et ecclesia Carthaginensis insaniebat in\ncircis luxuriabat in theatris. alii foris iugulabantur alii intus,\nfornicabantur: pars plebis erat foris captiua hostium pars\nintus captiua uitiorum.\ncuius sors peior fuerit incertum est.\nilli quidem erant extrinsecus carne, sed isti intus mente\ncaptiui, et ex duobus letalibus malis leuius, ut reor, est captiuitatem\ncorporis Christianum quam captiuitatem animae\nsustinere, secundum illud, quod docet saluator ipse in euangelio,\ngrauius multo animarum mortem esse quam corporum.\n\n\n\n\n\n\nan credimus forte, quod captiuus animis populus ille non\nfuerit, qui laetus tunc in suorum sptiaitatibus fuit? captiuus\ncorde et sensu non erat qui inter suorum suppicia ridebat.,\nqui iugulari se in suorum iugulis non intellegebat, qui mori\nse in suorum mortibus non putabat?\nfragor, ut ita dixerim,\nextra muros et infra muros proliorum et proeliorum, confundebatur\nuox morientium uoxque bacchantium, ac uix discerni\nforsitan poterat plebis heiulatio, quae cadebat in bello,\net sonus populi, qui clamabat in circo. et cum haec omnia\nfierent, quid aliud talis populus agebat, nisi ut cum eum\ndeus perdere adhuc fortasse nollet, tamen ipse exigeret ut\\'\nperiret ? ;\nXIII. Sed quid ego loquor de longe positis et quasi in alio\norbe submotis, cum sciam etiam in solo patrio atque in calamitatibus\nGallicanis omnes ferme praecelsiores uiros calamitati- ?\nbus suis factos fuisse peiores. uidi siquidem ego [Treueros]\nipse homines domi nobiles dignitate sublimes, licet iam\nspoliatos atque uastatos, minus euersos tamen rebus fuisse\nquam moribus: quamuis enim depopulatis iam atque nudatis.\naliquid supererat de substantia, nihil autem de disciplina.\nadeo grauiores in semet hostes externis hostibus erant, ut\nlicet a barbaris iam euersi essent, a se tamen magis euerterentur.\nlugubre est referre quae uidimus, senes honoratos,\ndecrepitos Christianos, imminente admodum iam excidio ciui- I\n\n\n\n\n\n\n\n\n\n\ntatis, gulae ac lasciuiae seruientes. quid primum hic accusandum\nest ? quod hoorati an quod senes an quod Christiani\nan quod periclitantes? quia enim hoc fieri posse credat uel\nin securitate a senibus uel in discrimine a pueris uel umquam\na Christianis ? .\niacebant: in conuiuiis obliti honoris obliti aetatis\nobliti professionis obliti nominis sui, principes ciuitatis\ncibo conferti uinolentia dissoluti, clamoribus rabidi bacchatione\nfuriosi, nihil minus quam sensus sui, immo, quia prope\niugiter tales, nihil magis quam sensus sui. sed cum haec\nita essent, plus multo est quod dicturus sum: finem per ditiom\nhuic nec ciuitatum excidia fecerunt. denique expugnata\nest quater urbs Gallorum opulentissima.\npromptum est de\nqua dicam. sufficere utique debuerat emendationi prima\ncaptiuitas, ut instauratio peccatorum non instaurasset excidium.\nsed quid plura? incredibile est quod loquor. adsiduitas illic\ncalamitatum augmentum illic criminum fuit. sicut enim anguinum\nillud monstrum, ut fabulae ferunt, quod multiplicabat\noccisio, ita etiam in Gallorum excellentissima urbe his ipsis\nquibus coercebantur plagis scelera crescebant, ut putares poenam\nipsorum criminum quasi matrem esse uitiorum. et quid\nplura? ad hoc malorum cotidie pullulantium multiplicatione\nperuentum est, ut facilius esset urbem illam sine habitatore\nquam ullum paene habitatorum esse sine crimine. igitur hoc\nin illa.\nquid in alia non longe sed prope eiusdem magnificentiae\nciuitate P nonne eadem et rerum ruina pariter et\nmorum? nam praeter cetera, cum duobus illic praecipuis et\ngenei-alibus malis auaritia et ebrietate omnia concidissent, ad\nhoc postremo rabida uini auiditate peruentum est, ut principes\nurbis ipsius ne tunc quidem de conuiuiis surgerent, cum iam\n\n\n\n\nurbem hostis intraret. adeo etiam, deus: ipsis euidenter, ut\ncredo, manifestare uoluit cur perirent, cum, per quam rem ad\nperditionem ultimam uenerant, eam ipsam agerent eam perirent.\nuidi ego illic res lacrima biles, nihil seilicet inter pueres\ndifferre et senes. una erat scurrilitas una leuitas; simul: omniA,\nluxus potationes perditiones; cuncta omnes. pariter agebant,\nludebant ebriabantur moechabantur: lasciuiebant in\nconuiuiis uetuli et honorati, ad uiuendum prope iam inbecilli\nad uinum praeualidissimi, infirmi ad ambulandum, robusti ad\nbendum, ad gressum nutabundi ad saltandum expediti.\net\nquid plura? in hoc per cuncta illa, quae diximus, deuoluti\nsunt, ut compleretur in eis dictum illud sermonis sacri: uinum\net mulieres apostatare faciunt a deo. nam dum\nbibunt ludunt moechatur insaniunt, Christum. negare coeperunt.,\net miramur post ista omnia, si ruinam rerum suarum\npassi sunt, qui tanto ante mentibus conruerunt. nemo itaque\nurbem illam in excidio suo tantum perisse credat: ubi enim\ntalia acta sunt, prius iam perierant quam ; perirent.\n- XIIIL Dixi de urbibus praeclarissimis. quid, reliquae in\ndiuersis Galliarum partibus ciuitates ? numquid non. consimilibus\nhabitatorum suorum uitiis conciderunt? nam ita cunctos\ncrimina sua possederant, ut nec metuerent periculum suum :\npraenoscebatur captiuitas nec formidabatur. ablatus quippe ,\nerat a peccatoribus timor ne posset esse cautela. itaque bar.\nbaris paene in conspectu omnium sitis nullus erat metus\nhominum, nen custodia ciuitatum. tanta animorum uel tanta\npotius peccatorum caecitas fuit, ut cum absque dubio nullus\nperire uellet, nullus tamen id ageret ne periret.\ntotum incuria\net segnities, totum neglegentia et gula; totum ebrietas\net somnolentia possidebant, secundum illud scilicet, quod de\n\n\n\n\n\n\n\n\ntalibus scriptum est: quia sopor domini inruerat super\neos. sopor quippe infunditur ut perditio subsequatur. cum\nenim, ut scriptum est, completis iniqitatibus suis peccator\n, ~ quis meretur ut pereat, prouidentia ab eo tollitur, ne periturus\neuadat. sed haec hactenus. satis enim, ut arbitror, quod proposui\neuidenter ostendi, ne in summo quidem rerum discrimine\ncessasse umquam : uitia ciuium usque ad excidia ciuiatum.\nXV. Atqui haec fuerunt fortasse, iam non sunt aut umquam\nesse cessabunt. uidelicet, si qua adhuc hodie aut ciuitas\naut prouincia uel plagis caelestibus caeditur uel hostili populatione\nuastatur humiliatur, conuertitur emendatur, et non\ncunctos ferme Romani nominis populos prius est interire quam\ncorrigi, non prius ipsos quam in ipsis uitia non esse. denique\nbreuiter id probari potest excisa ter continuatis euersionibus\nsumma urbe Gallorum, cumque omnis ciuitas combusta esset,\nmalis et post excidia crescentibus.\nnam quos hostis in excidio\nnon occiderat, post excidium calamitas obruebat, cum id,\nquod in excidio euaserat morti, post excidium non superesset\ncalamitati. alios enim inpressa altius uulnera longis mortibus\nsecabant, alios ambustos hostium flammis etiam post flammas\npoena torquebat. alii interibant fame alii nuditate, alii tabescentes\nalii rigentes, ae sic in unum exitum mortis per diuersa\nmoriendi genera conruebant.\net quid plura? ezcidio unius\nurbis adfligebantur quoque aliae ciuitates. iacebant siquidem\npassim, quod ipse uidi atque sustinui, utriusque sexus cadauera\nnuda lacera, urbis oculos incestantia auibus canibusque\nlaniata. lues erat uiuentium foetor funereus mortuorum: mors\n\n\n\n\n\n\nde morte exalabatur., ac sic etiam qui excidiis supradictae\nurbis non interfuerant mala alieni excidii perferebant.\net\n, quid post haec, inquam, quid post haec omnia? quis aestimare\nhoc amentiae genus possit? panci nobiles, qui excidio\nsuperfuerant, quasi pro summo deletae urbis remedio circenses\nab imperatribus postulabant uellem mihi hoc loco ad exsequendam\nrerum indignitatem parem negotio . eloquentiam dari,\nscilicet at tantum uirtutis esset ia. querimonia quantum doloris\nin causa.\nquia eiiim aestimare possit, quid primum in\nhis, de quibus diximus, accusandum sit, inreligicsitas an stultitia\nluxuria an amentia? totum quippe in illis eat. quid\nenim aut inredigiosius quam petere aliquid m iniuriam dei ?\naut quid stultius quam quid petas non considerare? ant quid\ntam perditi luxus quam ia. lucu res desiderare luxurise ? aut\nquid amentius quam in malis esse et malorum intellegentiam\nnon habere P quamquam in his omnibus nulla res minus cul\npanda est quam ameatia, quia oluntas crimen non habet\nubi furore peccatur.\nquo magis hi,: de quibus loquimur, accusandi\n- sunt,: quia sani insanieban. circenses ergo, Treueri,\ndesideratis, et hoc uastati hoc expugnati, post cladem post\nsanguinem, post suplicia post captiuitatem, post, tot euersae\nurbis excidia ? quid lacrimabilius, hac. stultitia quid luctuosius\nhac amentia? fateor, . miserrimos esse uos credidi cum excicia\npassi estis, sed miseriores uos uideo, cum spectacula\npostulatis. putabam enim uos in excidiis rem tantum atque\nsubstantiam, nesciebam etiam sensum, atque intellegentiam\nperdidisse.\nthestra igitur quaeritis; circwn a principifcus postulatis?\ncui quaeso statui cui populo - cui ciuitati? urbi\nexustae et perditae, plebi captiuae et interemptae; quae aut\n20 periit aut luget: de qua etiam si quid superest, totum calami-: !\n\n\n\n\ntatis est; quae cuneta aut maestitudine est anxia aut lacrimis\nexhausta aut orbitate prostrata, in qua nescias paene euius\nsit sors peior ac durior, interfectorum an uiuentium. tantae.,\nenim, sunt miseriae superstitum, ut infelicitatem uicerint\n\nmertuorum.\nludicra ergo publica, Treuer, petis? ubi quaeso\nexercenda an super bustum at cineres, super ossa et sanguinem\nperemptorum ? quae enim urbis pars his malis om*\nnibus ; uacat? ubi non cruor fusus ubi non strata. corpora \\' ubi\nnon concisorum membra lacerata? ubique facies captae urbis\nubique horror; captiuitatis ubique imago, mortis. iacent reliquiae\ninfelicissimae plebis super tumulos defunctorum suorum,\net tu circenses ; rogas; nigra est incendio ciuitas, et tu uultum\nfestiuitatis usurpas: lugent cuncta, tu laetus es. insuper etiam\ninlecebris flagitiosissimis deum prouocas et superstitionibus\npessimis nam diuinitatis inritas. non miror plane, non. miror\neuenisse mala tibi quae \\'consecuta sunt; nam quia te tria\nexcidia non correxerant, quarto perire meruisti. -\n- XVI. Haee autem omnia ideo copiosius paulo prolata sunt,\nut probaremus scilicet omnia quae pertulimus non inprouidentia\nnos dei atque neglectu, sed iustitia sed iudicio, sed aequissima\ndispensatione et dignissima retributione tolerasse, neque ullam\npenitus Romani orbis aut Romani nominis portionem, quamlibet\ngrauiter, plagis caelestibus caesam, umquam fuisse correctam.\net ideo nequaquam uti meremur presperis quia non\ncorrigimur aduersis. quamuis nobis etiam indignis interdum\ntribuantur bona, quia bonus dominus quasi indulgentissimus\npater, etsi nos nonnumquam sinit pro peccatis nostris humiliari,\nnon diu tamen patitur adfligi, et ideo nunc asperis rebus\ncastigat suos pro disciplina nunc tranquillis fouet pro indulgentia.\nSicut enim optimi ao peritisBimi mOdici dissimilibus\n\n\n\n\nmorbis curas dispares praeatant atque aliis per dulcia medicamina\naliis per amara succurrunt et quosdam curant cauteriorm\nadustione quosdam inalagmatum placabilitate, aliis >0\nadhibent duram ferri prosectionem aliis blandam infundunt\nolei lenitatem, et tamen diuersissimis licet curis eadem salus\nquaeritur: ita etiam deus noster, si quando nos plagis austerioribus\ncoercet, quasi eauteriis ac sectionibus curat, quando ,\nautem rebus prosperis refouet, quasi eleo ae malagmatibus\nconsolatur per diuersam enim medicaminum opem ad eleo\nuult nos perducere sanitatem.\nsolent quippe etiam nequissimes\nseruos; quos supplicia non correxerint, ,: blandimenta corrigere,\net quos dominis suis uerbera non summiserint, beneficia summittunt.\ninfantes quoque et omnes fere paruulos contumaces,\nquos morigeros minae ac ferulae non effeiunt, interdum\npanchresta atque blanditiae ad oboedientiam trahunt. unde\nintellegere debemus nos et seruis nequissimis nequiores et\ninsipientibus parunlos stultiores esse, quos nec quasi malos\nseruos; tormenta corrigunt nec quiasi infantulos : . blandimenta\nconuertunt.\nXVII. Et quidem quemadmOdum nullam Romani Jtminis\npartem poena correxerit, satis, ut arbitror, iam probauimus:\nsuperest ut quemadmodum nec munera nec blandimenta, nos\ndei corrigant comprobemus. munera autem dei et blandi*\nmenta quae sunt? quae scilicet nisi pax nostra et quies\nnostra et famulantes uotis ac uoluntatibus nostris rerum. se*\ncundarum tranquillitates? aliquid ergo, quia res exigit, etiam\nspeciale dicamus. igitur quotiens in metu in angustiis in\npericulis sumus, cum aut ciuitiens ab hostibus obsidentur aut\nprouinciae populatione uastantur ant quibuscumque rerum\naduersitatibus rei publicae membra caeduntur et opem caelestis\nmanus uotis precamur, si quo sacrae miserationis, auxilio ( Q\n\n\n\n\naut saluatae urbes fuerint aut finita populatio aut hostiles\nexercitus fusi et metus omnis dono diuinitatis ablatus, quid\nstatim post haec omnia facimus?\ncompensare, credo, domino\ndeo nostro cultu honore reuerentia beneflcia, quae ab eo acceperimus;,\nadnitimur; hoc enim est consequens atque id etiam\nusus uitae humanae habet,. ut referatur gratia faeneratoribus\ngratiarum et recipiant uicem munerum munerantes. ita nos\nergo forsitan facimuA atque humanis, saltim cum deo nostro\nretributionibus agentes, cum ab e.o bona accipimus, bona reddimus.\nad domus uidelicet dominicas statim currimus corpora\nhumi sternimus; mixtis cum fletu gaudiis supplicamus inlustramus\ndonariis sacra limina., \\' aras muneribus implemus et,\nquia ipsi dono illius festi sumus, templis quoque ipsius uultum\nnostrae festiuitatis induimus aut certe, quod ei non minus\ncordi. est, prioribus uitae uitiis: renuntiamus, operum bonorum\nindicimus caedimus et pro gaudiis nouis nouae conuersionis\nhostias immolamus, omnibus denique immunditiis bellum\nsanctum indicimus, circorum insanias fugimus foeditates\ntheatralium ludorum execramur, uouemus domino nouam uitam\net ad optinendam eius perpetuo protectionem nosmetipsos deo\nsacrificamus.,\nXVHI, Cum, haec ergo, quae ciiximus, pro recentibus benefiCiis\ndei debeant fieri, uideamus quae fiant ad ludos protinus\ncurritur ad insanias conuolatur, in theatris populaus diffunditur\nin circis plebs tota bacchatur. ille nobis ad hoc bona\npraestat, ut boni simus, nos 9 diuerso; quotiens bona\naccipimus, mala nostra cumulamus: ille nos beneficiis suis\nuocat ad probitatem, nos ruimus in improbitatem : ille nos\nbeneficiis suis prouocat ad compunctionem, nos ruimus in\ndissolutionem: uocat ille ad castitatem, nos ruimus in impuritatem.\npraeclare uidelicet sacris muneribus respondemus,\n\n\n\n\npraeclare dona eius uel agnoscimus uel honoramus, qui quantum:\nab eo beneficiis accipimus tantum ei iniuriarum repensamus.\naut iniuria dei hoc bona forte non est aut esse indignier potest.\n* multis ae magnis * opus sit ? sed quia inueterata in nobis\nmalorum omnium labe aliter iam sed uitiosi esse non possumus,\nnisi ut omnino non simus, quae, in nobis, rogo, spes.\nbonae frugis est?\nqui ignorantia ppftMwt errore agnito corriguntur:\nqui, religionis expertes sunt, cam mutauerunt sectam,\nmutare incipiunt disciplinam: postremum, ut dixi, qui aut\nabundantia nimia ant securitate uitiantur, desinunt esse perditi,\ncum destiterint esse securi. nos nec ignorantia labimur\nnec religionis expertes sumus nec prosperitate rerum ac securitate\ncorrumpimur: omnia siquidem e diuerso sunt.\nreligionem\nnouimus ignorantia non: excusamur, pacem et diuitias\npriorum temporum non habemus, omnia, quae fuerunt, ant\nablata aut immutata sunt: sola tantum uitia creuerunt. nihil\nnobis de pace et prosperitate pristina reliquum est nisi sola,\nomnino crimina, quae prosperitatem non esse fecerunt. ubi\nnamque sunt antiquae Romanorum opes ac dignitates? fortissimi\nquondam Romani erant nunc sine uiribus: timebantur\nRomani ueteres, nos timemus: uectigalia illis soluebant populi\nbarbarorum, nos uectigales barbaris sumus. uendunt nobis\nhostes lucis usuram, tota admodum salus nostra commercium\nest. o infelicitates nostras ! ad quid deuenimus!\net pro hoc\ngratias barbaris agimus, a quibus nos ipsos pretio comparamus.\nquid potest esse nobis uel abiectius uel miserius? et uiuere\n\n\n\n\nnos post ista credimus, quibus uita sic consistat! insuper\netiam ridiculos ipsi \\'esse nos facimus: aurum, quod pendimus,\nmunera uocamus. dicimus donum esse quod pretium est et\nquidem pretium condicionis durissimae ac miserrimae. omnes\nquippe captiui, cum semel redempti fuerint, libertate potiuntur:\nnos semper redimimur et numquam liberi sumus. illorum\nmore dominorum nobiscum. barbari agunt, , qui mancipia obsequiis\n. suis non necessaria mercedibus dependendis locant.\nsimiliter enim nos numquam ab hac sumus liberi functione,\nquam pendemus: ad hoc quippe mercedes iugiter soluimus,\nut sine cessatione soluamus. -.\nI. Cum in conolosione libelli huios, qui snnc finitus est,\nde infirmitate ac miseria Romanorum nonnulla dixerim, contraria\nforsitan negotio, quod nunc agimus, dixisse uideamus.\nscio enim posse: hoc loco subici, hinc maxime probari, quod\nnon respiciat res humanas deus, quia, cum Romani quondam\npagani et uicerint et regnauerint, nunc Christiani et uincantur\net seruiant. sufficere quidem ad confutationem obiectionis\nistius poterant illa, quae dudum de cunetis fere paganis gentibus\ndicta sunt, id est, magis peccare eos, qui seientes neglegant\nlegem dei quam qui non faciant nescientes.\nsed tamen,\nsi deus annuit cum ad eam negotii partem accesserimus, ut\nde ueteribus Romanis aliqua dicantur, euidenter diuino munere\nadprobabimus, , tam iustum tunc erga illos fuisse domini fauorem\nquam nunc erga nos iustam seueritatem, et tam dignum\nillud fuisse, quod Romanos tunc deus auxilio suo extulit, quam\nnunc dignum esse, quod punimur.\natque utinam pqena ipsa\nprodesset! illud grauius multo. ac luctuosius,: quod post pee.\nnam nulla correctio est. curare nos uult castigationibus suis\ndominus, sed curam remedia non secuntur. quid hoc mali\nest? iumenta ac pecudes : sectione curantur, et putrefacta\nmulorum asinorum porcorum uiscera, cam adusta cauteriis\nfuerint, munus medicae adustionis agnoscunt, statimque, ubi\naut cremata aut adusta fuerit uitiatorum corporum labes, in\n\n\n\n\nlocum demortuae carnis uiua succedit.\nnos et urimur et\nsecamur, sed nec ferri desectione nec cauteriorum adustione\nsanamur, immo, quod est grauius, cura ipsa. deteriores sumus.\net ideo non frustra nobis euenit quod euenire pecudibus et\niumentis solet, quae inremediabiles? morbos ferunt. nam in\nomnibus partibus mundi, quia curis medicantibus non corrigimur,\nmorte atque occisione finimur.\necce enim, ut non repetam\nquae multo ante iam dixi, hoc ipstim quale est, quod\npaulo, ante: memoraui, scilicet quia: et miseri pariter et luxuriosi\nsumus ? esto. enim sint uitia \\' ista felicium (quamuis\nnemo idem et probrosus esse. possit felix, quia ubi non est\nuera honestas non est uera . felioitas)r sed tamen, ut ut\ndixi, esto sint uitia ista et longae pacis et opulentae securitatis.\ncur, quaeso, illic sunt, ubi iam nulla pax ubi nulla\nsecuritatis? in omni enim ferme orbe Romano et pax et se-\n,.\neuritas non sunt. cur sola tantum uitia perdurant? quis,\nrogo, ferre possit in homine egestuoso . esse lasciuiam\\'? criminosior\nquippe est luxuriosa paupertas., et maioris inuidi ae\nmiser nugas totus Romanus orbis et: miser est et luxur?sus,\nquis, quaeso, pauper et nugas, quis captiuitatem expectans de\ncirco cogitat, quis mortem metuit et ridet? nos et in metu \\'\ncaptiuitatis ludimus et positi in mortis timore ridemus- Sar.,\ndonicis quodammodo herbis omnem Romanum populum putea\nesse saturatum:, moritur et ridet. et ideo in omnibus fere\n\n\n\n\npartibus mundi ritas nostros lacrimae consequuntur, ac uenit.\netiam- in praesenti super nos illud domini nostri dictum: uae\nuobis, qui ridetis, quoniam flebi tis.\nIf. Sed forsitail, cum de ludicris ao foeditatifous publicis\ndiutissime dixerimus, in hoc tantum deteriores esse nos putes\nbarbaris, quia illi haec non agant nos agamus, ceterum ipsos\ncarnalis libidinis scelere et fornicationis funestae caeno non\nita pollui. comparemus, si placet, ceteris nationibus etiam in\nhac parte Romanos. et quidem nescio an ullis rectius com- \\'1\nparentur quam his, quos deus in medio rei publicae sinu\npositos possessores fecit ac dominos soli esse Romani. unde\n. quamuis nihil disputari de iudicio dei possit , tamen cum\nablatam nobis iuris nostri optimam partem barbaris dederit,\nuideamus, an id, quod nobis tulit et illis tradidit, iusto iudicio\ntradidisse uideatur.\nnemini dubium est Aquitanos ac Nouempopulos\nmedullam fero omnium Galliarum et uber totius\nfecunditatis habuisse, nec solum fecunditatis, sed, quae praeponi\ninterdum fecunditati solent, iucunditatis pulchritudinis\nuoluptatis. adeo illic omnis admodum regio aut intertexta\nuineis aut florulenta pratis aut distincta culturis aut condita\npomis aut amoenata lucis aut inrigua fontibus aut interfusa\nfluminibus aut crinita messibus fuit, ut uere possessores ac\ndomini terrae illius non tam soli istius portionem quam paradisi\nimaginem possedisse uideantur. quid ergo post ista omnia?\nofficiosiores absque dubio deo esse debuerant quos peculiariter\ndeus abundantissima beneficiorum suorum dote ditauerat. quid\nenim rectius aut quid dignius, quam ut quibus per munera\nsua dominus quasi specialiter uidebatur placere uoluisse, idem\nquoque specialius domino cultu ac religione placuissent, praesertim\ncum a nobis deus nil onerosum nil graue exigat. non\nenim nos ad aratra aut ad ligones uocat, non ad scindendas\nterras neque ad uineas pastinandas, non denique illa exigit a\nseruis suis, quae nos exigimus a nostris.\nquid Bamqua aitt\nuenite ad me omnes, qui laboratis et onerati\nestis, et ego uos reficiam: tollite iugum meum\nsuper uos et discite a me, quia mitis s.um et\nhumilis corde, et inueni.etis requiem animabus\nuestris; iugum enim meum suaue est et onus meum\nleue est. non ergo nos ad laborem uocat dominus sed ad\nrefectionem. quid namque a nobis exigit, quid praestari sibi\na nobis iubet, nisi solam tantummodo fidem castitatem humilitatem\nsobrietatem misericordiam sanctitatem? , quae utique\nomnia non onerant nos sed ornant.\nnec solum hoc, sed ideo\nuitam praesentem ornant, ut futuram ornare plus possint.\no bonum o pium o inaestimabilis misericordiae do;minum! qui\nad hoc nobis in praesenti religionis muuera tribuit, ut ipsa\nin nobis postea quae nunc dat munera muneretur. tales igitur\netiam omnes absque dubio Aquitani esse debuerant, et quidem,\nut diximus, specialius tales, quia specialia dei munera possidebant.\net quid post haec omnia? quid secnndum estp quid\nnisi cuncta quae e diuerso sunt? in omnibus quippe Galliis\nsicut diuitiis primi fuere sic uitiis,; nusquam enim improbior\n\n\n\n\n\n\nuoluptas nusquam inquinatior uita nusquam - corruptior disciplina.\nhanc pro; muneribus, saeris dederunt domino retributionem,\nut in quantum eos benifieiis suis iste : ad se inlexerat\nad propitiaudum. in tantum illi flagitiis suis laborauerint ad\nexacerbandum. : I\na III. An forte falsum estet inuidiose potitis quam uere ista\ndicuntur? non utar ea probatione, qua uti alii in causis solent,\nut producam quoscumque ad probandum aut paucos aut extraneos\naut minus idoneos testes: ipsos\\' interrogemus, \\' a quibus\nacta sunt. falsum diximus, si negarint. fatentur enim et quidem,\nquod est grauius, sic fatentur, ut in ipsa confessione non doleant.\nidem enim nunc est animus in fatentibus qui in agentibus\nfuit.sicut tunc non puduit flagitia committere, sic nunc\nomnino non paenitet flagitiosa fecisse.\nexceptis tamen perpaucis\nferme sanctis atque insignibus uiris, qui. ut quidam\nde numero ipsorum ait, sparsis redemerunt crimina\nnummis, exceptis, inquam, his loquor, quos utique etiam in\nilla tunc generali admodum conluuione uitiorum recte minorum\ncriminum reos fuisse credimus, qui corrigi a diuinitate meruerunt\nnon penitus enim dominum suum laedit cui propitiatio\nreseruatur. et quid plura? puto quod semper deum et in ipso\nerrore respexerit, a quo hoc obtinere potuit, ne diutius erraret.\nceteri autem et plurimi ferme ac nobilissimi prope idem\nomnes: paene unus gurges omnium gula paene unum lupanar\nomnium uita. et quid dicam de lupanaribus? minoris quippe\n\n\n\n\nesse criminis. etiam lupanar puto. meretrices enim quae illic\nsunt foedus conubiale non norunt ac per hoc non maculant\nquod ignorant: impudicitiae quidem piaculo sunt obnoxiae,\nsed reatu tamen adulterii non tenentur. adde huc quod et\npauca ferme sunt lupanaria et paucae, quae in his se uita infelicissimae\ndamnauere meretrices.\napud aquitanicas uero quae\nciuitas in locupletissima ac nobilissima sui parte non quasi\nlupanar fuit? quis potentum ac diuitum non in luto libidinis\nuixit ? quis non se barathro sordidissimae conluuionis inmersit?\nquis coniugi coniugii fidem reddidit? immo, quantum ad passiuitatem\nlibidinis pertinet, quis non coniugem in numerum\nancillarum redegit et ad hoc uenerabilis conubii sacramenta\ndeiecit,, ut nulla in domo eius uilior uideretur maritali despectione\nquam quae erat princeps matrimonii dignitate ?\nIIII. Cogitat forte aliquis non ita ad plenum esse ut loquor: habuisse enim illic matres, familias ius suum et dominarum\nhonorem potestatemque tenuisse. uerum est. habuerunt\nquidem multae integrum ius dominii, sed nulla ferme impollutum\nius matrimonii. et nos modo non quaerimus quae\nmulierum potestas, sed quam corrupta uirorum fuerit disciplina.\nquamuis nec potestatem quidem illic matres familias\nintegram habuisse dicam, quia quaecumque ius conubii\n\n\n\n\ninuiclatum ac saluum non habet nec dominii saluum habet. haud\nmulto enim matrona abest a uilitate seruarum, ubi pater\nfamilias ancillarum maritus est.\nquis autem Aquitanorum\ndiuitum non hoc fuit? quem non sibi ancillae impudicissimae\naut adulterum aut maritum iure duxerunt? equi enim\nemissarii, \\'ut propheta ait, in feminas facti erant:\nunusquisque ad uxorem proximi sui hinniebat.\natque illi, de quibus haec scripta legimus, et minore fortasse\ncrimine et minore, ut reor, numero criminum ac passiuitate\npeccabant. hi autem uere ut emissarii equi non ad paucas\ntantum, sed paene ad omnes uernulas suas, id est quasi ad\ngreges proprios hinniebant et in morem eorum pecudum, qui\nmariti gregum appellantur, feruidae libidinis debacchatione\ngrassantes. in quamcumque eos primum feminam ardens impudicissimae\nfuror traxerat inruebant.\nhic iam quaero a sapientibos,\ncum haec ita essent, quales putent fuisse illic familias,\nubi tales erant patres familias? quantam seruorum illic corruptelam,\nubi dominorum tanta corruptio ? morbido enim\ncapite nil sanum est, neque ullum omnino membrum officio\nsuo fungitur, ubi quod est principale non constat. in domo\nautem sua dominus quasi corporis sui caput est et uita eius\ncunctis norma uiuendi. pessimumque hoc est m hoc negotio,\nquod libentius omnes deteriora sectantur, et facilius mala institutio\ndeprauat bonos quam bona emendat malos.\nporro\nautem cum etiam boni atque honesti patres familias famulos\nbonos facere non possint, quantam illic putamus fuisse labem\nfamiliarum, ubi domini erant impuritatis exemplum ? quamuis\nnon exemplum illic tantummodo malum fuerit, sed uis ac\nnecessitas quaedam, quia parere impudicissimis dominis famulae\n30 cogebantur inuitae et libido dominantium necessitas\n\n\n\n\n\n\n\n\n\n\nsubiectarum erat. ex quo intellegi potest quantum caenum\nimpudicarum sordium fuerit, ubi sub impurissimis dominis\ncastas esse, etiamsi uoluissent, feminas non licebat.\nV. Sed uidelicet difficile hoc probari potest et nulla omnino\nextant praeteritarum turpitudinum flagitiorumque uestigia.\necce etiam nunc multi ex eis, licet patria careant et in comparatione\npraeteritarum opum pauperes uiuant, peiores ferme\nsunt quam fuerunt. peiores autem non uno modo, quia etsi\neadem faciunt quae ante faciebant, hoc ipso tamen deteriores\nsunt, quia a scelere non cessant. siquidem facinora eorum,\netsi genere ipso maiora non sint, attamen plura sunt, ac per\nhoc etsi criminum nouitate non crescant, pluralitate cumulantur.\nadde autem quod haec, ut dixi, faciunt iam senes\nadde quod pauperes; utrumque enim sceleris augmentum est.\nminus siquidem prodigiosum est peccare iuuenes peccare locupletes.\nquae autem in his spes aut remedium est, qui ab\nusitata impuritate nec miseriarum egestate nec uitae extremitate\nreuocantur ? esto enim quosdam aut stulta praesumptio\nlongae uitae aut spes quandoque agendae paenitentiae consoletur:\nnonne nouum hoc monstri genus est esse aliquos\netiam in morte uitiosos? quae cum ita sint, numquid est aliquid,\nquod dici amplius possit? sed adhuc tamen addimus,\nscilicet quod multi haec agunt hodie etiam inter hostes siti\net cotidiano discrimine ac timore captiui, cumque ob impurissimam\nuitam traditi a deo barbaris fuerint, impuritates tamen\nipsas etiam inter barbaros non relinquunt.\nVI. Sed tales forte hostes sunt, inter quos agunt, ut eos\nista delectent et offendantur grauissime, si, cum ipsi impudici\nsint, uideant castos esse Romanos. quod si ita esset, nequaquam\ntamen facere nos improbos improbitas deberet aliena, quia quemlibet hominum magis sibi praestare conuenit ut sit\nbonus, quam alteri ut sit malus, et plus id laborandum est,\n\n\n\n\nut placeamus deo per honestatem quam ut hominibus per\nimpuritatem: ac perinde, etiamsi inter impudicos quis bar-,.\nbaros uiuat, magis tamen pudicitiam sequi debet, quae sibi\nexpedit, quam impudicitiam, quae impuris hostibus placet.\nsed quid accedit insuper ad mala nostra?\ninter pudicos barbaros\nimpudici sumus. plus adhuc dico: offenduntur barbari\nipsi impuritatibus nostris. esse inter Gothos non licet scortatorem\nGothum: soli inter eos praeiudicio nationis ac nominis\npermittuntur impuri esse Romani. et quae nobis, rogo, spes\nante deum est? impudicitiam nos diligimus Gothi execrantur:\npuritatem nos fugimus illi amant: fornicatio apud illos crimen\natque discrimen est apud nos decus.\net putamus nos ante\ndeum posse consistere, putamus posse nos saluos esse, quando\nomne impuritatis scelus omnis impudicitiae turpitudo a Romanis\nadmittitur et a barbaris uindicatur? hic nunc illos\nrequiro, qui meliores nos putant esse quam barbaros: dicant\nquid horum uel paucissimi Gothi faciant, uel quid non horum\nRomani omnes uel paene omnes? et miramur, si terrae uel\nAquitanorum uel nostrorum omnium a deo barbaris datae\nsunt, cum eas, quas Romani polluerunt fornicatione, nunc\nmundent barbari castitate?\nVII. Sed forte hoc in Aquitanis tantum. transeamus etiam\nad alias mundi partes, ne de solis tantummodo Galliis dixisse\nuideamur. quid? Hispanias nonne uel eadem uel maiora forsitan\nuitia perdiderunt? quas quidem caelestis ira etiamsi aliis\nquibuslibet barbaris tradidisset, digna flagitiorum tormenta\ntolerauerant puritatis inimici. sed accessit huc ad manifestandam\n\n\n\n\n\n\nillic impudicitiae damnationem, ut Wandalis potissimum id\nest pudicis barbaris traderentur.\ndupliciter in illa Hispanorum\ncaptiuitate ostendere deus uoluit quantum et odisset carnis\nlibidinem et diligeret castitatem, cum et Wandalos ob solam\nmaxime pudicitiam superponeret et Hispanos ob solam uel\nmaxime impudicitiam subiugaret. quid enim? numquid non\nerant in omni orbe terrarum barbari fortiores, quibus Hispanorum\ntraderentur?\nmulti absque dubio, immo, ni fallor, omnes. sed\nideo ille infirmissimis hostibus cuncta tradidit, ut ostenderet\nscilicet non uires ualere sed causam, neque nos tunc ignauissimorum\nquondam hostium fortitudine obrui sed sola uitiorum\nnostrorum impuritate superari: ut uere in nos uenerit\ndictum ilud, quo ait dominus ad ludaeos: secundum inmunditias\nsuas et secundum iniquitates suas feci\nillis, et auerti faciem meam ab eis, et alibi ad gentem\nipsam: adducet dominus super te gentem de longinquo,\net ungulis, inquit, equorum suorum omnes plateas\ntuas conculcabunt et populum tuum gladio\ninterficient. completa ergo in nos sunt omnia, quae dixit\nsermo diuinus, et uim uerborum eaelestium luit poena cunctorum.\nVIII. Sed tamen cum omnes fere barbarae gentes Romanum sanguinem biberint omnes uiscera nostra lacerauerint, quid\nest quod deus noster maximas rei publicae opes et locupletissimos\nRomani nominis populos in ius potissimum ignauissimorum\nquondam hostium dedit ? quid? nisi ut agnosceremus\nscilicet, quod supra dixi, meritorum hoc fuisse non uirium,\natque ipsum quoque hoc nobis in confusionem caderet ac\n\n\n\n\n\n\npoenam, quod ignauissimis traderemur et uel sic plagam caelestis\nmanus agnosceremus, quia nos non fortissimi hostium\nsed ignauissimi subiugarent.\nsic enim legimus quod, si quando\neuidenter intellegi deus uoluit magna opera a se patrari, aut\nper paucos aut per infimos acta res est, ne opus caelestis\ndexterae uirtuti adsignaretur humanae. ideo siquidem et dux\nSisara, quem Hebraeus tremebat exercitus, a muliere prostratus\nest, et Abimelech ciuitatum expugnatorem feminea manus perculit\net ferratae Assyriorum acies uidua opitulante cecideruut.\net ne de solis tantum feminis loquar, Benedad regem Syriae,\ncui praeter innumera populi sui milia triginta et duo reges\nexercitusque eiusdem numeri seruiebant, nonne ideo a paucis,\nprincipum pedissequis dominus uinci uoluit, ut qui esset auctor\ntalis uictoriae nosceretur?\ncontra Madianitas quoque, qui, ut\nliber Iudicum refert, instar locustarum cuncta compleuerant,\nGedeon iubetur pugnare cum paucis, non quia plures in exercitu\nnon haberet, sed uetatur multos ad bellum ducere, ne\nmultitudo sibi possit aliquid de uictoria uindicare. unde cum\ntriginta armatorum milia congregasset, sic ad eum dominus\nlocutus est: multus est tecum populus, nec tradetur\nMadian in manus eius. et quid postea?\nhomini aduersum\ninnumera barbarorum milia pugnaturo trecentos tantum uiros\nreliquit. in eam quippe exiguitatem redigi agmen militum\niussit, ut sibi de patrato diuinitus belli opere paucitas usurpare\nnil posset. denique cur hoc dominus ita faceret, ipse euidentissime\ndeclarauit dicens: ne glorietur contra me\n\n\n\n\n\n\nIsrahel et dicat: meis uiribus liberatus sum. audiant,\ninquam, hoc omnes improbi audiant omnes praesumptuosi,\naudiant praepotentes audiant cuncti quid deus dicit: \\'ne glorietur\\'\ninquit \\'contra me Israhel et dicat: meis uiribus\nliberatus sum\\'.\nVIIII. Audiant, inquam, omnes contraria et blasphema\niactantes, audiant haec spem suam in homine ponentes. loqui\nuniuersos aduersum se deus dicit, qui liberari se uiribus suis\nposse praesumunt. quis autem est Romanorum non ita dicens?\nquis est non ita sentiens? quis nostrae partis non prope\niugiter in hac parte blasphemat? nullas esse iam rei publicae\nuires omnium conscientia est, et ne sic quidem agnoscimus,\ncuius hoc beneficiis, quod adhuc uiuimus, debeamus.\nsi quando\nenim nobis prosperi aliquid praeter spem nostram et meritum\ndeus tribuit, alius hoc adscribit fortunae alius euentui, alius\nordinationi ducum alius consilio, alius magisterio alius patrocinio,\nnullus deo. et miramur, si nobis caelestis manus aliqua\nnon praestet, cui quicquid praestiterit derogamus. quid enim\naliud facimus, cum bona, quae praestat, nos uel euentibus\ncasuum uel uirtutibus ducum uel quibuscumque aliis rebus\nfriuulis deputamus ?\nhoc enim modo et terris nos oporteret\ngratias agere quod fruges annuas metimus et uineis quod\nuindemiamus, et mari quod pisces capimus et siluis quod ligna\ncaedimus, et ouibus quod ueste tegimur et pecudibus ceteris\nquod carne saturamur. nam quae ratio est, ut ei pro muneribus\naliis grati esse uelimus, cui maximorum beneficiorum\nsuorum gratiam. derogamus ? aut quis contentus est homo\n\n\n\n\nnostrae condicionis, ut ei quis in acceptum quippiam referat,\ncui de donis suis summa. detraxerit?\nita et nos licet deo in\nnullo digne gratias agamus, parum tamen erat si pro his tantummodo\ngrati esse uellemus, quae nobis ad usum uiuendi\ndedit, cui hanc gratiam tollimus, quod nos et in angustiis\niuuat et in periculis liberat et in medio barbararum gentium\nsitos iugi protectione conseruat.\nat non ita Gothi non ita\nWandali, malis licet doctoribus instituti, meliores tamen etiam\nin hac parte quam nostri. offendi quamuis quosdam suspicer\nhis quae dicimus. sed quia ueritas magis quam offensio cogi- .\ntanda est, dicam et saepe dicam: non ita Gothi non ita\nWandali: qui et in discrimine positi opem a deo postulant et\nprosperitates suas munus diuinitatis appellant.\ndenique probauit\nhoc bello proximo infelicitas nostra. cum enim Gothi metuerent\npraesumeremus nos in Chunis spem ponere illi in deo,\ncum pax ab illis postularetur a nobis negaretur, illi episcopos\nmitterent nos reppelleremus, illi etiam in alienis sacerdotibus\ndeum honorarent nos etiam in nostris contemneremus, prout\nactus utriusque partis ita et rerum terminus fuit. illis data\nest in summo timore palma nobis in summa elatione confusio:\nut uere et in nobis tunc et in illis euidenter probatum sit\nillud domini nostri dictum: quoniam qui se exaltat\n\n\n\n\n\n\nhumiliabitur, et quis humiliat exaltabitur; illis enim\nexaltatio data est pro humilitate, nobis pro elatione deiectio.\nX. Itaque agnouit hoc ille dux nostrae partis, qui eandem\nurbem hostium, quam eodem die uictorem se intraturum esse\npraesumpsit, captiuus intrauit. probauit scilicet, quod propheta\ndixit: quia non est hominis uia eius, nec uiri est ut\nambulet et dirigat gressus suos. nam quia uiam suam\niuris sui esse existimauit, nec gressum directionis habuit nec\nuiam salutis inuenit. effusa est, ut legimus, abiectio\nsuper principem, seductus est in inuio et non in\nuia, et ad nihilum deductus est uelut aqua decurrens.\nin quo quidem praeter ipsam rerum mielicitatem praesens\niudicium dei patuit, ut quicquid facturum se usurparat\nipse pateretur. nam quia sine diuinitatis auxilio ac dei nutu\ncapiendum a se hostem credidit, ipse captus est: consilii ac\nsapientiae summam usurpauit ignominiam temeritatis incurrit\nuincla, quae aliis parauit, ipse sustinuit.\net quod, rogo, euidentius\ndei iudicium esse potuit, quam ut habens praedatoris\nfiduciam praeda fieret triumphum praesumens triumphus esset,\ncircumdaretur corriperetur alligaretur, retorta tergo brachia\ngereret manus, quas bellicosas putabat, uinctas uideret, puerorum\nac mulierum spectaculum fieret inludentes sibi barbaros\ncerneret, inrisionem sexus promiscui sustineret et qui maximum\nhabuerat supercilium fortis uiri, mortem subiret ignaui ?\natque\nutinam hoc ipsum breue remedium malorum esset non diuturna\ntoleratio. ille autem, quantum ad poenarum magnitudinem\npertinet, longo tempore et diuturna in ergastulo barbarorum\ntabe consumptus in hanc miseriam redactus est, ut, quod\nplerumque homines etiam poenis ipsis grauius atque acerbius\n\n\n\n\n\n\nputant, in miserationem hostium deueniret. et hoc cur?\ncur\nabsque dubio nisi quia, ut iam dixi, illi deo humiles nos rebelles,\nilli crediderunt in manu dei esse uictoriam nos in manu\nnostra immo in sacrilega atque impia, quod est peius nocentiusque\nquam nostra? denique ipse rex hostium, quantum res\nprodidit ac probauit, usque ad diem pugnae stratus cilicio\npreces fudit, ante bellum in oratione iacuit ad bellum de oratione\nsurrexit. priusquam pugnam manu capesseret, supplicatione\npugnauit et ideo fidens processit ad pugnam, quia iam\n10 meruerat in oratione uictoriam.\nXI. Non dissimiliter autem illud etiam apud Wandalos: ad\nquos cum in Hispania sitos nostra pars pergeret tantamque\nad debellandos eos praesumptionis fiduciam ferret quantum\netiam proxime ad Gothos, pari superbiae fastu pari exitu conruerunt.\nuenitque super exercitum nostrum illud prophetae\ndictum: obruet dominus confidentiam tuam et nihil\nhabebis prosperum. confidebamus enim in sapientia nostra\net fortitudine contra dei mandata dicentis: non glorietur\nsapiens in sapientia sua nec fortis in fortitudine\nsua, sed in hoc glorietur qui gloriatur, scire et\nnosse me, quia ego sum dominus.\nnon inmerito itaque\nuicti sumus; ad meliora enim se illi subsidia contulere quam\nnostri. nam cum armis nos atque auxiliis superbiremus, a\nparte hostium nobis liber diuinae legis occurrit. ad hanc enim\npraecipue opem timor et perturbatio tunc Wandalica confugit,\nut seriem nobis eloquii caelestis opponeret et aduersum uenientes\naemulos suos sacri uoluminis scripta quasi ipsa\n\n\n\n\n\n\nquodammodo diuinitatis ora reseraret.\nhic nunc requiro, quis hoc\numquam a nostris partibus fecerit, aut quis non inrisus fuerat,\nsi putasset esse faciendum? inrisus utique, sicut a nostris\nomnia ferme religiosa ridentur. et ideo quid prodesse nobis\npraerogatiua illa religiosi nominis potest, quod nos catholicos\nesse dicimus quod fideles esse iactamus quod Gothos ac Wandalos\nhaeretici nominis exprobratione despicimus, cum ipsi\nhaeretica prauitate uiuamus?\nitaque rectissime nobis dicitur\nillud, quod Iudaeis in lege fidentibus dixit sermo diuinus:\nquomodo dicitis, sapientes sumus et lex domini\nnobiscum est? nolite, inquit, confidere in uerbis\nmendacii dicentes: templum domini, templum domini,\ntemplum domini est. quoniam si bene direxeritis\nuias uestras et studia uestra, aduenae et\npupillo et uiduae non feceritis calumniam, nec\nsanguinem innocentem effuderitis in loco hoc, habitabo\nuobiscum in loco isto a saeculo usque in\nsaeculum. quo utique ostenditur quod, si ista non facimus,\nsuperflue nobis catholici nominis praesumptione plaudamus.\nsed hinc iam et superius satis dictum est et adhuc forte dicetur,\nnec opus est ut de hoc amplius disseramus, ubi dei iuge iudicium\nest. quid enim uel de nobis uel de Gothis ac Wandalis\ndeus iudicet res probat: illi crescunt cotidie nos decrescimus,\nilli proficiunt nos humiliamur, illi florent et nos arescimus.\nut uere in nos ueniat dictum illud, quod de Saul ac Dauid\nait sermo diuinus: quia Dauid erat proficiens et semper\nse ipso robustior, domus autem Saul decrescens\ncotidie. iustus est enim, ut propheta ait, iustus est dominus\net rectum iudicium suum.\nXII. Iudicamnr itaque etiam praesente iudicio a deo, et ideo\nexcitata est in perniciem ac dedecus nostrum gens ignauissima,\nquae de loco ad locum pergens de urbe in urbem transiens\nuniuersa uastaret. ac primum a solo patrio effusa est in Germaniam\nproximam, nomine barbaram dicione Romanam: post\ncuius primum exitium arsit regio Belgarum deinde opes Aquitanorum\nluxuriantium et post haec corpus omnium Galliarum,\nsed paulatim id ipsum tamen, ut, dum pars clade caeditur,\npars exemplo emendaretur.\nsed ubi apud nos emendatio aut\nquae pars Romani orbis quamuis afflicta corrigitur? omnes\nenim, ut legimus, declinauerunt, simul inutiles\nfacti sunt. et ideo propheta ad deum clamat et dicit: percussisti\neos et non doluerunt, adtriuisti eos et\nrenuerunt accipere disciplinam: indurauerunt facies\nsuas super petram et noluerunt reuerti. quam\nuere autem etiam hoc in nos cadat res ipsa indicat.\nuastata\nest diu Gallia: ergo emendata est, cum in uicino esset,\nHispania? nec inmerito, quia nullus erat omnino timor nulla\ncorrectio, flammis, quibus arserant Galli, Hispani ardere coeperunt.\nin quo illud est, ut supra dixi, sceleratissimum et\ngrauissimum, quod cum arserint, ut ita dicam, membra hominum\npeccatorum, curata non sunt uitia peccantium. et ideo\ncompulsus est criminibus nostris deus, ut hostiles plagas de\nloco in locum de urbe in urbem spargeret et excitas paene\nab ultimis terrae finibus gentes etiam trans mare mitteret,\nquae Afrorum scelera punirent. quid enim ?\nnumquid abductae\n\n\n\n\n\n\na solo patrio degere intra Gallias non potuerant? aut ut non\ndegerent, quem timebant quae inlaesae a nobis usque ad tempus\nillud cuncta uastauerant? sed esto, intra Gallias formidabant.\nquid in Hispania, ubi etiam exercitus nostros bellando contriuerant,\nnumquid consistere aut permanere metuebant iam\nuictores iam triumphantes, quibus usque ad hunc fortitudinis\nfastum contigerat ascendere, ut post experimenta belli diu\nparati intellegerent sibi Romanae rei publicae uires etiam cum\nbarbarorum auxiliis pares esse non posse?\nXIII. Potuerunt ergo illic degere nec timebant. sed illa utique caelestis manus, quae eos ad punienda Hispanorum\nflagitia illuc traxerat, etiam ad uastandam Africam transire\ncogebat. ipsi denique fatebantur non suum esse quod facerent:\nagi enim se diuino iussu ac perurgeri. ex quo intellegi potest\nquanta sint mala nostra, ad quos uastandos atque cruciandos\nire barbari compelluntur inuiti secundum illud scilicet, quod\nuastator terrae Israheliticae rex Assyriorum ait: numquid\nsine domini uoluntate ascendi ad locum istum?\ndominus dixit mihi: ascende ad terram hanc et\ndemolire eam. et alibi sacer sermo: haec dicit dominus.\nexercituum, deus Israhel: ecce ego mittam et ad- \\'\nsumam Nabochodonosor regem Babylonis seruum\nmeum, ueniensque percutiet terram Aegypti.\nunde\nagnoscere possumus cuncta quidem, quae adfliguntur, iudicio\ndei percuti, sed tamen, ut saepe memoraui, propter peccata\nsubuerti. ac per hoc quicquid actum est peccatis non deo\n\n\n\n\n\n\nadscribendum, quia recte illi rei factum adscribitur, quae ut\nquid fieret exegit. nam et homicida, cum a iudice occiditur,\nsuo scelere punitur, et latro aut sacrilegus, cum flammis\nexuritur, suis criminibus concrematur.\nunde et quod Wandali\nad Africam transierunt non est diuinae seueritati sed Afrorum\nsceleri deputandum; graui enim eos, antequam illuc pergerent,\nac longa iniquitate traxerunt. et ideo intellegere debemus, quia\npietatis diuinae fuit, quod poenam diu debitam distulit, piaculorum\nautem et criminum, quod aliquando peccator populus\nquae merebatur excepit. nisi forte Afros hoc non meruisse\ncredimus, cum utique nulli magis, utpote in quos omnia simul\nimprobitatum atque impuritatum genera confluxerint.\nceteri\nenim homines, etsi nonnullis uitiorum flagitiis obligati sunt,\nquibusdam tamen non implicantur, etsi uinolentia non carent\nmaliuolentia carent, etsi libidine aestuant rapacitate non saeuiunt:\nmultos denique, etsi accusat incontinentia corporum, .\nsimplicitas commendat animorum. in Afris uero paene omnibus\nnihil horum est, quod ad utrumque pertineat, id est bonum\naeque ac malum, quia totum admodum malum. adeo exclusa\nnaturae originalis sinceritate aliam quodammodo in his naturam\nuitia fecerunt.\n\nXIIII. Exceptis enim paucissimis dei seruis quid fuit totum.\nAfricae territorium quam domus una uitiorum, aeneo illi\nsimilis, de quo propheta dicit; o ciuitas sanguinum!\naeneum, in quo est aerugo, non exiit de eo, quia\nsanguis non exiet de e o ? ciuitatem, ut uidemus, aeneo et\niniquitatem sanguini comparauit, ut intellegamus scilicet sic\nesse in ciuitate populi iniquitatem, sicut in aeneo sanguinem\n\n\n\n\n\n\nbullientem. non dissimile autem est huic illud sermonis sacri:\nfactae sunt mihi domus Israhel commixtae omnes\nae ramento et ferro et stanno et plumbo, in medio\nargentum permixtum est. propterea dic haec: sic\ndicit dominus deus: pro eo, quod facti estis omnes\nin permixtionem unam, conflabo uos et insufflabo\nin uos in igniirae.\ndissimillima inter se genera metallorum\nsacer sermo memorauit. et quomodo in eodem conflatorio res\ndiuersae conflantur? scilicet quia in diuersitatibus metallorum\ndissimilitudo hominum designatur. et ideo etiam argentum,\nid est nobilioris materiae metallum, isdem ignibus datur, quia\nnaturae nobilioris ingenium uita degenerante damnarunt. sicut\netiam de principe Tyri dixisse legimus dominum per prophetam:\nfili hominis, accipe lamentum super principem\nTyri, et dic illi: haec dicit dominus deus:\ntu consignatio similitudinis, et corona decoris in\ndeliciis paradisi fuisti: omnem lapidem optimum\nindutus es, sardium et topazium et smaragdum.\net iterum argento, inquit, et auro implesti thesauros\ntuos, a multitudine negotiationis implesti promptuaria\ntua.\nquae omnia numquid non talia sunt, ut specialiter\nde Afris dicta, uideantur? ubi enim maiores thesauri ubi\nmaior negotiatio ubi promptuaria pleniora? auro, inquit, implesti\nthesauros tuos a multitudine negotiationis\ntuae. ego plus addo: tam diuitem quondam Africam fuisse,\nut mihi copia negotiationis suae non suos tantum sed etiam\n\n\n\n\n\n\nmundi thesauros uideatur implesse. et quid post haec? exaltatum\nest, inquit, cor tuum in decore tuo, propter\nmultitudinem peccatorum tuorum in terram te\nproieci.\nquomodo Africanae potentiae et hoc competit aut\nquemadmodum proiecta esse uidetur in terram? quomodo nisi\nquia, quando amisit potentiae ueteris altitudinem, quasi caelestem\nperdidit dignitatem? et educam, inquit, ignem de\nmedio tui, hic te deuorabit. quid hac re uerius? de\nmedia quippe eorum iniquitate ignis peccati exiit, qui felicilotatem\nprioris temporis deuorauit. et omnes, inquit, qui\nnouerunt inter nationes, contristabuntur super te.\nconuenire illis hoc non putemus, si non euersio Africani soli\nluctus est generis humani. perditio, inquit, factus es et\nnon eris amplius in aeternum. in perditionem iam illic\ndeducta omnia satis constat: superest ne malorum praesentium\npoenas etiam aeternorum continuatio consequatur.\nXV. Non patiatur hoc autem pro affectu suae misericordiae\ndeus. nam quantum ad meritum nostrorum criminum pertinet,\nita se res habet, ut pati posse uideatur. quid enim piaculorum\nest non illic semper admissum ? nec de omnibus dico, quia\net enormia fere sunt et sciri ac dici tanta non possunt. de\nsola uel maxime obscenitate impuritatum loquor et, quod est\ngrauius, sacrilegiorum. praetermitto in aliquo rabiem cupiditatis,\nuitium totius generis humani: praetereo auaritiae inhumanitatem,\nproprium est Romanorum paene omnium malum:\nrelinquatur ebrietas, nobilibus ignobilibusque communis;\n\n\n\n\n\n\ntaceatur superbia et tumor: tam peculiare hoc diuitum regnum est,\nut aliquid forsitan de iure suo se putent perdere, si hinc sibi\nalius quicquam uoluerit uindicare: transeatur denique prope\nomne fraudium falsitatum periuriorum nefas: nulla umquam\nhis malis Romana ciuitas caruit.\netsi specialius hoc scelus\nAfrorum omnium fuit. nam sicut in sentinam profundae nauis\nconluuiones omnium sordium, sic in mores eorum quasi de\nomni mundo uitia fluxerrunt. nullam enim improbitatem scio,\nquae illic non redundauerit, cum utique etiam paganae ac\nferae gentes, etsi habent specialiter mala propria, non sint\ntamen in his omnia execratione digna.\nGothorum gens perfida\nsed pudica est, Alanorum impudica sed minus perfida, Franci\nmendaces sed hospitales, Saxones crudelitate efferi sed castitate\nmirandi: omnes denique gentes habent sicut peculiaria mala\nita etiam quaedam bona. in Afris paene omnibus nescio quid\nnon malum. si accusanda est inhumanitas inhumani sunt, si\nebrietas ebriosi, si falsitas fallacissimi, si dolus fraudulentissimi,\nsi cupiditas cupidissimi, si perfidia perfidissimi. impuritas\neorum atque blasphemia his omnibus admiscenda non sunt,\nquia illis quae supra diximus malis aliarum gentium uitia,\nhis autem etiam sua ipsa uicerunt.\nXVI. Ac primum, ut de impuritate dicamus, quis nescit\nAfricam totam obscenis libidinum taedis semper arsisse, non\nut terram ac sedem hominum, sed ut Aetnam putes impudicarum\nfuisse flammarum? nam sicut Aetna intestinis quibusdam\nnaturae feruentis ardoribus sic illa abominandis iugiter fornicationum\nignibus aestuauit. nec uolo in hac re adsertionibus\nmeis credi, testimonium requiratur. generis humani. quis non\nomnes omnino Afros generaliter impudicos sciat nisi ad deum\nforte conuersos, id est fide ac religione mutatos?\nsed hoc tam\n\n\n\n\nrarum est ac nonum quam rarum uideri potest quemlibet Gaium\nnon esse Gaium aut quemcumque Seium non esse Seium. tam\ninfrequens enim est hoc et inusitatum, impudicum non esse\nAfrum, quam nonum et inusitatum Afrum non esse Afrum.\nita enim generale in eis malum impuritatis est, ut quicumque\nex eis impudicus esse desierit, Afer non esse uideatur. nec\ndiscurram per loca singula aut cunctas discutiam ciuitates, ne\nstudiose uidear quaerere atque inuestigare quae dicam.\nuna\ntantum uniuersarum illic urbium principe et quasi matre contentus\nsum, illa scilicet Romanis arcibus semper aemula, armis\nquondam et fortitudine, post splendore ac dignitate. Carthaginem\ndico et urbi Romae maxime aduersariam et in Africano\norbe quasi Romam: quae mihi ideo in exemplum ac testimonium\nsola sufficit, quia uniersa penitus, quibus in toto mundo disciplina\nrei publicae uel procuratur uel regitur, in se habuit.\nillic enim omnia officiorum publicorum instrumenta illic artium\nliberalium scolae illic philosophorum officinae cuncta denique \\\\\nuel linguarum gymnasia uel morum: illic quoque etiam copiae\nmilitares et regentes militiam potestates illic honor proconsularis\nillic iudex cotidianus et rector, quantum ad nomen\nquidem proconsul, sed quantum ad potentiam consul: illic\ndenique omnes rerum dispensatores et differentes inter se tam\ngradu quam uocabulo dignitates, omnium, ut ita dicam, platearum\net competorum procuratores, cuncta ferme et loca urbis\net membra populi gubernantes.\nhac ergo tantum contenti sumus\nad exemplum ac testimonium ceterarum, ut intellegamus sci-\\'\nlicet quales illae fuerint ciuitates, quae minores habuerunt\n\n\n\n\n\n\n\n\nprobi officii procurationes, cum uiderimus qualis extiterit, ubi\nsummi semper fuere rectores. quo loco prope est ut paeniteat\nme promissionis meae, id est, quod superius spopondi, cunctis\nprope Afrorum criminibus praetermissis de impuritatibus praecipue\nac blasphemiis eorum me esse dicturum.\nuideo enim\nquasi scaturrientem uitiis ciuitatem, uideo urbem omnium iniquitatum\ngenere feruentem, plenam quidem turbis sed magis\nturpitudinibus, plenam diuitiis sed magis uitiis, uincentes se\ninuicem homines nequitia flagitiorum suorum, alios rapacitate\nalios impuritate certantes, alios uino languidos alios cruditate\ndistentos, hos sertis redimitos illos. unguentis oblitos, cunctos\nuario luxus marcore perditos, sed paene omnes una errorum\nmorte prostratos, non omnes quidem uinolentia temulentos\nsed omnes. tamen peccatis ebrios. populos putares non sani\nstatus non sui sensus, non animo incolumes non gradu, quasi\nin morem crapulatarum turbarum cateruatim in se ruentes.\niam uero illud cuiusmodi aut quam graue, genere quidem\ndispar, sed iniquitate non dispar, nisi in hoc dispar forte quia\nmaius. proscriptiones dico orfanorum uiduarum afflictiones pauperum\ncruces: qui ingemescentes cotidie ad deum ac finem\nmalorum inprecantes et, quod grauissimum est, interdum ui\nnimiae amaritudinis etiam aduentum hostium postulantes,\naliquando a deo impetrarunt, ut euersiones tandem ac barbaris\nin commune tolerarent, quas soli a Romanis ante tolerauerant.\nXVII. Sed esto haec omnia praetermittantur, quia et in\nomni ferme aguntur orbe Romano et spopondi me de his\n\n\n\n\nmalis hoc loco pauca dicturum. quid ergo impudicitia atque\nimpuritas, de qua loquor, numquid non ad euersionem Afrorum\nsola suffecerat? quae enim fuit pars ciuitatis non plena\nsordibus, quae intra urbem platea aut semita non lupanar ?\nadeo omnia paene competa omnes uias aut quasi foueae. libidinum\ninterciderant aut quasi retia praetexebant; ut etiam\nqui ab hac re penitus abhorrerent tamen uitare uix possent.\nlatronum quodammodo excubias uidexes commeantium uiatorum\nspolia captantes, qui insidiarum frequentium densitate ita\nomnes admodum calles omnes anfractus ac diuerticula saepsissent,\nut nullus ferme tam cautus. esset, qui non in aliquos\ninsidiarum laqueos incurreret, etiam qui se de plurimis expedisset.\nfaetebant, ut ita dixerim, cuncti urbis illius ciues\ncaeno libidinis, spurcum sibimetipsis mutuo impudicitiae nidorem\ninalantes.\nsed horrori eis tamen horrida ista non erant,\nquia idem omnes horror infecerat. unam enim putes fuisse\nillic libidinum fornicationumque sentinam, caenum quasi ex\nomni platearum et cloacarum labe collectum. et quae illic\nspes esse poterat, ubi praeter id, quod in domini templo erat,\nnihil uideri penitus nisi sordidum non licebat ? quamquam\nquid dicam in dei templo? hoc quippe totum ad sacerdotes\ntantum et clerum, pertinet : quos non discutio, quia domini\nmei ministerio reuerentiam seruo, et quos ita solos puros fuisse\narbitror in altario, sicut pereuntibus Sodomis solum Loth\nfuisse legimus in monte.\nceterum quantum ad plebem per-I\n\n\n\n\n\n\ntinet, quis in illo numero tam innumero castus fuit? castum\ndico? quis non fornicarius-non adulter, et hoc sine cessatione\nsine termino? rursum clamitem itaque necesse est: quae spes\nin illo populo esse poterat, ubi cum unus interdum adulter\nplebem ecclesiasticam polluat, ibi inter illa tot milia, si diligentissime\nquaereres, castum uel in ecclesia inuenire uix\nposses.\nplus multo dicam. utinam haec essent sola, quae\ndiximus, et contenta illic uirorum impuritas fuisset solis sordidarum\nmulierum fornicationibus inquinari. illud grauius et\nscelestius, quod illa, de quibus beatus apostolus Paulus cum\nsumma animi lamentatione conqueritur, in Afris paene omnia\nfuerunt: scilicet quia masculi relicto naturali usu feminae\nexarserunt in desideriis suis in inuicem, masculi in masculos\nturpitudinem exercentes et mercedem quam oportuit erroris\nsui in semetipsos recipientes.\net sicut non probauerunt deum\nhabere in notitia, tradidit illos deus in reprobum sensum, ut\nfaciant quae non conuenit. numquid hoc beatus apostolus de\nbarbaris ac feris gentibus dixit? non utique, sed de nobis,\nid est specialiter de Romanis: quos quidem Afri, quia nequaquam\nolim uincere imperio ac sublimitate ualuerunt, quod\npotuerunt unum, impuritate uicerunt. quicumque ergo iure\nse mihi irasci putat magis apostolo irascatur, scilicet quia,\nquod dicimus nos fuisse Afros, hoc ille dixit dominos eorum\nesse Romanos.\nXYIU. Sed forte id uel occultum quod loquimur erat, aut\nsaltim hoc prouidebant procuratores publicae passim disciplinae,\n\n\n\n\n\n\nne oculos ciuitatis sceleratissimum propalata polluerent. quod si factum\nutique fuisset, quamuis multi extitissent opere ipso sordidi,\nnon omnes tamen fuerant. uisu atque animo sordidati, et solet\nres satis flagitiosa, quando agitur occulte, fidem facinoris non\nmereri. supra omnem autem monstruosi piaculi exsecrationem\nest scelus summum admittere et pudorem sceleris non habere.\nquid, rogo, fieri illic prodigiosius potuit?\nin urbe christiana,\nin urbe ecclesiastica, quam quondam doctrinis suis apostoli\ninstituerant, quam passionibus suis martyres coronarant, uiri\nin semetipsis feminas profitebantur, et hoc sine ullo pudoris\numbraculo, sine ullo uerecundiae amictu, ac sic, quasi parum\npiaculi esset, si malo illo malorum tantum inquinarentur\nauctores, per publicam sceleris professionem fiebat etiam scelus\nintegrae ciuitatis. uidebat quippe hoc uniuersa urbs et patiebatur,\nuidebant iudices et adquiescebant, populus uidebat et\nadplaudebat, ac sic diffuso per totam urbem dedecoris scele*\nrisque consortio, etsi hoc commune omnibus non faciebat actus,\ncommune omnibus faciebat adsensus.\nsed finis aliquando forsitan\nmali aut emendatio aliqua labis istius fuit. quis credere\naut etiam audire possit, conuertisse in muliebrem tolerantiam\nuiros non usum suum tantum atque naturam, sed etiam uultum\nincessum habitum et totum penitus quicquid aut in sexu\nest aut in uisu uiri? adeo uersa in diuersum omnia erant, ut\ncum uiris nihil magis pudori esse oporteat, quam si muliebre\naliquid in se habere uideantur, illic nihil uiris quibusdam\nturpius uideretur, quam si in aliquo uiri uiderentur.\nXVIlli. Sed paucorum hoc, inquis, dedecus fuit, et quod\nnon a pluribus perpetratum est cunctis nocere non potuit.\n\n\n\n\niam quidem supra dixi saepissime in dei populo etiam unius\nfacinus pestem fuisse multorum, sicut ex furto Achar ruit\npopulus, sicut ex zelo Saulis orta est pestilentia, sicut ex\nsancti Dauid dinumeratione mortalitas. ita est enim dei\necclesia quasi oculus. nam ut in oculum etiamsi parua sordes\nincidat, . totum lumen obcaecat, sic in ecclesiastico corpore\n.. etiamsi pauci sordida faciant, prope totum ecclesiastici splendoris\nlumen obfuscant.\net ideo saluator ipse principalem\necclesiae partem oculum nominauit dicens: lucerna corporis\ntui est oculus tuus. si fuerit oculus tuus simplex, totum corpus tuum lucidum erit: si autem\noculus tuus nequam fuerit, totum corpus tuum\ntenebrosum erit. unde et apostolus nescitis, inquit,\nquia modicum fermentum totam massam corrumpit?\nquamuis ego illic non modicum de hoc malo, sed nimis fuisse dicam, non quia molles plurimi fuerunt, sed quia mollities\npaucorum labes est plurimorum. nam etsi panci sint\nqui dedecorosa sustineant, multi sunt qui paucorum sordibus\npolluantur. sicut enim una meretrix multos fornicatores facit,\nsic plurimam ferme populi partem inquinat paucorum effeminatorum\nabominanda permixtio. et nescio qui eorum ante\ndeum deteriores sint, cum aequali in scriptis sacris sorte\ndamnentur. neque enim molles; inquit, -neque masculorum\nconcubitores regnum dei possidebunt.\nillud\nergo magis ingemescendum atque lugendum est, quod tale hoc\nscelus crimen etiam totius rei publicae uidebatur et uniuersa\nRomani nominis dignitas facinoris prodigiosi inurebatur infamia.\ncum enim muliebrem habitum uiri sumerent et magis\n\n\n\n\n\n\nquam mulieres gradum frangerent, cum indicia sibi quaedam\nmonstruosae impuritatis innecterent et femineis tegminum\ninligamentis capita uelarent, atque hoc publice in ciuitate\nRomana, urbe illic summa et celeberrima, quid aliud quam\nRomani imperii dedecus erat, ut in medio rei publicae sinu\nexecrandissimum nefas palam liceret admitti? potestas quippe\nmagna et potentissima, quae inhibere scelus maximum potest,\nquasi probat debere fieri, si sciens patitur perpetrari; in cuius\nenim manu est ut prohibeat iubet agere, si non prohibet\nadmitti.\\'\nXX. Iterum, quia dolor exigit, ab his qui irascuntur\nrequiro, in quibus haec barbaris gentibus aut facta sint umquam\naut fieri publica impunitate licuerit? denique, ne longius\nde hac re ambigi aut inuestigari necesse sit, ipsos illos\nAfricae uastatores Afrorum populis comparemus. uideamus\nquid simile a Wandalis factum sit.\net certe barbari elatione\ntumidi uictoria superbi diuitiarum ac deliciarum affluentia\ndissoluti, qui profecto etiamsi continentissimi et castigatissimi\nsemper fuissent, mutari tamen tanta rerum obsecundantium\nfelicitate potuerunt, ingressi scilicet, ut in diuinis litteris\nscriptum est, terram lacte ac melle manantem fecundam,\nopulentissimam omnium deliciarum copiis quasi ebriam: in\nqua utique minime mirum fuerat si luxuriasset gens barbara,\nubi similis quodammodo luxurianti erat ipsa natura.\ningressos\nhaec loca Wandalos quis non putet omni se uitiorum atque\nimpuritatum caeno inmersisse aut, ut leuissime dicam, saltim\nilla fecisse, quae ab Afris iugiter facta fuerant, in quorum\niura migrarant? et certe, si ea tantum, continentissimi ac\n\n\n\n\n\n\nmodestissimi iudicandi erant, quos non fecisset corruptiores\nipsa felicitas. quotus enim quisque sapientium est, quem secunda\nnon mutent, cui non crescat cum prosperitate uitiositas?\nac per hoc temperantissimos fuisse Wandalos certum est,\nsi quales illi fuerunt, qui capti ac subiugati sunt, tales illi\nfuere uictores.\nigitur in tanta affluentia rerum atque luxuria\nnullus eorum mollis effectus est. numquid parum uidetur?\ncerte familiariter etiam nobiles hoc fuere Romani. sed quid\nadhuc addo? nullus uel qui Romanorum illic mollium pollueretur\nincestu. certe hoc apud Romanos iam pridem tale\nexistimatum est, ut uirtus potius putaretur esse quam uitium,\net illi se magis uirilis fortitudinis esse crederent, qui maxime\nuiros feminei usus probrositate fregissent.\nunde etiam illud\nfuit, quod lixis puerorum quondam exercitus prosequentibus\nhaec quasi bene meritis expeditionibus stipendia laboris decernebantur,\nut quia uiri fortes essent, uiros in mulieres demutarent.\npro nefas! et hoc Romani, plus addo, et hoc Romani\nnon huius temporis, attamen, ne ueteres accusemus,\nRomani, sed non antiqui, iam scilicet corrupti iam dissoluti\niam sibi ac suis dispares et Graecis quam Romanis similiores,\nut, quod saepe iam diximus, minime mirum sit, si Romana\nres publica aliquando patitur, quod iam diu meretur.\nXXI. Haec ergo impuritas in Romanis ante Christi euangelium\nesse coepit et, quod est grauius, nec post euangelia\ncessauit. et quis post haec non admiretur populos Wandalorum?\nqui ingressi urbes opulentissimas, ubi haec omnia\npassim agebantur, ita delicias corruptorum hominum indepti\nsunt, quod corruptelas morum repudiarunt, et usum bonarum\nrerum possident, malarum inquinamenta uitantes. sufficere\n\n\n\n\nigitur ad laudem eorum haec possunt talia, etiamsi alia non\ndicam: abominati enim sunt uitiorum impuritates; plus adhuc\naddo: abominati etiam feminarum, horruerunt lustra ac lupanaria,\nhorruerunt concubitus contactusque meretricum.\nnum- I\nquid hoc credibile ullis uideri potest, Romanos haec admisisse,\nbarbaros horruisse ? aut numquid est post ista, quae diximus,\nquod dici posse uideatur? sed est tamen et multo plus est.\nnam quod uitasse eos res foedas diximus, minus est; potest\nenim quis inhonesta horrere, non tollere: illud magni ac\nsingularis est meriti, non solum ipsum labe non pollui, sed\nprouidere etiam ne umquam alii polluantur. procurator enim\nest quodammodo salutis humanae, qui non tantum id agit, ut\nipse bonus sit, sed efficere et hoc nititur, ut alii mali esse\ndesistant.\ngrande est profecto, quod dicimus, grande ac supereminens.\nquis credit Wandalos in ciuitatibus Romanis ista\nfecisse? remota quippe est ab illis omnibus carnis impuritas.\nat quomodo remota? non sicut remoueri aliqua a Romanis\nsolent, qui statuunt non furandum et furantur, qui statuunt\nnon adulterandum et primi adulterant. quamuis paene non\npossim dicere, quod furentur; non enim sunt quae agunt furta,\nsed latrocinia. punit enim iudex in alio peculationem, cum\nsit ipse peculator, punit rapinam, cum ipse sit raptor, punit\nsicarium, cum ipse sit gladiator, punit effractores claustrorum\net ostiorum, cum sit ipse euersor urbium, punit expoliatores\ndomorum, cum sit ipse expoliator prouinciarum.\natque hoc\n\n\n\n\nutinam illi tantum, qui in potestate sunt positi et quibus ius\nexercendorum latrociniorum honor ipse largitur: illud grauius\nac magis intolerabile, quod hoc faciunt et priuati, isdem ante\nhonoribus functi. tantum eis indeptus semel honor dat beneficii,\nut semper habeant ius latrocinandi. adeo etiam, cum\ndestiterint ad administrandum potestatem habere publicam,\nnon desinunt tamen ad latrocinandum potestatem habere priuatam,\nac sic leuior est potestas illa quam habuerunt iudices,\nquam haec quam priuati habent; in illa enim eis saepe succeditur,\nin hac numquam.\necce quid ualeant statuta legum,\necce quid proficit definitio sanctionum, quae illi spernunt\nmaxime qui ministrant. sane ad parendum humiles abiectique\ncoguntur, compelluntur iussis obtemperare pauperculi, et nisi\nobtemperauerint, puniuntur. eandem enim in hac re rationem\nhabent quam in tributis: soli iussis publicis seruiunt, sicut\nsoli tributa soluunt. ac sic in ipsis legibus et in ipsa iusta\nrerum praeceptione maximum iniustitiae scelus agitur, cum\nea minores quasi sacra obseruare cogantur, quae maiores iugiter\nquasi nulla conculcant.\nXXII. Excessi paulisper coeptum sermonis ordinem rerum\nindignitate compulsus: nunc ad superiora redeamus. diximus\nquippe plenas fuisse impuritatibus monstruosis Africae ciuitates\net praecipue illic reginam et quasi dominam, Wandalos autem\nhis omnibus non fuisse pollutos. non tales ergo isti, de quibus\nloquimur, barbari ad emendandam nostrarum turpitudinum\nlabem extiterunt. abstulerunt enim de omni Africae loco\nsordes uirorum mollium, contagiones etiam horruere meretricum,\nnec horruerunt tantum aut temporarie summouerunt,\nsed penitus iam non esse fecerunt.\no pie domine! o saluator\nbone! quantum efficiunt per te studia disciplinae, per quae\nmutari possunt uitia naturae, sicut ab illis scilicet immutata\n\n\n\n\nsunt. at quomodo immutata? interest enim non solum effectus\nrerum, sed etiam efficiunt causas dicere. difficile est quippe\nimpudicitiam uerbo aut iussione tolli, nisi fuerit ablata, et\ndifficile est pudicitiam uerbo exigi, nisi fuerit exacta.\nquod\nilli utique scientes sic impudicitiam summouerunt, quod impudicas\nconseruauerunt, non interficientes mulierculas infelices,\nne uitiorum curam crudelitate respergerent, et dum peccata\nauferre cuperent, ipsi in peccatorum resecatione peccarent.\nsed ita errantes emendauerunt, ut factum eorum medicina\nesset, poena non esset.\niusserunt siquidem et compulerunt\nomnes ad maritalem torum transire meretrices, scorta. in\nconubia uerterunt, implentes scilicet apostoli dictum atque\nmandatum, ut et unaquaeque mulier uirum haberet suum et\nunusquisque uir coniugem suam; ut quia cohiberi incontinentia\nsine hac carnalis usus permissione non posset, ita\nlegitimum usum ealor corporalis acciperet, ut peccatum incontinentia\nnon haberet.\nin quo quidem non id tantummodo\nprouisum est, ut uiros feminae haberent, quae sine uiris esse\nnon possent, sed etiam ut per conseruatores domesticos saluae\nessent, quae se ipsas seruare nescirent, et adhaerente eis iugiter\ngubernaculo maritali, etiamsi ad improbum eas facinus\nconsuetudo ante actae impuritatis inliceret, coniugalis tamen\ncustodia ab improbitate prohiberet.\naddiderunt quoque hoc ad\nlibidinem comprimendam, seueras pudicitiae sanctiones, decretorum\ngladio impudicitiam coercentes, ut puritatem scilicet\nutriusque sexus et domi conubii reseruaret affectus et in\n\n\n\n\n\n\npublico metus legum, ac sic duplici praesidio castimonia\nniteretur, cum et intus esset quod amaretur et foris quod\ntimeretur. leges autem ipsae nequaquam illis sunt legibus\nconsentaneae, quae ita partem improbitatis remouent, ut partem\nobscenitatis admittant, aut ut Romana illa decreta, quae\nscortatores quidem ab alienis uxoribus remouerunt, ad omnes\nautem solitarias passim admiserunt, adulteria uetantes, lupanaria\naedificantes. timuerunt uidelicet ne nimis casti homines\nac puri essent, si ab omni eos penitus impuritate prohiberent.\nat non ita isti, de quibus loquimur: qui sic ingibuerunt\nscorta ut adulteria, qui et feminas nullis uolunt esse feminas\nnisi maritis suis, et uiros nullis uolunt mulieribus esse masculos\nnisi uxoribus suis, qui euagari obscenas libidines extra\nlegitimum torum non sinunt, leges suas scilicet ad diuinae\nlegis regulam dirigentes, ut nihil sibi in hac re crederent\nlicere, quod deus uoluit non licere. et ideo non putauerunt\na se ulli homini permittendum, nisi quod fuisset omnibus a\ndiuinitate permissum.\nXXIII. Scio quia intolerabilia quibusdam uidentur ista quae\ndicimus: sed ratione rerum agendum est, non libidine uoluntatum.\ndicat mihi quisquis ille est, qui indignatur me ista\ndicere: numquid non sapientissimus omnium Socrates semper\nexistimatus est, testimonio scilicet etiam Delfici daemonis,\nqui quasi princeps philosophorum sicut daemoniorum erat?\nuideamus ergo quas Socrates de pudicitia leges sanxerit et\n\n\n\n\nquas illi, de quibus loquimur. uxorem, inquit Socrates, propriam\nnullus habeat, matrimonia enim cunctis debent esse\ncommunia; sic namque maior erit concordia ciuitatum, si\nomnes uiri feminis sine discretione omnibus misceantur et\nomnes se scilicet feminae omnibus uiris sine distinctione substernant,\nac si fiant omnes uiri omnium mulierum mariti,\nomnes feminae uirorum omnium uxores.\nnumquid ullum umquam\naut freneticum aut daemoniacum, uaria insaniarum labe\nfuriosum, tale aliquid locutum esse cognouimus? tu dicis,\nmaxime philosophorum, hac ratione omnes uiros esse feminarum\nomnium maritos et omnes feminas uirorum omnium\nuxores et paruulos omnes omnium filios. at ego hac ratione\ndico neque ullum uirum ullius feminae maritum neque ullam\nmulierem ullius masculi uxorem neque ullum pignus ullius\nparentis filium; ubi enim promiscua omnia et confusa sunt,\nnemo est qui suum possit aliquid uindicare.\nneo suffecit\nsapientissimo, ut quidam aiunt, philosopho docere hoc, nisi\nipse fecisset; uxorem enim suam alteri uiro tradidit, scilicet\nsicut etiam Romanus Cato, id est alius Italiae Socrates. ecce\nquae sunt et Romanae et Atticae sapientiae exempla: omnes\\'\npenitus maritos, quantum in ipsis fuit, lenones uxorum suarum\nesse fecerunt. sed uicit tamen Socrates, qui de hac re et\nlibros condidit et memoriae haec pudenda mandauit. plus\nhabet unde gloriari sibi praeceptis suis possit: quantum ad\ndoctrinam suam pertinet, lupanar fecit e mundo.\niniuste damnatus\ndicitur a iudicibus. et uerum est; rectius enim eum\nhaec talia praedicantem genus damnaret humanum, sicut\nabsque dubio damnauit. nam cum in hac re doctrinam eius\n\n\n\n\nomnes repudiauerint, omnes eum non solum sententiae auctoritate,\nsed, quod multo maius est, uitae electione damnauerunt,\net recte.\nconferantur enim cum his, quae ille constituit,\nilla quae statuerunt hi, quos dominari Africae deus\niussit. statuit ille ut nullus penitus suam haberet uxorem,\nisti ut nullus penitus non suam; ille ut omnis femina alium\nomnibus subiaceret, isti ut nulla femina alium quam uirum\nsuum nosset; ille generationem mixtam atque confusam, isti\npuram et ordinatam; ille omnes domos scortari uoluit, isti\nnullam; ille in cunctis habitaculis lupanaria aedificare conatus\nest, isti etiam e ciuitatibus sustulerunt; ille prostare uoluit\nomnes uirgines, isti castas fecere meretrices.\natque utinam\nhic Socratis tantum error fuisset, non ut complurium Romanorum\nac paene omnium: qui etsi nequaquam Socratis uitam\nin ceteris, in hac re - tamen Socratica instituta sectantur, quia\net complures uiri uxores plurimas singuli et innumerae mulieres\nuiros complures singulae habent. omnes denique ciuitates\nnumquid non lustris plenae sunt ac lupanaribus foetent?\net quod dixi omnes, certe nobilissimae quaeque ac sublimissimae;\nadeo dignitas atque etiam praerogatiua est haec honorum\nin magnis urbibus, ut quantum praecellunt ceteris magnitudine,\ntantum praestent impuritate.\net quae esse, rogo, Romano\n\n\n\n\nstatui spes potest, quando castiores ac puriores barbari quam\nRomani sunt? parum est quod dicimus: quae nobis, rogo,\nante deum aut uitae esse aut ueniae spes potest, quando\ncastitatem in barbaris cernimus et nec sic casti sumus?\nerubescamus, quaeso, et confundamur. iam apud Gothos impudici\nnon sunt nisi Romani, iam apud Wandalos nec Romani:\ntantum apud illos profecit studium castimoniae, tantum seueritas\ndisciplinae, non solum quod ipsi casti sunt, sed, ut rem\ndicamus nouam, rem incredibilem, rem paene etiam inauditam,\ncastiores etiam Romanos esse fecerunt.\nsi infirmitas id\nhumana pateretur, exclamare super uires meas cuperem, ut\ntoto orbe resonarem: pudeat uos, Romani ubique populi,\npudeat uitae uestrae. nullae paene urbes lustris nullae omnino\nimpuritatibus uacant, nisi illae tantum, in quibus barbari esse\ncoeperunt. et miramur si miseri qui tam impuri sumus, miramur\nsi ab hoste uiribus uincimur qui honestate superamur,\nmiramur si bona nostra possident qui mala nostra execrantur.\nnec illos naturale robur corporum facit uincere nec nos naturae\ninfirmitas uinci. nemo sibi aliud persuadeat nemo aliud\narbitretur: sola nos morum nostrorum uitia uicerunt.\nI. Arbitror, immo certus sum fastidiosam plurimis stili\nhuius prolixitatem fore, maxime quia morum nostrorum uitia\ncastigat. omnes enim admodum se laudari uolunt: nulli grata\nreprehensio est. immo, quod peius multo est, quamlibet malus\nquamlibet perditus mauult mendaciter praedicari quam iure\nreprehendi et falsarum laudum inrisionibus decipi quam saluberrima\nadmonitione saluari.\net cum haec ita sint, quid\nagendum est? numquid uoluntati improborum hominum seruiendum\n? aut si sibi illi etiam friuulas laudes deferri uolunt,\ndecet nos friuula atque inridenda deferre? maxime cum a\nfidelibus uiris ne illi quidem inrideri debeant, qui se rideri\nuolunt, sicut ne illi quidem mendaciter praedicari, qui se\ncupiunt titulo etiam falsae laudis ornari: quia non tam illud,\nquid unusquisque illorum cupiat audire, quam quid nos dicere deceat considerandum, praecipue cum propheta dicat: uae\nhis qui dicunt dulce amarum aut amarum dulce.\nac per hoc omnibus modis tenenda ueritas, ut quod in re est\nhoc et in uerbis sit, quae in se dulcedinem habent, dulcia,\nquae amaritudinem, amara dicantur; praesertim nunc in negotio\nsacro, ubi a plurimis nostrae iniquitates deo adcensentur\net, ne accusabiles ipsi esse uideantur, deum accusare\n\n\n\n\n\n\npraesumunt. cum enim eum incuriosum et neglegentem resque\nhumanas aut non ex iudicio gubernare aut etiam nec gubernare\nblasphement, quid aliud utique deum quam inertiae et\nabusionis et iniquitatis accusant?\no humanae insipientiae\ncaecitatem! o insanae temeritatis furorem! deum ergo, o homo!\nincuriosum ac neglegentem uocas. si quemlibet ingenuorum\nhominum hac contumelia laederes, iniuriarum insolentium reus\nesses, certe, si inlustriorem quempiam ac sublimiorem, etiam\ncensuram iuris publici sustineres. pupillis enim uel maxime\nprodigis haec obiciuntur obprobria, perditorum hoc adulescentium\nspeciale conuicium est, ut abusores scilicet et incuriosi\nac neglegentes rerum suarum esse dicantur.\no sacrilegae\nuoces! o profanae procacitates! deum ergo hoc esse dicimus,\nquod etiam inter homines nonnisi perditissimos nuncupamus.\nquamuis non sola ista dicantur: nota quippe ei, ut\nante iam dixi, etiam iniquitatis inpingitur. si enim nos quae\npatimur non meremur et indigni miseriarum praesentium\ntolerantia sumus, iniustum utique deum dicimus, qui nos iubeat\nmala indigna tolerare.\nsed non tam, inquis, iubet quam\npermittit. adquiescamus hoc ita esse. sed quam longe, quaeso,\nest a iubente permittens? qui enim scit nos ista perferre et\nprohibere potest ne perferamus probat absque dubio debere\nperferre quaecumque patitur sustinere. unde uidemus quia\niudicii est sui ista permissio et sententia superna quod patimur.\ncum enim sint omnia dicionis sacrae et nutus dei cuncta\nmoderetur, quicquid malorum cotidie poenarumque perferimus\ncensura est diuinae manus: quam utique censuram nos inardescere\nfacimus et peccatis nostris iugiter commouemus.\nnos\ncaelestis irae ignem accendimus et excitamus incendia quibus\n\n\n\n\n\n\n\n\nardeamus: ut recte utique, quotiens mala ista perferimus,\netiam ad nos dici illus propheticum possit: ite in flammam\nignis, quam accendistis. ac per hoc iuxta sententiam\nsacram ipse sibi parat peccator quisque quod patitur. nihil\nest itaque, quod d\\'e calamitatibus nostris deo imputare possimus:\nnos calamitatibus nostrarum auctores sumus. deus enim\npius est ae misericors et qui, ut scriptum est, neminem uelit\nperire uel laedere. nos ergo aduersum nos omnia facimus:\nnihil itaque, nihil est in nos crudelius nobis: nos, inquam,\nnos etiam deo nolente cruciamus.\nsed uidelicet aduersum me\nipsum dicere uideor, qui, cum superius dixerim, ob peccata\nnostra nos puniri a deo, nunc dicam nos puniri a nobis ipsis.\nutrumque uerum est; a deo quippe punimur, sed ipsi facimus\nut puniamur. cum autem puniri nos ipsi faciamus, cui dubium\nest quin ipsi nos nostris criminibus puniamus? quia quicumque\ndat causam qua puniatur, ipse se punit secundum illud:\nfunibus peccatorum suorum unusquisque constringitur.\nergo si funibus peccatorum suorum peruersi homines\nalligantur, ipse se absque dubio alligat peccator quisque, cum\npeccat.\nII. Sed quia de impuritate Afrorum iam multa diximus,\nnunc de blasphemiis saltim pauca dicamus; professa enim\nillic iugiter plurimorum paganitas fuit. habebant quippe intra\nmuros patrios intestinum scelus, Caelestem illam scilicet\n\n\n\n\n\n\n\nAfrorum daemenem dico: cui ideo, ut reor, ueteres pagani\ntam speciosae appellationis titulum dederunt, ut, quia. in eo\nnon erat numen, uel nomen esset, et quia non habebat aliquam\nex potestate uirtutem, haberet saltim ex uocabulo dignitatem.\nquis ergo illi idolo non initiatus ?\nquis non a stirpe\nipsa forsitan ac natiuitate uotus? nec loquor de hominibus\nsicut uita ita etiam professione ac uocabulo paganis, et qui\nsicut profani erant errore, sic nomine. tolerabilior quippe est\net minus nefaria gentilitas ia hominibus professionis suae:\nillud perniciosius ac scelestius, quod multi eorum, qui professionem\nChristo dicauerant, mente idolis seruiebant.\nquis\nenim non eorum, qui Christiani appellabantur, Caelestem illam\naut post Christum adorauit aut, quod est peius multo, ante\nquam Christum ? quis non daemoniacorum sacrificiorum nidore\nplenus diuinae domus limen introiit et cum faetore ipsorum\ndaemonum Christi altare conscendit, ut non tam immanis\ncriminis fuisset ad templum domini non uenire quam sic\nuenire, quia Christianus, qui ad ecclesiam non uenit, neglegentiae\nreus est, qui autem sic uenit, sacrilegii. minoris enim\npiaculi res est si honor deo non deferatur, quam si inrogetur\niniuria.\nac per hoc quicumque ista fecerunt non dederunt\nhonorem deo sed derogarunt. nam etiam ipsam quodammodo\necclesiae salutationem idolo praestiterunt, quia secundi loci\nofficiositas honori illius proficit, cui principalia deferuntur.\necce quae Afrorum et maxime nobilissimorum fides quae\n\n\n\n\n\n\nreligio quae christianitas fuit! dicebantur Christiani ad contumeliam\nChristi.\ncum apostolus declamet: non potestis\ncalicem domini bibere et calicem daemoniorum,\nnon potestis mensae domini participare et mensae\ndaemoniorum, illis hoc satis non erat, ut cum calice dei calicem biberent daemoniorum, nisi illum etiam praetulissent,\nnec sufficiebat, ut mensam daemonum mensae dominicae compararent,\nnisi post superstitionum infamium cultus ad dei\ntempla uenientes sacrosanctis Christi altaribus ductu ipsius\ndiabolici spiritus spurcissimum nidorem inalassent.\nIII. At, inquis, non omnes ista faciebant, sed potentissimi\nquique ac sublimissimi. adquiescamus hoc ita esse. sed cum\nditissimae quaeque ac potentissimae domus turbam faciant\nciuitatis, uides per paucorum potentium sacrilegam superstitionem\nurbem cunctam fuisse pollutam. nemini autem dubium est omnes dominorum familias aut similes esse dominis aut\ndeteriores, quamuis hoc usitatius ut deteriores, ac per hoc\ncum etiam boni domini seruos uel maxime malos habeant,\npromptum est intellegere quales illic familiae omnes fuerint,\ncum seruiles animos iam per se malos etiam dominorum\nfaceret nequitia peiores.\nesto ergo, illa quae diximus ad\npotentissimos quosque ac nobilissimos pertinuerunt. numquid\nilla leuiora quae nobilibus ignobilibusque communia? odia\nscilicet atque execrationes sanctorum omnium dico: sacrilegii\nquippe genus est dei odisse cultores. sicut enim, si seruos\nnostros quispiam caedat, nos in seruorum nostrorum caedit\niniuria, et si a quoquam filius uerberetur alienus, in supplicio\n\n\n\n\n\n\nfilii pietas paterna torquetur, ita et cum seruus dei a quoquam\nlaeditur, maiestas diuina uiolatur, dicente id ipsum ad\napostolos suos domino: qui uos recipit, me recipit. et\nqui uos spernit, me spernit.\nbenignissimus scilicet ac\npiissimus dominus communem sibi cum seruis suis et honorem\nsimul et contumeliam facit, ne quis, cum laederet dei seruus,\nhominem tantum a se laedi arbitraretur, cum absque dubio\niniuriis seruorum dominicorum dei admisceretur iniuria, testante :\nid suis deo affectu indulgentissimo in hunc modum: quoniam\nqui uos tangit, quasi qui tangit pupillam\noculi mei.\nad exprimendam teneritudinem pietatis suae\ntenerrimam partem humani corporis nominauit, ut apertissime\nintellegeremus deum tam parua sanctorum suorum contumelia\nlaedi, quam parui uerberis tactu humani uisus acies daederetur.\ninsectabantur itaque Afri atque oderant seruos dei et in\nhis deum.\nIllI. Sed quaeritur forsitan quibus modis probetur odium:\nillis scilicet, quibus etiam Iudaeorum odia conprobantur in.\nChristum, cum dicebant ad eum: Samaritanus es tu et\ndaemonium habes, cum inridebant cum maledicebant t,\ncum insufflabant in faciem eius et frendebant dentibus super\ncaput eius. unde etiam in psalmis dicit saluator ipse, qui\npertulit: omnes qui conspiciebant, aspernabantur\nme, et locuti sunt labiis et mouerunt caput. et alibi:\ntemptauerunt, inquit, me, et deriserunt derisu,\nfrenduerunt in me dentibus suis.\nita igitur et in monachis,\nid est sanctis dei, Afrorum probatur odium, quia\n\n\n\n\n\n\nin-ridebant scilicet quia maledicebant, quia insectabantur quia\ndetestabantur, quia omnia in illos paene fecerunt, quae in\nsaluatorem nostrum Iudaeorum impietas ante fecit, quam ad\ni effusionem ipsam diuini sanguinis perueniret. sed isti, inquis,\nsanctos non occiderunt, sicut Iudaeos fecisse legimus. an\nocciderint nescio, non affirmo, sed tamen magna defensio si\nhoc tantum in eis de paganorum non fuit persecutione, quod\nhabet persecutio ipsa postremum.\nputemus ergo occisos illic\nnon esse sanctos: sed quid faciemus, quod non sunt longe\nab occidentibus qui animo occisionis oderunt, praesertim cum\ndominus ipse dicat: qui odit fratrem suum sine causa,\nhomicida est. quamuis non sine causa persecuti sint seruos\ndei. nam quis dicere possit, quod sine causa, homines scilicet\nomnibus a se uitae ac morum studiis discrepantes, in quibus\nnihil uidebant suum, quoniam dei totum? maxima enim causa\nest discordiarum diuersitas uoluntatum, quia fieri aut omnino\nnon potest aut uix potest, ut eam rem in alio quisquam diligat,\na qua ipse dissentit.\nitaque eos non sine causa, ut dixi,\noderunt, in quibus omnia sibi aemula atque inimica cernebant,\nilli enim uiuebant iugiter in nequitia isti in, innocentia, illi\nin libidine isti in castitate, illi in lustris isti in monasteriis,\nilli prope iugiter cum diabolo isti sine cessatione cum Christo.\nnon sine causa itaque illud fuit, quod intra Africae ciuitates\net maxime intrA Carthaginis muros palliatum et pallidum et\nrecisis comarum fluentium iubis usque ad cutem tonsum uidere\ntam infelix ille populus quam infidelis sine conuicio atque\nexecratione uix poterat, et si quando aliquis dei seruus aut\nde Aegyptiorum coenobiis aut de sacris Hierusalem locis aut\nde sanctis heremi uenerandisque secretis ad urbem illam officio\ndiuini operis accessit, simul ut populo apparuit, contumelias\nsacrilegia et maledictiones excepit. nec solum hoc, sed improbissimis\nflagitiosorum hominum cachinnis et detestantibus\nridentium sibilis quasi taureis caedebatur: uere ut si quis ea\n\n\n\n\n\n\ninscius rerum fieri uideret, non aliquem homineA, ludificari,\nsed nouum inauditumque monstr.um abigi. atque exterminari\narbitraretur.\nV. Ecce Afrorum et praecipue Garthaginensium fidem.:\ntutius quondam apostolis paganas urbes licuit intrare, et\nprimum minus eorum aduentum atque conspectum feri illi ac\nbarbari sacrilegorum coetus detestabantur. sanctum electionis\nuas, Paulum apostolum, de unius dei cultu ac maiestate dicentem\nsuperstitiosissimus licet Atheniensium populus patienter.\naudiuit, Lycaonii autem in tantum et admirati sunt, ut,\ncum in apostolis diuinas uirtutes inesse cernerent, esse eos\nhomines non putarent. intra Carthaginem uero apparere in\nplateis et competis dei seruos sine contumelia atque execratione\nuix licuit.\npersecutionem hoc quidam fuisse non putant, quia\nnon et occisi sunt. latrones quidem hoc prouerbio uti solent,\nut quibus non auferunt uitam, dedisse se dicant. sed in urbe\nilla non tam hominum fuerunt haec beneficia quam legum; ,\ninterfici enim indemnatum quemcumque hominem etiam duo- .\ndecim tabularum decreta uetuerunt. ex quo agnoscitur, quod\nmagna illic praerogatiua dominicae religionis fuit, ubi ideo\ntantum dei seruis licuit euadere, quia a pagano iure defensi\nsunt, ne Christianorum manibus trucidarentur.\net miramur,\nsi nunc barbaros illi perferunt, cum uideamus quod sancti\nin illis barbaros pertulerunt. iustus ergo est dominus et iustum\niudicium suum; quae enim, ut scriptum est, seminarunt, haec\net metunt: ut uere uideatur de improbitate illius gentis dixisse\ndominus: reddite ei secundum opus suum, iuxta omnia\nquae fecit facite illi, quia contra dominum\nerecta. est. minime miremur itaque aut indignemur, quod\n\n\n\n\n\n\naliqua nunc illi ab hominibus mala perferant: multo illa\nmaiora sunt, quae ipsi in deum ante fecerunt, si iuxta personarum\ndiuersitatem aestimentur quae patiantur et quae\nfecerunt.\n"};

var sequence = {"name":"Cyprian Saint, Bishop of Carthage. Testimoniorum Libri Tres adversus Judaeos","data":"IVDAEOS IN OFFENSAM DEI QVAVITER DELIQVISSE, QVOD DOMINVM RELIQVERINT ET IDOLA SECVTI SINT. In Exodo populus ad Aaron: Exurge et fac nobis deos\nqui nos praecedant: quia Moyses uir hic, qui nos eiecit de\n\n\n\n\n\n\n\n\n\nAegypto, quid ei acciderit, non scimus. Item illic Moyses\nad Dominum: Precor, Domine, deliquit populus hic delictum\ngrande. fecerunt sibi deos aureos et argenteos: et nunc si dimittis\neis delictum, dimitte: sin autem, dele me de libro quem\nscripsisti. et Dominus dixit ad Moysen: si qui deliquit ante me,\ndeleam eum de libro meo. Item in Deuteronomio: Sacrificauerunt\ndaemoniis et non Deo. Item in libro Iudicum: Et\nfecerunt filii Israel malignum contra Dominum Deum patrum\nsuorum, qui eiecit eos de terra Aegypti, et secuti sunt deos a gentibus,\nquae circa illos sunt, et offenderunt Dominum et reliquerunt Deum\net seruierunt Baal. Item illic: Et adiecerunt filii Israel\niterum facere malignum contra Dominum et seruierunt Baal et diis\nalienigenarum et reliquerunt Dominum et non seruierunt illi.\n[Apud Malachiam: Derelictus est Iuda, et abominatio facta\nest in Israel et in Hierusalem, quoniam profanauit Iudas sancta\nDomini, in quibus dilexit et affectauit deos alienos. exterminabit\nDominus hominem qui facit haec et humilis efficietur in tabernaculis\nIacob].\nQVOD PROPHETIS NON CREDIDERINT ET EOS INTERFECERINT. Apud Hieremiam Dominus dicit: Misi ad uos seruos\nmeos prophetas. ante lucem mittebam, et non audiebatis\n\n\n\n\n\n\n\n\n\nme neque intendebatis auribus uestris, dicens: conuertatur unusquisque\na uia sua mala et a nequissimis adfectationibus uestris, et\nhabitabitis in terra ista quam dedi uobis et patribus uestris a saeculo\nusque in saeculum. nolite ambulare post deos alienos, ut seruiatis\neis, et ne adoraueritis eos et ne incitetis me in operibus manuum\nuestrarum ad disperdendos uos: et non audistis me. Item in\nRegnorum tertio Helias ad Dominum: Aemulando aemulatus\nsum Domino Deo omnipotenti, quia dereliquerunt te filii\nIsrael, altaria tua demolierunt et prophetas tuos interfecerunt\ngladio: et remansi ego solitarius, et quaerunt animam meam\nauferre a me. Item in Esdra: Desciuerunt a te et abiecerunt\nlegem tuam post corpus suum et prophetas tuos interfecerunt, qui\nobtestabantur eos, ut reuerterentur ad te.\nANTE PRAEDICTVM, QVOD DOMINVM NEQVE COGNITVBI NEQVE INTELLECTVRI NEQVE BECEPTVBI ESSENT. Apud Esaiam prophetam: Audi, caelum, et percipe auribus,\nterra, quoniam Dominus locutus est: filios genui et exaltaui,\nipsi autem me spreuerunt. agnouit bos possessorem suum et asinus\npraesepium domini sui: Israel uero me non cognouit et populus me\nnon intellexit. uae gens peccatrix, populus plenus peccatis, semen\n\n\n\n\n\n\n\npessimum, filii sine lege: dereliquistis Dominum et ad iracundiam\nprouocastis sanctum Israel. Item apud eundem Dominus\ndicit: Vade et dic populo isto: aure audietis et non intellegetis\net uidentes uidebitis et non uidebitis. incrassauit enim cor populi\neius, et auribus grauiter audierunt et oculos suos concluserunt,\nne forte uideant oculis et auribus audiant et corde intellegant et\nreuertantur, et curem illos. Item apud Hieremiam Dominus\ndicit: Me dereliquerunt fontem aquae uiuae et effoderunt\nsibi lacus detritos, qui non poterunt aquam portare. Item apud\neundem: Ecce sermo Domini factus est eis in maledictum, non uolunt\neum. Item apud eundem Dominus dicit: Cognouit\ntempus suum turtur et hirundo; ruris passeres custodierunt\ntempora introitus sui, populus autem meus non cognouit iudicium\nDomini. quomodo dicitis: sapientes sumus et lex Domini\nnobiseum est? in cassum facta est metatura falsa, scribae confusi\nsunt, sapientes trepidauerunt et capti sunt, quia uerbum Domini\nreprobauerunt. Item apud Salomonem. Quaerunt me mali\net non inuenient. oderunt enim sapientiam, sermonem autem Domini\nnon receperunt. Item in psalmo XXVII: Redde eis retributionem\neorum, quoniam non intellexerunt in operibus Domini.\n\n\n\n\n\n\n\nItem in psalmo LXXXI: Non cognouerunt neque intellexerunt,\nin tenebris ambulant. Item in euangelio secundum Iohannem:\nIn sua propria uenit, et sui eum non receperunt. quotquot\neum receperunt, dedit illis potestatem, ut filii Dei fierent, qui\ncredunt in nomine eius.\nQVOD SCRIPTVRAS SANCTAS INTELLECTVRI IVDAEI NON ESSENT, INTELLEGI AVTEM HABERENT IN NOVISSIMIS TEMPORIBVS, POSTEAQVAM CHRISTVS VENISSET. Apud Esaiam prophetam: Et erunt uobis hi omnes sermones\nsicut sermones libri, qui signatus est: quem si dederis homini\nscienti litteras ad legendum, dicet: non possum legere, signatus est\nenim. sed in illa die audient surdi sermones libri, et qui in tenebris\net qui in nebula sunt, oculi caecorum uidebunt. Item apud\nHieremiam: In nouissimo dierum cognoscetis ea. Item apud\nDanielem: Muni sermones et signa librum usque ad tempus\nconsummationis, quoad discant multi et inpleatur agnitio: quoniam\ncum fiet dispersio, cognoscent omnia haec. Item in\nepistula Pauli ad Corinthios prima: Nolo enim uos ignorare,\nfratres, quia patres nostri omnes sub nube fuerunt. Item\nad Corinthios secunda: Obtunsi sunt sensus eorum usque\nin hunc diem hoc eodem uelamento in lectione ueteris testamenti\nmanente, quod non reuelatur, quia in Christo euacuatur: et\n\n\n\n\n\n\n\nusque in hodiernum, si quando legitur Moyses, uelamen est super\ncor eorum. mox autem conuersus est ad Dominum, auferetur uelamen.Item\nin euangelioDominus post resurrectionem:\nIsti sunt sermones, quos locutus sum ad uos, cum adhuc essem\nuobiscum, quia oportet adimpleri omnia scripta in lege Moysi et\nprophetis et psalmis de me. tunc adaperuit illis sensum, ut intellegerent\nscripturas, et dixit illis: quia scriptum est Christum\npati et resurgere a mortuis tertia die, et praedicari in nomine\neius paenitentiam et remissa peccatorum usque in omnes gentes.\nNIHIL POSSE IVDAEOS INTELLEGERE DE SCRIPTVRIS, NISI PRIVS CREDIDERINT IN CHRISTVM. Apud Esaiam prophetam: Et si non credideritis , neque\nintellegetis. Item Dominus in euangelio: Si enim non credideritis,\nquia ego sum, moriemini in peccatis uestris. Fide\nautem stare iustitiam et illic esse uitam praedictum\nest apud Abbacuc: Iustus autem ex fide mea uiuit. Inde\nAbraham pater gentium credidit. InGenesi: Et credidit\nAbraham Deo, et reputatum est illi ad iustitiam. Item apostolus\nad Galatas: Abraham credidit Deo, et reputatum est illi ad\n\n\n\n\n\n\n\niustitiam. cognoscitis ergo, quia qui ex fide sunt, hi sunt filii\nAbrahae. prouidens autem scriptura, quia ex fide iustificat gentes\nDeus, praenuntiauit Abrahae, quia benedicentur in te omnes\ngentes. igitur qui ex fide sunt, benedicti sunt cum fideli Abraham.\nQVOD HIERVSALEM PERDITVRI ESSENT ET TERRAM QVAM ACCEPERANT RELICTVRI. Apud Esaiam prophetam; Terra uestra deserta, ciuitates\nuestrae igni conbustae: regionem uestram in conspectu uestro\nalieni comedent eam: et deserta et subuersa a populis alienis derelinquetur\nfilia Sion, sicut casa in uinea et sicut custodia in cucumerario,\nquasi ciuitas quae expugnatur. et nisi Dominus sabaoth\ndereliquisset nobis semen, sicut Sodoma fuissemus et sicut\nGomorra similes essemus. Item in euangelio Dominus dicit:\nHierusalem, Hierusalem, quae interficis prophetas et lapidas\nmissos ad te, quotiens uolui colligere filios tuos sicut gallina\npullos sub alas, et noluisti? ecce relinquetur uobis domus uestra\ndeserta.,\nITEM QVOD ESSENT AMISSVRI LVMEN DOMINI. Apud Esaiam prophetam: Venite, ambulemus in lumine\nDomini. dimisit enim populum suum domus Israel. Item in\neuangelio suo: Fuit lumen uerum, quod inluminat. omnem\n\n\n\n\n\n\n\nhominem uenientem in hunc mundum. in hoc mundo fuit, et\nmundus per ipsum factus est, et mundus eum non agnouit.\nItem illic: Qui non crediderit, iam iudicatus est, quia non\ncredidit in nomine unici filii Dei. hoc autem est iudicium, quoniam\nlux uenit in saeculum, et dilexerunt homines magis tenebras\nquam lucem.\nQVOD CIBCVMCISIO PRIMA CARNALIS EVACVATA SIT ET SECVNDA SPIRITALIS REPROMISSA SIT. Apud Hieremiam prophetam: Haec dicit Dominus uiris\nIuda et qui inhabitant Hierusalem: renouate inter uos nouitatem\net ne seminaueritis in spinis: circumcidite uos Deo uestro\net circumcidite praeputium cordis uestri, ne\\' exeat sicut ignis\nira mea et exurat et non sit qui extinguat. Item Moyses\ndicit: In nouissimis diebus circumcidet Deus cor tuum et\ncor seminis tui ad Dominum Deum amandum. Item apud\nIesum Naue: Et dixit Dominus ad Iesum: fac tibi cultellos\npetrinos nimis acutos et adside et circumcide secundo filios Israel.\nItem Paulus ad Colossenses: Circumcisi estis circumcisione\nnon manufacta in expoliatione carnis sed in circumcisione\nChristi. Item quod Adam primus a Deo factus incircumcisus\net Abel iustus et Enoch qui Deo placuit\net translatus est et Noe qui in terris omnibus ob\ndelicta pereuntibus solus, in quo humanum genus\nseruaretur, electus est, et Melchisedech sacerdos,\nsecundum cuius ordinem Christus repromissus est:\n\n\n\n\n\n\n\ntunc quod illud signaculum feminis non proficit,\nsigno autem Domini omnes signantur.\nQVOD LEX PRIOR QVAE PER MOVSEN DATA EST CESSATVRA ESSET. Apud Esaiam prophetam: Tunc manifesti erunt qui signant\nlegem, ne discant. et dices: expecto Deum, qui auertit\nfaciem suam a domo Iacob, et fidens ero in illum. Item in euangelio:\nOmnes prophetae et lex usque ad Iohannem prophetauerunt.\nQVOD LEX NOVA DARI HABERET. Apud Micheam prophetam: Quoniam lex de Sion proficiscetur\net sermo Domini ab Hierusalem. et iudicabit inter plurimos\npopulos et reuincet et deteget ualidas nationes. Item apud\nEsaiam prophetam: De Sion enim procedet lex et uerbum\nDomini ab Hierusalem et iudicabit in gentes. Item in euangelio\nsecundum Matthaeum: Et ecce uox de nube dicens:\nhic est filius meus dilectissimus, in quo bene sensi: ipsum audite.\nQVOD DISPOSITIO ALIA ET TESTAMENTVM NOVVM DARI HABERET. Apud Hieremiam prophetam: Ecce dies ueniunt, dicit\nDominus, et consummabo domui Israel et domui Iuda testamentum\nnonum, non secundum testamentum quod disposui patribus\neorum in die, qua adprehendi manus eorum, ut educerem eos de\nterra Aegypti. [quia non permanserunt in testamento meo, et ego\n\n\n\n\n\n\n\nneglexi eos, dicit Dominus. quia hoc testamentum, quod disponam\ndomui Israel post dies illos, dicit Dominus. dans leges meas\nin sensum illorum scribam illas et ero illis in Deum, et ipsi erunt\n• mihi in plebem, et non docebunt unusquisque fratrem suum dicentes:\ndinosce Dominum, quia omnes scient me a minimo usque\nad maximum eorum, quia propitius ero iniquitatibus eorum et\npeccatorum eorum non ero memor amplius].\nQVOD BAPTISMA VETVS CESSARET ET NOVVM INCIPERET. Apud Esaiam prophetam: Nolite priora meminisse et\nantiqua nolite reputare. ecce facio noua, quae nunc orientur, et\ncognoscetis, et faciam in deserto uiam et flumina in loco inaquoso,\nadaquare genus meum electum, plebem meam quam adquisiui,\nut uirtutes meas exponeret. Item apud eundem: Si\nsitierint per deserta, adducet illis aquam, de petra producet illis,\nfindetur petra et fluet aqua et bibet plebs mea. Item in euangelio\nsecundum Matthaeum Iohannes dicit: Ego quidem\nuos baptizo in aqua in paenitentiam. qui uenit autem, fortior me\nest, cuius non sum dignus calciamenta portare. ipse uos baptizabit\nin Spiritu sancto et igni. Item secundum Iohannem:\nNisi quis renatus fuerit ex aqua et spiritu, non potest introire in\nregnum Dei. quod enim natum est de carne, caro est, et quod\nnatum est de spiritu, spiritus est.\nQVOD IVGVM VETVS EVACVARETVB ET IVGVM NOVVM DARETVR. In psalmo secundo: Quare fremuerunt gentes et populi\nmeditati sunt inania? adstiterunt reges terrae et principes conuenerunt\nin unum aduersus Dominum et aduersus Christum eius.\ndisrumpamus uincula eorum et proiciamus a nobis iugum ipsorum.\nItem in euangelio secundum Matthaeum Dominus\ndicit: Venite ad me omnes qui laboratis et onerati estis,\net ego uos reficiam. tollite iugum meum super uos et discite a me,\nquia mitis sum et humilis corde, et inuenietis requiem animabus\nuestris. iugum enim meum bonum est et onus meum leue est.\n[Apud Hieremiam: In illa die contribulabo iugum a ceruice\nillorum et uincula illorum disrumpam: et non operabuntur aliis,\nsed operabuntur Domino Deo, et Dauid regem suscitabo ipsis.]\n. QVOD PASTORES VETERES CESSATVRI ESSENT ET NOVI INCIPERENT. Apud Ezechielem: Propterea haec dicit Dominus: ecce ego\nsuper pastores et inquiram oues meas de manibus eorum et auertam\neas, ut non pascant oues meas: et iam non pascent eas, et extraham\noues meas de ore eorum et pascam eas cum iudicio. Apud\nHieremiam prophetam Dominus dicit: Et dabo nobis pastores\nsecundum cor meum, et pascent uos pascentes cum\n\n\n\n\n\n\n\ndisciplina. [Item apud Hieremiam: Audite uerbum Domini, gentes,\net nuntiate insulis, quae longe sunt. dicite: qui dispergit Israel,\ncongregabit illum et custodiet sicut pastor gregem suum: quia\neruit Dominus Iacob et eruit de manu fortioris illius.]\nQVOD DOMVS ET TEMPLVM DEI CHRISTVS FVTVRVS ESSET ET CESSASSET TEMPLVM VETVS ET NOVVM INCIPERET. In Regnorum secundo: Et fuit uerbum Domini ad Nathan\ndicens: uade et dic seruo meo Dauid: haec dicit Dominus: non tu\naedificabis mihi domum ad inhabitandum, sed erit, cum inpleti\nfuerint dies tui, et dormieris cum patribus tuis, suscitabo semen\ntuum post te, qui erit de utero tuo, et parabo regnum eius. hic\naedificabit mihi domum nomini meo, et erigam thronum eius in\nsaecula, et ego ero ei in patrem, et ipse erit mihi in filium, et fidem\nconsequetur domus eius, et regnum eius usque in saecula in\nconspectu meo. Item in euangelio Dominus dicit: Non relinquetur\nin templo lapis super lapidem, qui non dissoluatur. Et:\nPost triduum aliud excitabitur sine manibus.\nI QVOD SACEIPICIVM VETVS EVACVABETVR ET NOVVM CELEBRARETVR. Apud Esaiam prophetam: Quo mihi multitudinem sacrificiorum\nuestrorum? dicit Dominus. plenus sum, holocaustomata\narietum. et adipem agnorum et sanguinem taurorum et hircorum\nnolo. quis enim exquisiuit ista de manibus uestris? Item in\n\n\n\n\n\n\n\n\n\n\n\npsalmo XLVIIII: Numquid manducabo carnes taurorum aut\nsanguinem hircorum potabo ? immola Deo sacrificium laudis et\nredde Altissimo uota tua. inuoca me in die tribulationis tuae, et\neripiam . te, et glorificabis me. Item illic: Sacrificium laudis\nhonorificabit me, illic est iter, quo ostendam illi salutarem meum.\nItem in psalmo IIII: Sacrificate sacrificium iustitiae et sperate\nin Domino. Item apud Malachiam: Non est mihi uoluntas\ncirca uos, dicit Dominus, et sacrificium acceptum non habebo\nex manibus uestris. quoniam a solis ortu et usque in occasum\nclarificatum est nomen meum apud gentes, et in omni loco odores\nincensi offeruntur nomini meo et sacrificium mundum, quoniam\nmagnum est nomen meum apud gentes, dicit Dominus.\nQVOD SACERDOTIVM VETVS CESSARET ET KOVVS SACERDOS VENIRET, QVI IN AETEHNVM FVTVRVS ESSET. In psalmo CVIIII: Ante luciferum genui te. iurauitDominus,\nnec paenitebit eum, tu es sacerdos in aeternum secundum ordinem\nMelchisedech. Item in Regnorum primo Deus adHeli sacerdotem:\nEt suscitabo mihi sacerdotem fidelem, qui omnia\n\n\n\n\n\n\n\nquae sunt in corde meo faciet, et aedificabo ei domum fidelem,\net transibit in conspectu christorum meorum omnibus diebus: et\nerit, qui remanserit in domo tua, ueniet adorare in obolo pecuniae\net in pane uno.\nQVOD PBOPHETA ALIVS SICVT MOVSES PROMISSVS SIT, SCILICET QVI TESTAMENTVM NOVVM DARET ET QVI MAGIS AVDIRI DEBERET. In Deuteronomio Deus ad Moysen: Et dixit Dominus\nad me: prophetam excitabo eis de fratribus eorum sicut te et dabo\nuerbum meum in ore eius, et loquetur ad eos ea quae praecepero\nei. et quisque non audierit quae loquetur propheta ille in nomine\nmeo, ego uindicabo. De quo et Christus in euangelio cata\nIohannem: Scrutamini scripturas, in quibus putatis uos uitam\naeternam habere. haec sunt quae testimonio sunt de me: et non\nuultis uenire ad me, ut uitam habeatis. nolite putare, quia ego\nuos accuso apud patrem. est, qui uos accuset, Moyses, in quem\nuos speratis. si enim credidissetis Moysi, crederetis et mihi. de\nme enim ille scripsit. si autem illius scripturis non creditis, quomodo\nuerbis meis credetis ?\nQVOD DVO POPVLI PRAEDICTI SINT, MAIOR ET MINOR, ID EST VETVS IVDAEORVM ET NOVVS, QVI ESSET EX NOBIS FVTVRVS. In Genesi: Et dixit Dominus Rebeccae: duae gentes in utero\ntuo sunt et duo populi de uentre tuo diuidentur, et populus populum\nsuperabit et maior seruiet minori. Item apud Osee\n\n\n\n\n\n\n\n\n\nprophetam: Vocabo non populum meum populum meum et non dilectum\ndilectum. erit enim, quo loco dicetur non populus meus,\nillo loco uocabuntur filii Dei uiui.\nQVOD ECCLESIA QVAE PRIVS STERILIS FVERAT PLVRES FILIOS HABITVRA ESSET EX GENTIBVS, QVAM QVOT SVNAGOGA ANTE HABVISSET. Apud Esaiam prophetam: Laetare, sterilis, quae non paris,\nerumpe et exclama, quae non parturis, quia multi filii desertae\nmagis quam eius quae habet uirum. dixit enim Dominus: dilata\ntabernaculum tuum et aulaeorum tuorum fige palos. ne parcas,\nprolonga funiculos tuos et palos confirma. adhuc in dexteram tuam\net in sinistram extende, et semen tuum gentes possidebit et ciuitates\nquae desertae erant inhabitabis. ne timeas, quia praeualebis,\nneque uerearis, quod detestabilis fueris, quoniam confusionem\naeternam obliuisceris. Sic et Abrahae cum de ancilla natus\nesset prior filius, Sarra sterilis diu mansit et sero in\nsenecta de pollicitatione peperit filium Isaac, qui\nfuit typus Christi. sic et Iacob accepit uxores duas,\n\n\n\n\n\n\n\nmaiorem Liam oculis infirmioribus typum synagogae,\nminorem speciosam Rachel typum ecclesiae, quae\net sterilis diu mansit et postea peperit loseph, qui et\nipse fuit typus Christi. et in Basilion primo Helcana\nhabet uxores duas, Fenennam cum filiis et Annam\nsterilem, ex qua nascitur Samuel non secundum generandi\nordinem, sed secundum Dei miserationem et\npromissionem, cum illa orasset in templo, et natus\nSamuel typus fuit Christi. Item in Regnorum primo:\nSterilis septem peperit, et quae plurimos habebat, infirmata est.\nFilii autem sunt ecclesiae septem. unde et Paulus\necclesiis septem scribit, et Apocalypsis ecclesias\nseptem ponit, ut seruetur septenarius numerus, ut\ndies septem, quibus Deus mundum fecit, et angeli\nseptem, qui adsistunt et conuersantur ante faciem\nDei, sicut Raphael angelus in Tobia dicit, et lucerna\nseptiformis in tabernaculo martyrii et oculi Domini\nseptem, qui mundum speculantur, et lapis cum oculis\nseptem, ut Zacharias dicit, et spiritus septem et candelabra\nin Apocalypsi septem et columnae septem,\nsuper quas aedificat domum sapientia apud Salomonem.\nQVOD GENTES MAGIS IN CHRISTVM CREDITVRAE ESSENT. In Genesi: Et dixit Dominus Deus ad Abraham: exi de terra\ntua et de cognatione tua et de domo patris tui et uade in illam\nterram quam tibi ostendero. et faciam te in gentem magnam et\nbenedicam te et magnificabo nomen tuum, et eris benedictus. et\nbenedicam, qui te benedixerit, et maledicam, qui te maledixerit,\net benedicentur in te omnes tribus terrae. Item illic: Et benedixit\nIsaac Iacob: ecce odor filii mei sicut odor agri pleni,\nquem benedixit Dominus. et det tibi Deus a rore caeli et a fertilitate\nterrae multitudinem frumenti et uini et olei. et seruient\ntibi gentes et adorabunt te principes, et eris dominus fratris tui\net adorabunt te filii patris tui ; et qui maledixerit te, erit maledictus,\net qui benedixerit te, benedictus erit. Item illic: Ubi\nuidit autem Ioseph, quoniam superposuit pater suus manum\ndexteram super caput Effraim, graue illi uisum est: et adprehendit\nIoseph manum patris sui, auferre eam a capite Effraim ad caput\nManasse. dixit autem Ioseph ad patrem suum: non sic, pater.\nhic est primitiuus meus, superpone dexteram tuam super caput\neius. ille autem noluit et dixit: scio, fili, scio. et hic erit in populum,\net hic exaltabitur, sed frater eius iunior maior illo erit, et\nsemen eius erit in multitudinem gentium. Item in Genesi: Iuda,\nte laudabunt fratres tui, manus tuae super dorsum inimicorum\n\n\n\n\n\n\n\ntuorum. adorabunt te filii patris tui, catulus leonis Iuda. de frutice,\nfili mi, ascendisti, recubans obdormisti uelut leo et uelut\ncatulus leonis. quis excitabit illum ? non deficiet princeps de Iuda\net dux de femoribus eius, quoadusque ueniant deposita illi, et ipse\nest spes gentium. deligans ad uitem pullum suum et ad cilicium .\npullum asinae suae. lauabit in uino stolam suam et in sanguine\nuuae amictum suum. formidolosi oculi eius a uino et candidi\ndentes eius magis quam lac. Inde in Numeris de populo\nnostro dictum: Ecce populus quasi populus leoninus exurget.\nItem in Deuteronomio: Eritis gentes in caput, incredulus\nautem populus in caudam. Item in Ezechiel: Audite\nuocem tubae. et dixerunt: non audiemus. propter hoc audient\ngentes et qui pascent pecora in eis. I tem in psalmo XVII:\nConstitues me in caput gentium. populus, quem non cognoui, seruiet\nmihi [, in auditu auris obediuit mihi]. Item in Hieremia\npropheta Dominus dicit: Priusquam te formarem in utero.\nnoui te, et priusquam exires de uulua, sanctificaui te et\n\n\n\n\n\n\n\nprophetam in gentibus posui te. Item apud Esaiam prophetam:\nEcce testem illum nationibus manifestaui, principem et imperantem\ngentibus. Item illic: Gentes quae non nouerant te inuocabunt\nte, et populi qui ignorabant te ad te confugient. Item\nillic: Et erit in illa die radix Iesse, qui surget imperare gentibus:\nin illum gentes sperabunt, et erit requies eius honor. Item\nillic: Terra Zabulon et terra Neptalim, uia maris et ceteri, qui\nmaritima inhabitatis, et trans Iordanem gentium populus ambulans\nin tenebris, uidete lumen magnum: qui habitatis in regione\numbrae mortis, lumen lucebit super uos. Item illic: Sic dicit\nDominus Deus Christo meo Domino: cuius tenui dexteram, ut\nexaudiant eum gentes: fortitudinem regum disrumpam, aperiam\nante illum portas, et ciuitates non cludentur. Item illic:\nVenio colligere omnes gentes et linguas, et uenient et uidebunt\nclaritatem meam, et dimittam super eos signum et mittam ex his\nconseruatos in gentes, quae longe sunt, quae non audierunt nomen\nmeum neque uiderunt gloriam meam, et nuntiabunt claritatem\nmeam in gentes. Item illic: Et in omnibus his non sunt conuersi.\nigitur extollet signum in gentes, quae sunt longe, et adtrahet\nillos a summo terrae. Item illic: Quibus non est\n\n\n\n\n\n\n\nnuntiatum de eo, uidebunt, et qui non audierunt, intellegent. Item\nillic: Manifestus factus sum eis, qui me non quaerunt, inuentus\nsum ab eis, qui me non interrogabant. dixi: ecce sum, genti,\nquae non inuocauit nomen meum. Item in Actibus apostolorum\nPaulus: Vobis primum oportuerat indicari uerbum Domini.\nsed quia expulistis illud nec uos dignos uitae aeternae iudicastis,\necce conuertimus nos ad gentes. sic enim dixit per scripturam\nDominus: ecce lucem posui te inter gentes, ita ut sis in\nsaluationem usque ad fines terrae.\nQVOD PANEM ET CALICEM CHRISTI ET OMNEM GRATIAM EIVS AMISSVRI ESSENT IVDAEI, NOS VERO ACCEPTVRI, ET QVOD CHRISTIANORVM NOVVM NOMEN BENEDICERETVR IN TERRIS. Apud Esaiam sic dicit Dominus: Ecce qui seruiunt mihi\nmanducabunt, uos autem esurietis. ecce qui seruiunt mihi bibent,\nnos autem sitietis. ecce qui mihi seruiunt iucundabuntur, uos\nautem confundemini : uos interficiet Dominus. eis autem, qui seruiunt\nmihi, nomen nominabitur nouum, quod benedicetur in terra.\nItem illic: Igitur extollet signum inter gentes quae sunt longe\net adtrahet illos a summo terrae. et ecce cito leuiter uenient, non\nesurient neque sitient. Item illic: Ecce itaque dominator Dominus\nsabaoth auferet a Iudaea et ab Hierusalem ualentem et\n\n\n\n\n\n\n\nualidam, ualentiam panis et ualentiam aquae. Item in psalmo\nXXXIII: Gustate et uidete, quoniam suauis est Dominus. beatus\nuir, qui sperat in eum. timete Dominum sancti eius, quoniam\nnihil deest timentibus eum. diuites eguerunt et esurierunt, inquirentes\nautem Dominum non deficient omni bono. Item in\neuangelio secundum Iohannem Dominus dicit: Ego sum\npanis uitae. qui uenerit ad me non esuriet, et qui in me crediderit\nnon sitiet umquam. Item illic: Si quis sitit, ueniat et\nbibat, qui credit in me [, sicut dicit scriptura, flumina de uentre\neius fluent aquae uiuae]. Item illic: Nisi ederitis carnem\nfilii hominis et biberitis sanguinem eius, non habebitis uitam in\nuobis.\nQVOD AD REGNVM CAELORVM MAGIS GENTES QVAM IVDAEI PERVENIANT. In euangelio Dominus dicit: Multi uenient ab oriente\net occidente et recumbent cum Abraham et Isaac et Iacob in\nregno caelorum, filii autem regni exient in tenebras exteriores.\nillic erit fletus et stridor dentium.\nQVOD SOLO HOC IVDAEI ACCIPERE VENIAM POSSINT DELICTORVM SVORVM, SI SANGVINEM CHRISTI OCCISI BAPTISMO EIVS ABLVERINT ET IN ECCLESIAM TRANSEVNTES PRAECEPTIS EIVS OBTEMPERAVERINT. Apud Esaiam prophetam Dominus dicit: Iam non relaxabo\npeccata uestra. cum extenderitis manus, auertam faciem\na uobis: et si multiplicaueritis preces, non exaudiam uos. manus\nenim uestrae sanguine plenae sunt. lauamini, mundi estote, auferte\nnequitias ab animis uestris a conspectu oculorum meorum,\ncessate a nequitiis uestris. discite bonum facere, exquirite iudicium,\nconseruate eum qui iniuriam patitur, iudicate pupillo et iustificate\nuiduam. et uenite, disputemus, dicit Dominus. et si fuerint\npeccata uestra quasi phoeniceum, ut niuem dealbabo: et si\nfuerint quasi coccum, ut lanam candidam efficiam. et si uolueritis\net audieritis me, bona terrae edetis: si autem nolueritis et non\naudieritis me, gladius uos comedet. os enim Domini locutum\nest ista.\nCHRISTVM PRIMOGENITVM ESSE ET IPSUM ESSE SAPIENTIAM DEI, PER QVEM OMNIA FACTA SVNT. Apud Salomonem in Prouerbiis: Dominus condidit me\ninitium uiarum suarum.in opera sua, ante saeculum fundauit me:\nin principio antequam terram faceret et antequam abyssos constitueret,\npriusquam procederent fontes aquarum, antequam montes\nconlocarentur, ante omnes colles genuit me Dominus. fecit regiones\net inhabitabilia et fines inhabitabiles sub caelo. cum pararet\ncaelum, aderam illi, et cum secerneret suam sedem: cum super\nuentos ualidas faceret desuper nubes et cum confirmatos ponebat\nfontes sub caelo, quando fortia faciebat fundamenta terrae,\neram penes illum disponens. ego eram, cui adgaudebat. cottidie\nautem iucundabar ante faciem eius in omni tempore, cum laetaretur\norbe perfecto. Item apud eundem in Ecclesiastico:\nEgo ex ore Altissimi prodiui ante omnem creaturam. ego in caelis\nfeci, ut oriretur lumen indeficiens, et nebula texi omnem terram.\nego in altis habitaui et thronus meus in columna nubis. gyrum\ncaeli circuiui et in profundum abyssi penetraui et. in fluctibus\nmaris ambulaui et in omni terra steti et in omni populo et in\nomni gente primatum habui et omnia excellentium et humilium\ncorda uirtute calcaui. spes omnis in me uitae et uirtutis. transite\n\n\n\n\n\n\n\nad me, omnes qui concupiscitis me. Item in psalmo\nLXXXVIII: Et ego primogenitum ponam illum et excelsum\nprae regibus terrae. in aeternum seruabo illi misericordiam meam\net testamentum meum fidele illi et ponam in saeculum saeculi\nsemen eius et thronum eius sicut dies caeli. si dereliquerint filii\neius legem meam et in iudiciis meis non ambulauerint, si iustificationes\nmeas profanauerint et mandata mea non custodierint, uisitabo\nin uirga iniquitates eorum et in flagellis peccata eorum:\nmisericordiam autem meam non auertam ab eis. Item secundum\nIohannem Dominus dicit: Haec autem est uita\naeterna, ut cognoscant te solum uerum Deum et quem misisti\nIesum Christum. ego te clarificaui in terra, opus perfeci quod dedisti\nmihi, ut faciam. et nunc tu clarifica me apud te ipsum claritate\nquam habui apud te, priusquam mundus fieret. Item Paulus\napostolus ad Colossenses: Qui est imago Dei invisibilis\net primogenitus totius creaturae. Item illic: Primogenitus a\nmortuis, ut fieret in omnibus ipse primatum tenens. Item in\nApocalypsi: Ego Α et Ω, initium et finis. ego sitienti dabo de\nfonte aquae uiuae gratis. Quod idem sit et sapientia et uirtus Dei.\nPaulus apostolus ad Corinthios prima:\n\n\n\n\n\n\n\nQuoniam Iudaei signa desiderant et Graeci prudentiam quaerunt, nos\nautem praedicamus Christum crucifixum, Iudaeis quidem scandalum,\ngentibus autem stultitiam, ipsis autem uocatis, Iudaeis et\nGraecis, Christum Dei uirtutem et Dei sapientiam.\nQVOD SAPIENTIA DEI CHRISTVS, ET DE SACRAMENTO CONCARNATIONIS EIVS ET PASSIONIS ET CALICIS ET ALTARIS ET APOSTOLORVM, QVI MISSI PRAEDICAVERUNT. Apud Salomonem in Prouerbiis: Sapientia aedificauit\nsibi domum et subdidit columnas septem. mactauit suam hostiam,\nmiscuit in cratere uinum suum et parauit suam mensam et\nmisit seruos suos conuocans cum excelsa praedicatione ad craterem,\ndicens: qui est insipiens, declinet ad me. et egentibus sensu\ndixit: uenite, edite de meis panibus et bibite uinum quod miscui\nuobis. derelinquite stultitiam et quaerite prudentiam et corrigite\nscientia intellegentiam.\nQVOD CHRISTVS IDEM SIT SERMO DEI. In psalmo XLIIII: Eructauit cor meum uerbum bonum, dico.\nego opera mea regi. Item in psalmo XXXII: Verbo Domini\ncaeli firmati sunt et spiritu oris eius omnis uirtus eorum. Item\napud Esaiam prophetam: Verbum consummans et breuians\nin iustitia: quoniam sermonem breuiatum faciet Deus in toto\n\n\n\n\n\n\n\norbe terrae. Item in psalmo CVI: Misit uerbum suum et curauit\neos. Item in euangelio secundum Iohannem: In\nprincipio erat uerbum et uerbum erat apud Deum et Deus erat\nuerbum. hoc erat in principio apud Deum. omnia per ipsum facta\nsunt et sine ipso factum est nihil quod factum est. in eo uita est\net uita erat lux hominum: et lux lucet in tenebris et tenebrae\neam non conprehenderunt. Item in Apocalypsi: Et uidi caelum\napertum, et ecce equus albus, et qui sedebat super eum uocabatur\nfidelis et uerus, aequum iustumque iudicat et proeliatur,\net erat coopertus uestem sparsam sanguineam: et dicitur nomen\neius sermo Dei.\nQVOD CHRISTVS IDEM MANVS ET BRACHIVM DEI. Apud Esaiam: Numquid non ualet manus Domini, ut saluos\nfaciat, aut grauabit aurem, ut non exaudiat? sed peccata\nuestra inter uos et Deum separant, et propter peccata uestra auertit\nfaciem a uobis, ne misereatur. manus enim uestrae inquinatae\nsunt sanguine et digiti uestri in peccatis. labia autem uestra locuta\nsunt facinus et lingua uestra iniustitiam meditatur. nemo\nloquitur uera neque est iudicium uerum. fidunt in uanis et\n\n\n\n\n\n\n\n\n\n\n\nlocuntur inania, qui parturiunt dolorem et pariunt facinus. Item\nillic: Domine, quis credidit auditui nostro, et brachium Dei\ncui reuelatum est? Item illic: Sic dicit Dominus: caelum mihi\nthronus et terra subpedaneum pedum meorum. quam domum\naedificabitis mihi aut quis locus ad requiem meam ? omnia enim\nista fecit manus mea. Item illic: Domine Deus, excelsum est\nbrachium tuum, et nescierunt: cum autem cognouerint, confundentur.\nItem illic: Reuelabit Deus brachium suum illud sanctum\nin conspectu omnium gentium. et uidebunt omnes gentes ipsa\nsuprema terrae salutem a Deo. Item illic: Ecce feci te sicut rotas\nuehiculi triturantis nouas in serram tornatas: et triturabis\nmontes et extenuabis colles et ut puluerem pones et uentilabis, et\nuentus occupabit illos et procella disparget. tu autem iucundaberis\nin sanctis Israel, et exultabunt inopes et egeni. quaerent\nautem aquam, et non erit. lingua enim illorum a siti siccabit.\nego Dominus Deus, ego exaudiam Deus Israel et non derelinquam\neos, sed aperiam inter montes flumina et in mediis campis fontes,\n\n\n\n\n\n\n\nfaciam deserta in nemora aquosa et sitientem terram in aquaeductus.\nponam in inaquosam terram cedrum et buxum et myrtum\net cyparissum et ulmum et populum, ut uideant et cognoscant\net sciant et credant simul, quia manus Domini fecit ista et sanctus\nIsrael ostendit.\nQVOD IDEM ANGELVS ET DEVS. In Genesi ad Abraham: Et uocauit eum angelus Domini\nde caelo et dixit illi: Abraham, Abraham. ille autem dixit: ecce\nego. et dixit: noli inponere manum tuam super puerum neque\nfeceris illi quicquam. nunc enim cognoui, quoniam times Deum\ntuum et non pepercisti filio tuo dilectissimo propter me. Item illic\nad Iacob: Et dixit mihi angelus Domini in somnis: ego\nsum Deus, quem uidisti in loco Dei, ubi unxisti mihi titulum\nlapideum et uouisti mihi uotum. Item in Exodo: Deus autem\npraeibat eos, die quidem per columnam nubis ostendere illis iter,\nnoctu autem in columna ignis. Item illic: Promouit autem angelus\nDei, qui praecedebat exercitum filiorum Israel.Item illic:\nEcce ego praemitto angelum meum ante faciem tuam ad custodiendum\nte in itinere, ut te inducat in terram, quam tibi praeparaui.\nobserua eum et obaudi eum, ne fueris inobaudiens ei:\nnon enim deerit tibi: nomen enim meum est in illo. Unde ipse\nin euangelio dicit: Ego ueni in nomine patris mei, et non\n\n\n\n\n\n\n\n\n\nrecepistis me. cum alius uenerit in nomine suo, illum accipietis.\nEt iterum in psalmo CXVII: Benedictus est, qui uenit in\nnomine Domini. Item inMalachiel propheta: Testamentum\nmeum fuit cum uita et pace, et dedi illi timorem timere me,\na facie nominis mei proficisci illum. lex ueritatis fuit in ore eius,\net iniustitia non est inuenta in labiis eius. in pace corrigens ambulauit\nnobiscum et multos auertit ab iniustitia. quoniam labia\nsacerdotis seruabunt scientiam, et legem exquirent ab ore eius,\nquoniam angelus Domini omnipotentis est.\nQVOD DEVS CHRISTVS. In Genesi: Dixit autem Deus ad Iacob: exurge et ascende\nin locum Bethel et habita illic et fac illic altare illi Deo, qui tibi\napparuit, cum fugeres a facie Esau fratris tui. Item apud\nEsaiam prophetam: Sic dicit Dominus Deus sabaoth: fatigata\nest Aegyptus, et negotiatio Aethiopum et Sabaim uiri alti ad te\ntransgredientur et tui erunt serui et post te ambulabunt uincti\nconpedibus et adorabunt te et in te precabuntur: quoniam in te\nDeus est, et non est Deus alius praeter te. tu enim es Deus, et\nnon sciebamus, Deus Israel saluator. confundentur et reuerebuntur\nomnes qui aduersantur tibi et cadent in confusione. Item\n\n\n\n\n\n\n\nillic: Vox clamantis in deserto: parate uiam] Domini, rectas facite\nsemitas Dei nostri. omnis uallis inplebitur et omnis mons et\ncollis humiliabitur, et erunt omnia tortuosa in directum et aspera\nin uias planas, et uidebitur claritas Domini, et uidebit omnis\ncaro salutare Dei, quoniam Dominus locutus est. Item apud\nHieremiam prophetam: Hic Deus noster, et non deputabitur\nalius absque illo, qui inuenit omnem uiam prudentiae et dedit\neam Iacob puero suo et Israel dilecto suo. post haec in terris\nuisus est et cum hominibus conuersatus est. Item apud Zachariam\nprophetam Deus dicit: Et transibunt per mare\nangustum et percutient in mari fluctus, et arefient omnes altitudines\nfluminum et confundetur omnis iniuria Assyriorum, et\nsceptrum Aegypti auferetur, et confortabo eos in Domino Deo\nipsorum, et in nomine eius gloriabuntur, dicit Dominus. Item\napud Osee prophetam Deus dicit: Non faciam iuxta iram\nindignationis meae, non sinam deleri Effraim, quoniam Deus\nego sum, et non homo in te sanctus, et non introibo in ciuitatem,\npost Dominum ibo. Item in psalmo XLIIII: Sedes tua,\nDeus, in saeculum saeculi, uirga recta est uirga regni tui. dilexisti\niustitiam et odisti iniquitatem: propterea uncxit te Deus Deus\n\n\n\n\n\n\n\ntuus oleum laetitiae prae consortibus tuis. Item in psalmo\nXLV: Vacate et uidete, quoniam ego sum Deus, exaltabor in\ngentibus et exaltabor in terra. Item in psalmo LXXXI: Nescierunt\nneque intellexerunt, in tenebris ambulant. Item in\npsalmo LXVII: Cantate Deo, psallite nomini eius, iter facite\nei, qui ascendit ad occasum, Dominus nomen est ei. Item in\neuangelio secundum Iohannem: In principio erat uerbum\net uerbum erat apud Deum et Deus erat uerbum. Item illic\nDominus ad Thomam: Inice huc digitum tuum et uide manus\nmeas et noli esse incredulus sed fidelis. et respondit Thomas\net dixit illi: Dominus meus et Deus meus. dicit illi Iesus: quia\nuidisti, credidisti. beati qui non uiderunt et credunt. Item Paulus\nad Romanos: Optabam ego ipse anathema esse a Christo\npropter fratres meos qui sunt cognati secundum carnem, qui sunt\nIsraelitae, quorum adoptio est et claritas et testamentum et legis\nconstitutio et famulatus et promissiones, quorum patres et ex\nquibus Christus secundum carnem, qui est super omnia Deus benedictus\nin saecula. Item in Apocalypsi: Ego A et Ω, initium\net finis. ego sitienti dabo de fonte aquae uitae gratis. qui uicerit\npossidebit ea et eorum hereditatem: et ero eius Deus, et ille erit\n\n\n\n\n\n\n\nmihi filius. Item in psalmo LXXXI: Deus stetit in synagoga\ndeorum, in medio autem deos discernens. Item illic: Ego dixi:\ndii estis et filii excelsi omnes, uos autem sicut homines moriemini.\nQuodsi iusti qui fuerint et praeceptis diuinis\nobtemperauerint, dii dici possunt, quanto magis\nChristus Deus Dei filius: sicut ipse in euangelio secundum\nIohannem: Non est scriptum in lege, quoniam ego\ndixi: dii estis ? si illos dixit deos, et non potest solui, quod pater\nsanctificauit et misit in saeculum, uos dicitis, quoniam blasphemat,\nquia dixi: filius Dei sum. si non facio facta patris, nolite\nmihi credere: sed si facio et mihi non uultis credere, factis\ncredite et cognoscite, quoniam in me est pater et ego in illo.\nItem in euangelio secundum Matthaeum: Et uocabitis\nnomen eius Emmanuel, quod est interpretatum nobiscum Deus.\nQVOD CHRISTVS DEVS VENTVRVS ESSET INLVMINATOR ET SALVATOR GENERIS HVMANI. Apud Esaiam prophetam: Confortamini, manus resolutae,\net genua debilia, exhortamini. qui estis pusillo animo, nolite\ntimere. Deus noster iudicium retribuet, ipse ueniet et saluos\nfaciet nos. tunc aperientur oculi caecorum et aures surdorum\naudient. tunc saliet clodus sicut ceruus et plana erit lingua\nmutorum: quia rupta est in deserto aqua et riuus in terra sitienti.\n\n\n\n\n\n\n\nItem illic: Non senior neque angelus sed ipse Dominus liberabit\neos, quia diliget eos et parcet eis, ipse redimet eos. Item\nillic: Ego Dominus Deus uocaui te in iustitia, ut teneam manum\ntuam, et confortabo te: et dedi te in testamentum generis mei,\nin lumen gentium, aperire oculos caecorum, producere a uinculis\nuinctos et de domo carceris sedentes in tenebris. ego Dominus\nDeus, hoc mihi nomen est. claritatem meam alii non dabo neque\nuirtutes meas sculptilibus. Item in psalmo XXIIII: Vias tuas,\nDomine, notas fac mihi et semitas tuas edoce me. dirige me in\nueritate tua et doce me, quoniam tu es Deus salutaris meus. Vnde\nin euangelio secundum Iohannem Dominus dicit:\nEgo sum lumen mundi. qui me secutus fuerit, non ambulabit\nin tenebris sed habebit lumen uitae. Item secundum\nMatthaeum Gabriel angelus ad Ioseph: Ioseph fili\nDauid, ne metueris adsumere Mariam coniugem tuam. quod enim\nex illa natum fuerit, de Spiritu sancto est. pariet autem filium,\net uocabis nomen eius Iesum. hic enim saluum faciet populum a\npeccatis. ItemsecundumLucam: Et Zacharias inpletus est\nSpiritu sancto et prophetabat dicens: benedictus Deus Israel, qui\nfecit redemptionem populo suo et suscitauit nobis cornu salutis in\ndomo Dauid pueri sui. Item illic angelus ad pastores:\n\n\n\n\n\n\n\nNe timueritis. ecce enim adnuntio uobis, quoniam natus est uobis\nhodie saluator, qui est Christus Iesus, in ciuitate Dauid.\nQVOD CVM A PRINCIPIO FILIVS DEI FVISSET, GENERARI DENVO HABERET SECVNDVM CARNEM. In psalmo secundo: Dominus dixit ad me: filius meus es\ntu, ego hodie genui te. pete a me, et dabo tibi gentes hereditatem\ntuam et possessionem tuam terminos terrae. Item in\neuangelio: Et factum est, quomodo audiuit salutationem\nMariae Elisabeth, exultauit infans in utero eius: et inpleta est\nSpiritu sancto et exclamauit uoce magna et dixit: benedicta\ntu inter mulieres, et benedictus fructus uentris tui. et unde hoc\nmihi contigit, ut ueniat mater Domini mei ad me? Item Paulus\nad Thessalonicenses II.: At ubi uenit adinpletio temporis,\nmisit Deus filium suum natum de muliere. Item in epistula\nIohannis: Omnis spiritus, qui confitetur legum Christum\nin carne uenisse, de Deo est. qui autem negat in carne uenisse,\nde Deo non est, sed est de antichristi spiritu.\nQVOD HOC FVTVRVM ESSET SIGNVM NATIVITATIS EIVS, VT DE VIRGINE NASCERETVR HOMO ET DEVS, HOMINIS ET DEI FILIVS. Apud Esaiam prophetam: Et adiecit Dominus loqui ad\nAchaz dicens: pete tibi signum a Domino Deo tuo in altitudinem\n\n\n\n\n\n\n\nsusum et in altitudinem deorsum. et dixit Achaz: non petam\nnec temptabo Dominum Deum meum. et dixit: audite itaque,\ndomus Dauid. non pusillum uobis certamen cum hominibus, quoniam\nDeus praestat agonem. propter hoc dabit Deus ipse nobis\nsignum: ecce uirgo in utero accipiet et pariet filium, et uocabis\nnomen eius Emanuel. butyrum et mel manducabit: priusquam.\ncognoscat aut proferat mala, conmutat bonum. Hoc semen\npraedixerat Deus de muliere procedere, quod calcaret\ncaput diaboli. In Genesi: Tunc dixit Deus ad serpentem:\nquia tu hoc fecisti, maledictus tu ab omni pecore et ab\nomni genere bestiarum terrae. pectore tuo et uentre repes, et erit\ntibi terra cibus in omnibus diebus uitae tuae. et ponam inimicitiam\ninter te et mulierem et inter semen tuum et semen eius. ipse\ntuum calcabit caput et tu obseruabis calcaneum eius.\nQVOD ET HOMO ET DEVS CHRISTVS EX VTROQVE GENERE CONCRETVS, VT MEDIATOR ESSE INTER NOS ET PATREM POSSET. Apud Hieremiam prophetam: Et homo est, et quis cognoscet eum?\nItem in Numeris: Orietur stella ex Iacob et\nexurget homo ex Israel. Item illic: Procedet homo de semine\neius et dominabitur multarum gentium, et exaltabitur t quam\n\n\n\n\n\n\n\nGog ipsum regnum, et augebitur regnum eius, et Deus eduxit .\neum ex Aegypto: quasi claritas unicornis ei, et edet gentes inimicorum\nsuorum et crassitudines eorum emedullabit et balistis\nsuis configet inimicum. recubans requieuit quasi leo et quasi catulus\nleonis. quis suscitabit eum ? qui benedicunt te, benedicti\nsunt, et qui maledicunt te, maledicti sunt. Item apud Esaiam:\nSpiritus Domini super me. propter quod uncxit me bene nuntiare\npauperibus, misit me curare contribulatos corde, praedicare captiuis\nremissionem et caecis uisum, uocare annum Domini acceptabilem\net diem retributionis. Vnde in euangelio Gabriel\nad Mariam: Et respondens angelus dixit ad illam: Spiritus\nsanctus superueniet in te et uirtus Altissimi obumbrabit te. quapropter\nquod nascetur sanctum, uocabitur filius Dei. Item in\nepistula Pauli ad Corinthios prima: Primus homo de\nterrae limo, secundus homo de caelo. qualis ille de limo, tales\net qui de limo, et qualis caelestis, tales et caelestes. quomodo\nportauimus imaginem eius, qui de limo est, portemus et imaginem\neius, qui de caelo est.\nQVOD DE SEMINE DAVID SECVNDVM CARNEM NASCI HABERET. In Regnorum secundo: Et fuit uerbum Domini ad Nathan\ndicens : uade et dic seruo meo Dauid: haec dicit Dominus: non\ntu aedificabis mihi domum ad inhabitandum: sed erit, cum inpleti\nfuerint dies tui et dormieris cum patribus tuis, suscitabo\nsemen tuum post te qui erit de utero tuo, et parabo regnum\n\n\n\n\n\n\n\neius. hic fabricabit domum nomini meo, et erigam thronum eius\nusque in saeculum, et ego ero ei in patrem, et ipse erit mihi in\nfilium: et fidem consequetur domus eius, et regnum eius usque\nin saeculum in conspectu meo. Item apud Esaiam: Et exiet\nuirga de radice Iesse, et flos de radice ascendet: et requiescet\nsuper eum spiritus Dei, spiritus sapientiae et intellectus, spiritus\nconsilii et fortitudinis, spiritus scientiae et pietatis, inplebit\neum spiritus timoris Dei. Item in psalmo CXXXI: Iurauit\nDominus ipsi Dauid ueritatem et non frustrabitur eum: de fructu\nuentris tui ponam super sedem meam. Item in euangelio\nsecundum Lucam: Et dixit angelus ad illam: ne timeas,\nMaria. inuenisti enim gratiam ante Deum. ecce concipies in utero\net paries filium et uocabis nomen eius Iesum. hic erit magnus et\nfilius Altissimi uocabitur, et dabit illi Dominus Deus thronum\nDauid patris sui, et regnabit super domum Iacob in saecula, et\nregni eius non erit finis. Item in Apocalypsi: Et uidi librum\nin dextera Dei sedentis super thronum scriptum intus et retro,\nsignatum signis septem: et uidi angelum fortem praedicantem\nuoce magna: quis dignus est accipere librum et aperire signa\neius ? nec quisquam poterat neque in caelo neque super terram\nneque sub terra aperire librum sed neque perspicere eum. et ego\nflebam multum, quod nemo dignus inuentus esset, qui aperiret\nlibrum aut uideret illum. et unus ex senioribus dixit mihi: ne\n\n\n\n\n\n\n\nfleueris, ecce uicit leo de tribu Iuda, radix Dauid, aperire librum\net septem signacula eius.\nQVOD IN BETHLEEM NASCERETVR. ApudMicheam: Et tu Bethleem domus illius Effrata numquid\nexigua es, ut constituaris in milibus Iuda ? ex te mihi procedet,\nut sit princeps apud Israel, et processiones eius a principio,\na diebus saeculi. Item in euangelio: Et cum Iesus\nnatus esset in Bethleem Iudaeae in diebus Herodis regis, ecce\nmagi ab oriente uenerunt Hierosolymam dicentes: ubi est, qui\nnatus est rex Iudaeorum ? uidimus enim stellam eius in oriente\net uenimus adorare illum.\nQVOD HVMILIS IN PRIMO ADVENTV SVO VENIRET. Apud Esaiam: Domine, quis credidit auditui nostro, et brachium\nDei cui reuelatum est? adnuntiauimus coram ipso sicut\npueri, sicut radix in terra sitienti. non est figura eius neque claritas:\net uidimus illum, et non habuit figuram neque speciem,\nsed figura eius sine honore et deficiens praeter ceteros homines.\nhomo in plaga positus et sciens ferre inbecillitatem: quia auersa\nest facies eius, inhonoratus est et non est conputatus. hic peccata\nnostra portat et pro nobis dolet, et nos putauimus esse illum\nin dolore et in plaga et in uexatione: ipse autem uulneratus est\npropter facinora nostra et infirmatus est propter peccata nostra.\ndoctrina pacis nostrae super illum, liuore eius nos sanati sumus.\n\n\n\n\n\n\n\nomnes sicut oues errauimus, homo uia sua errauit. et Deus tradidit\nillum pro peccatis nostris, et ipse propterea, quod uexatus\nest, non aperuit os suum. Item apud eundem: Non sum contumax\nneque contradico: dorsum meum posui ad flagella et maxillas\nmeas ad palmas, faciem autem meam non auerti a foeditate\nsputorum, et fuit Dominus auxiliator meus. Item illic: Non\nclamabit, neque audiet quisquam in plateis uocem eius. arundinem\nquassatam non confringet et linum fumigans non extinguet\nsed in ueritate proferet iudicium. fulgebit et non quassabitur,\nquoadusque ponat in terra iudicium, et in nomine eius gentes\ncredent. Item in psalmo XXI: Ego autem sum uermis et non\nhomo, obprobrium hominum et abiectio plebis. omnes qui uidebant\nme subsannabant me et locuti sunt labiis et mouerunt caput:\nsperauit in Domino. eripiat eum: saluum faciat eum, quoniam\nuult eum. Item illic: Exaruit uelut testum uirtus mea et lingua\nmea adhaesit faucibus meis. Item apud Zachariam: Et\nostendit mihi Dominus Iesum sacerdotem illum magnum stantem\nante faciem angeli Domini, et diabolus stabat ad dexteram eius\naduersari ei. et Iesus erat indutus uestimenta sordida et stabat\nante faciem ipsius angeli et respondit et ait ad eos qui stabant\nante faciem eius dicens: auferte uestimenta sordida ab eo. et\ndixit ad eum: ecce abstuli iniquitates tuas. et induite eum poderem\net inponite cidarim mundam super caput eius. Item\n\n\n\n\n\n\n\nPaulus apostolus ad Philippenses: Qui in figura Dei constitutus\nnon rapinam arbitratus est, esse se aequalem Deo, sed se\nexinaniuit formam serui accipiens, in similitudine hominis factus,\net habitu inuentus ut homo humiliauit se, factus obaudiens usque\nad mortem, mortem autem crucis. propter quod et Deus exaltauit\nillum et donauit illi nomen, ut sit super omne nomen, ut\nin nomine Iesu omnes genu curuent caelestium et terrestrium et\ninfernorum, et omnis lingua confiteatur, quia Dominus Iesus in\ngloria est Dei patris.\nQVOD IPSE SIT IVSTVS, QVEM IVDAEI OCCISVBI ESSENT. In Sapientia Salomonis: Circumueniamus iustum, quoniam\ninutilis est nobis et contrarius est operibus nostris et exprobrat\nnobis peccata legis. promittit scientiam Dei se habere et\nfilium Dei se nominat. factus est nobis in traductione cogitationum\nnostrarum, grauis est nobis etiam ad uidendum: quoniam\ndissimilis est aliis uita illius, et mutatae sunt uiae eius. tamquam\nnugaces aestimati sumus ab illo, continet se a uiis nostris\nquasi ab inmunditiis et praefert nouissima iustorum et gloriatur\npatrem Deum. uideamus ergo, si sermones eius ueri sunt, et\ntemptemus, quae euentura sunt illi. contumelia et tormento interrogemus\neum, ut sciamus reuerentiam illius et probemus patientiam\neius. morte turpissima condemnemus eum. haec cogitauerunt\net errauerunt: excaecauit enim illos malitia ipsorum et\nnescierunt sacramenta Dei. Item apud Esaiam: Videte, quomodo\niustus perit, et nemo intellegit, et uiri iusti tolluntur, et\n\n\n\n\n\n\n\nnemo recognoscit. a facie enim iniustitiae sublatus est iustus, erit\nin pace sepultura eius. De hoc ipso in Exodo ante praedictum:\nInnocentem et iustum non occides. Item in euangelio:\nludas paenitentia ductus sacerdotibus et senioribus dixit:\npeccaui tradens sanguinem iustum\nQVOD IPSE DICTVS SIT OVIS ET AGNVS, QVI OCCIDI HABERET, ET DE SACRAMENTO PASSIONIS. Apud Esaiam: Sicut ouis ad uictimam adductus est et sicut\nagnus coram tondente sine uoce, sic non aperuit os suum. in humilitate\niudicium eius sublatum est: natiuitatem autem eius quis\nenarrabit? quoniam auferetur a terra uita eius, a facinoribus\npopuli mei abductus est ad mortem, et dabo malos pro sepultura\neius et ipsos diuites pro morte eius, quia facinus non fecit neque\ninsidias ore suo. propterea ipse consequetur multos et fortium diuidet\nspolia, propterea quod tradita est ad mortem anima eius,\net inter facinerosos deputatus est. et ipse peccata multorum pertulit\net propter facinora illorum traditus est. Item apud Hieremiam\nprophetam: Domine, significa mihi, et cognoscam,\ntunc uidi meditationes eorum. ego sicut agnus sine malitia perductus\nsum ad uictimam: in me cogitauerunt cogitatum dicentes:\nuenite, mittamus lignum in panem eius et eradamus a terra\nuitam eius, et nomen eius non erit in memoria amplius. Item\nin Exodo dixit Dominus Deus ad Moysen: Accipiant\nsibi singuli ouem per domos tribuum, ouem sine uitio, perfectum,\nmasculum, anniculum erit uobis. ab agnis et haedis\n\n\n\n\n\n\n\naccipietis, et occident illum omne uulgus synagogae filiorum\nIsrael ad uesperam et accipient de sanguine et ponent super duos\npostes et super limen in domibus, in quibus eum edent in ipsis:\net edent carnes ista nocte assatas igni et azyma cum picridibus\nedent. non edetis de eis crudam neque coctam in aqua, nisi assatas\nigni, caput cum pedibus et interaneis: nihil derelinquetis ex\nhis in mane et ossum non confringetis ab eo. quae autem relicta\nfuerint de eo usque in mane, igni crementur. sic autem comedetis\neum: lumbi uestri praecincti et caligae uestrae in pedibus\nuestris et bacula uestra in manibus uestris: et edetis eum festinanter.\npascha est Domini. Item in Apocalypsi: Et uidi in\nmedio throni et quattuor animalium et in medio seniorum agnum\nstantem tamquam occisum, habentem cornua septem et oculos\nseptem, qui sunt septem spiritus Dei missi per orbem terrae. et\nueni et accepit librum de dextera Dei sedentis in throno. et cum\naccepisset librum, quattuor animalia et uiginti quattuor seniores\nprostrauerunt se ante agnum habentes singuli aureas citharas et\npateras aureas plenas odoramentis supplicationum, quae sunt orationes\nsanctorum, et cantauerunt canticum nonum dicentes: dignus\nes accipere librum et aperire signacula eius, quoniam occisus\nes et emisti nos de sanguine tuo ex omni tribu et lingua et\npopulo et natione, et eos regnum Deo nostro sacerdotesque\n\n\n\n\n\n\n\n\n\n\n\nfecisti, et regnabunt super terram. Item in euangelio: Altera\ndie uidit Iohannes Iesum uenientem ad se et ait: ecce agnus Dei,\necce qui auferet peccata mundi.\nQVOD IDEM ET LAPIS DICTVS SIT. Apud Esaiam prophetam sic dicit Dominus: Ecce\nego inmitto in fundamenta Sion lapidem pretiosum, electum,\nsummum, angularem, honoratum: et qui crediderit in eum non\nconfundetur. Item in psalmo CXVII: Lapidem quem reprobauerunt\naedificantes, hic factus est in caput anguli. a Domino\nfactus est hic et est mirabilis in oculis nostris. hic est dies, quem\nfecit Dominus: exultemus et laetemur in eo. o Domine, saluum\nme fac, o Domine, bene prospera. benedictus qui uenit in nomine\nDomini. Item apud Zachariam: Ecce ego adduco puerum\nmeum. ortus nomen est ei: quoniam lapis, quem dedi ante\nfaciem Iesu, super lapidem ipsum unum septem oculi sunt. Item\nin Deuteronomio: Et scribes super lapidem omnem legem\nhanc manifeste nimis. Item apud Iesum Naue: Et accepit\nlapidem magnum et statuit eum illic contra Dominum et ait\nIesus ad populum: ecce lapis iste erit in testimonium, quia iste\naudiuit omnia quae dicta sunt a Domino, quanta locutus est ad\nuos hodie: et erit ipse uobis in testimonium in nouissimo dierum,\nquando recesseritis a Deo uestro. Item in Actibus apostolorum\nPetrus: Principes populi et seniores Israel: ecce nos\nhodie interrogamur a uobis super benefacto hominis infirmi, in\n\n\n\n\n\n\n\nquo iste saluatus est. sit uobis omnibus notum et omni populo\nIsrael, quia in nomine Iesu Christi Nazareni, quem uos crucifixistis,\nquem Deus suscitauit a mortuis, in illo iste in conspectu\nuestro sanus adstat, in alio autem nullo. hic est lapis qui contemptus\nest a uobis qui aedificabatis, qui factus est in caput anguli.\nnon est enim nomen aliud sub caelo datum hominibus, in\nquo oportet saluari nos. Hic est lapis in Genesi, quem\nponit Iacob ad caput suum, quia caput uiri Christus,\net dormiens uidet scalam ad caelum pertingentem,\nin qua constitutus erat Dominus, et angeli ascendebant\net descendebant: quem lapidem consecrauit et\nuncxit sacramento unctionis Christum significans.\nhic est lapis in Exodo, super quem sedit Moyses in cacumine\ncollis, quando Iesus Naue contra Amalech\ndimicabat, et sacramento lapidis et stabilitate sessionis\nAmalech superatus est ab Iesu, id est diabolus\na Christo uictus est. hic est lapis magnus [in Basilion\nprimo], super quem posita est arca testamenti, quando\neam ab allophylis remissam et redditam in plaustro\nboues reporta uerunt. hic est lapis [in Basilion primo],\nquo Dauid frontem Goliae percussit et occidit,\nsignificans diabolum et seruos eius inde prosterni\nuictos scilicet ea capitis parte, quam signatam non\nhabent: quo signo nos et tuti sumus semper et uiuimus.\nhic est lapis, quem cum alienigenas Israel\n\n\n\n\n\n\n\nuicisset, statuit Samuel et appellauit nomen eius Abennezer\nid est lapis auxiliator.\nQVOD DEINDE IDEM LAPIS MONS FIERET ET INPLERET TOTAM TERRAM. Apud Danihelem: Et ecce imago nimis magna, et contemplatio\neius imaginis metuenda et elata stabat contra te: cuius\ncaput fuit ex auro bono, pectus et brachia eius argentea, uenter\net femora aerea, pedes autem ex parte quidem ferrei, ex parte\nautem fictiles, quoadusque abscisus est lapis de monte sine manibus\nconcidentium et percussit imaginem super pedes ferreos et\nfictiles et comminuit eos minutatim, et factum est simul ferrum\net testa et aeramentum et argentum et aurum, facta sunt minuta\nquasi palea aut puluis in area aestate, et uentilauit illa uentus,\nita ut nihil remanserit in illis, et lapis qui percussit imaginem\nfactus est mons magnus et inpleuit totam terram.\nQVOD IN NOVISSIMIS TEMPOEIBVS IDEM MONS MANIFESTARETVR, SVPER QVEM GENTES VENIRENT ET IN QVEM IVSTI QVIQVE ASCENDERENT. Apud Esaiam: Erit in nouissimis temporibus manifestus\nmons Domini et domus Dei super uertices montium et exaltabitur\nsuper colles, et uenient super illum omnes gentes, et ambulabunt\nmulti et dicent: uenite, ascendamus in montem Domini\net in domum Dei Iacob, et nuntiabit nobis uiam eius, et ambulabimus\nin illa. de Sion enim prodiet lex et uerbum Domini ab\nHierusalem: et iudicabit inter gentes et redarguet populum\n\n\n\n\n\n\n\nmultum, et concident gladios suos in aratra et lanceas suas in falces\net iam non discent pugnare. Item in psalmo XXIII: Quis\nascendit in montem Domini aut quis stabit in loco sancto eius?\ninnocens manibus et mundo corde, qui non accepit in uano animam\nsuam nec iurauit proximo suo in dolo. hic accipiet benedictionem\na Domino et misericordiam a Deo salutari suo. haec est\ngeneratio requirentium illum, quaerentium faciem Dei Iacob.\nQVOD IPSE SIT SPONSVS ECCLESIAM HABENS SPONSAM, DE QVA FILII SPIRITALES NASCERENTVR. Apud Iohel: Canite tuba in Sion, sanctificate ieiunium et\nindicite curationem, adgregate populum, sanctificate ecclesiam,\nexcipite maiores natu, colligite paruulos lactantes, procedat sponsus\nde cubiculo suo et sponsa de thalamo suo. Item apud Hieremiam:\nEt auferam de ciuitatibus Iuda et de quadriuiis Hierusalem\nuocem laetantium et uocem gaudentium, uocem sponsi et\nuocem sponsae. Item in psalmo XVIII: Et ipse tamquam sponsus\nprocedit de thalamo suo: exultauit ut gigans ad currendam\nuiam. a summo caelo egressio eius et occursus eius usque ad\nsummum eius, nec est qui se abscondat a calore eius. Item\nin Apocalypsi: Veni, ostendam tibi nonam nuptam uxorem\nagni. et duxit me in spiritu in montem magnum et ostendit mihi\nciuitatem sanctam Hierusalem descendentem de caelo, a Deo\n\n\n\n\n\n\n\nhabentem claritatem Dei. Item in euangelio secundum Iohannem:\nVos mihi testes estis, quoniam dixi eis qui missi sunt\nab Hierosolymis ad me, quia non sum Christus, sed quoniam\nmissus sum ante ipsum. qui habet enim sponsam sponsus est:\namicus autem sponsi est qui stat et audit eum et gaudio gaudet\npropter uocem sponsi. Huius rei mysterium ostensum\nest apud Iesum Naue, quando iussus est excalciare\nse, quod scilicet sponsus non ipse esset erat\nenim in lege, ut quisque nuptias recusaret calciamentum\ndeponeret, calciaretur uero ille qui sponsus\nfu turus esset â€” Et factum est, quomodo fuit Iesus in Ierico,\ncircumspexit oculis et uidit hominem stantem ante faciem suam\net frameam haerentem in manu eius et dixit: noster es aut aduersariorum?\nille autem dixit: ego sum dux uirtutis Domini,\nnunc adueni. et Iesus cecidit in faciem ad terram et ait illi: Domine,\nquid imperas famulo tuo? et ait dux uirtutis Domini:\nsolue calciamentum de pedibus tuis. locus enim, in quo stas, terra\nsancta est. Item in Exodo Moyses iubetur calciamentum\ndeponere, quod nec ipse sponsus esset: Et adparuit\nei angelus Domini in flamma ignis de rubo: et uidit, quoniam\nrubus ardebat igni, rubus autem non cremabatur. et dixit\nMoyses: transiens uidebo hoc grande uisum, cur utique non crematur\nrubus. ut uidit autem, quoniam accedit uidere, uocauit\neum Dominus Deus de rubo dicens: Moyses, Moyses. qui dixit:\nquid est? et dixit: ne accesseris huc nisi solueris calciamentum\nde pedibus tuis. locus enim, in quo stas, terra sancta est. et dixit\n\n\n\n\n\n\n\nei: ego sum Deus patrum tuorum, Deus Abraham, Deus Isaac\net Deus Iacob. Hoc autem manifestum est in euangelio\nsecundum Iohannem: Et respondit illis Iohannes: ego quidem\nbaptizo in aqua: in medio autem uestrum stat, quem uos\nignoratis: ipse est enim, de quo dixi: post me ueniens homo ante\nme factus est, cuius non sum dignus corrigiam calciamenti soluere.\nItem secundum Lucam: Sint lumbi uestri adcincti\net lucernae ardentes et uos similes hominibus expectantibus dominum\nsuum , quando ueniat a nuptiis, ut cum uenerit et pulsauerit,\naperiant illi. beati serui quos adueniens dominus inuenerit\nuigilantes. Item in Apocalypsi: Regnauit Dominus Deus omnipotens,\ngaudeamus et exultemus et demus ei claritatem, quoniam\nuenerunt nuptiae agni et uxor eius se praeparauit.\nQVOD CRVCI ILLVM FIXVRI ESSENT IVDAEI. Apud Esaiam: Expandi manus meas tota die ad plebem contumacem\net contradicentem mihi, qui ambulant uias non bonas\nsed post peccata sua. Item apud Hieremiam: Venite, mittamus\nlignum in panem eius et eradamus a terra uitam eius.\nItem in Deuteronomio: Et erit pendens uita tua ante oculos\ntuos, et timebis die et nocte et non credes uitae tuae. Item in\npsalmo XXI: Effoderunt manus meas et pedes, dinumerauerunt\nomnia ossa mea. ipsi uero considerauerunt et conspexerunt me,\n\n\n\n\n\n\n\ndiuiserunt sibi uestimenta mea et super uestem meam miserunt\nsortem. tu autem, Domine, ne elongaueris auxilium tuum a me,\nad defensionem meam respice. eripe a framea animam meam et\nde manu canis unicam meam. libera me de ore leonis et a cornibus\nunicornuorum humilitatem meam. narrabo nomen tuum fratribus\nmeis, in medio ecclesiae laudabo te. Item in psalmo\nCXVIII: Confige clauis de metu tuo carnes meas. Item in\npsalmo CXL: Eleuatio manuum mearum sacrificium uespertinum.\nDe quo sacrificio Sophonias dixit: Metuite a\nfacie Domini Dei, quoniam prope est dies eius: quia parauit\nDominus sacrificium suum, sanctificauit uocatos suos. Item\napud Zachariam: Et intuebuntur in me, in quem transfixerunt.\nItem in psalmo LXXXVII: Et clamaui ad te, Domine\nDeus meus, tota die, expandi manus meas ad te. It em in\nNumeris: Non quasi homo Deus suspenditur neque quasi filius\nhominis minas patitur. Vnde in eu.angelio Dominus dicit:\nSicut Moyses exaltauit serpentem in eremo, ita exaltari oportet\nFilium hominis, ut omnis qui crediderit in eum habeat uitam\naeternam.\nQVOD IN PASSIONE CRVCIS ET SIGNO VIRTVS OMXIS SIT ET POTESTAS. Apud Abbacuc: Texit caelos uirtus eius, et laudis eius\nplena est terra: et splendor eius ut lux erit, cornua in manibus\neius erunt. et illic constabilita est uirtus gloriae eius, et constituet\ndilectionem ualidam. ante faciem suam ibit uerbum et praecedet\nin campum secundum gressus suos. Item apud Esaiam:\nEcce natus est uobis puer, datus est nobis filius, cuius imperium\nsuper humeros eius: et uocatum est nomen eius magnae cogitationis\nnuntius. Hoc signo crucis et Amalech uictus est\nab Iesu per Moysen. Item in Exodo dixit Moyses ad\nIesum: Elige tibi uiros et exi et constitue cum Amalech in crastinum.\net ecce ego stabo in cacumine collis et uirga Dei in\nmanu mea. et factum est, cum leuabat manus Moyses, praevalebat\nIsrael. ubi autem submiserat manus, inualescebat Amalech.\nsed manus Moysi graues, et accepto lapide subposuerunt sub eo,\net sedebat super eum, et Aaron et Ur sustinebant manus hinc et\ninde, et factae sunt manus Moysi stabiles usque in occasum solis,\net fugauit Iesus Amalech et omnem populum eius. et dixit\n\n\n\n\n\n\n\nDominus ad Moysen: scribe hoc, ut sit memoriae in libro, et da in\naures Iesu, quoniam deletione deleam memoriam Amalech de\nsub caelo.\nQVOD IN HOC SIGNO CRVCIS SALVS SIT OMNIBVS QVI IN FRONTIBVS NOTENTVR. Apud Ezechiel dicit Deus: Transi mediam Hierusalem\net notabis signum super frontes uirorum qui ingemunt et maerent\nob iniquitates quae fiunt in medio ipsorum. Item illic:\nVadite et caedite et nolite parcere oculis uestris. nolite misereri\nseniores aut iuuenes et uirgines et paruulos et mulieres interficite,\nut perdeleantur. omnem autem, super quem signum scriptum\nest, ne tetigeritis, et ab ipsis sanctis meis incipite. Item in\nExodo Deus ad Moysen: Et erit sanguis in signo uobis super\ndomos, in quibus ibi eritis: et uidebo sanguinem et protegam\nuos, et non erit in uobis plaga diminutionis, cum percutiam\nterram Aegypti. Item in Apocalypsi: Et uidi et ecce agnum\nstantem in monte Sion et cum eo centum quadraginta quattuor\nmilia habentes nomen eius et nomen patris ipsius scriptum in\nfrontibus. Item illic: Ego Α et Ω, primus et nouissimus, initium\net finis. felices eos qui faciunt praecepta eius, ut sit potestas\neorum super lignum uitae.\nQVOD MEDIO DIE IN PASSIONE EIVS TENEBRAE FVTVRAE ESSENT. Apud Amos: Et erit in illo die, dicit Dominus, occidet sol\nmeridie et obtenebrabitur dies lucis: et conuertam dies festos\nuestros in luctum et omnia cantica uestra in lamentationem. Item\napud Hieremiam: Exterrita est quae parit et taeduit anima\neius. subiit sol ei, cum adhuc medius dies esset, confusa est et\nmaledicta. reliquos eorum in gladium dabo in conspectu inimico>rum\neorum. Item in euangelio: A sexta autem hora tenebrae\nfactae sunt per totam terram usque in horam nonam.\nQVOD A MORTE NON VINCERETVR NEC APVD INFEROS REMANSVRVS ESSET. InpsalmoXV: Quoniam non derelinques animam meam in\ninfernum nec dabis sanctum tuum uidere corruptionem. Item in\npsalmo XXVIIII: Domine, eduxisti ab inferis animam meam.\nItem in psalmo III: Ego dormiui et quieui et exurrexi,\nquoniam Dominus suscipiet me. Item in euangelio\n\n\n\n\n\n\n\nsecundum Iohannem: Nemo aufert animam meam a me, sed\nego a me pono eam: potestatem habeo ponendi eam et potestatem\nhabeo iterum sumendi eam: hoc enim mandatum accepi\na patre meo.\nQVOD AB INFERIS TERTIO DIE RESVRGERET. Apud Osee: Viuificabit nos post biduum die tertio. Item in\nExodo: Et dixit Dominus ad Moysen: descende et testificare\npopulum et sanctifica illos hodie et cras, et lauent uestimenta\nsua et sint parati in perendinum diem. die enim tertio descendet\nDominus in montem Sina Item in euangelio: Progenies nequam\net adultera signum quaerit, et signum non dabitur illi nisi\nsignum Ionae prophetae. quomodo enim fuit I onas in uentre ceti\ntribus diebus et tribus noctibus, ita erit et filius hominis tribus\ndiebus et tribus noctibus in corde terrae.\nQVOD CVM RESVRREXISSET, ACCIPERET A PATRE OMNEM POTESTATEM ET POTESTAS EIVS AETERNA SIT. Apud Danihelem: Videbam in uisu nocte: et ecce in nubibus\ncaeli quasi filius hominis ueniens uenit usque ad ueterem\ndierum et stetit in conspectu eius, et qui adsistebant ei obtulerunt\neum: et data est ei potestas regia et omnes reges terrae\nper genus et omnis claritas seruiens ei, et potestas eius aeterna\nquae non auferetur et regnum eius non conrumpetur. Item apud\nEsaiam: Nunc exurgam, dicit Dominus, nunc clarificabor, nunc\n\n\n\n\n\n\n\nexaltabor: nunc uidebitis, nunc intellegetis, nunc confundemini,\nuana erit fortitudo spiritus uestri, ignis uos consumet. Item in\npsalmo CVIIII: Dicit Dominus Domino meo: sede ad dexteram\n\\'meam, donec ponam inimicos tuos scabellum pedum tuorum.\nuirgam uirtutis tuae emittet Dominus ex Sion, et dominaberis\nin medio inimicorum tuorum. Item in Apocalypsi: Et conuersus\nrespexi, ut uiderem uocem quae mecum loquebatur. et\nuidi septem candelabra aurea et in medio candelabrorum similem\nFilio hominis uestitum poderem et erat praecinctus supra mamillas\nzonam auream: caput autem eius et capilli erant albi uelut\nlana ant nix, et oculi eius ut flamma ignis et pedes eius similes\naurichalco sicut de fornace ignea et uox eius ut sonus aquarum\nmultarum, et habebat in dextera sua septem stellas et ex ore eius\ngladius utrimque acutus exiebat et facies eius splendebat ut sol\nin uirtute sua: et cum uidissem eum, cecidi ad pedes eius tamquam\nmortuus, et inposuit super me dexteram suam dicens: noli\ntimere, ego sum primus et nouissimus et uiuus qui fueram mortuus\net ecce sum uiuens in saecula saeculorum et habeo claues\nmortis et inferorum. Item in euangelio Dominus dicit\npost r esurrec tionem: Data est mihi omnis potestas in caelo\net in terra: ite ergo et docete omnes gentes baptizantes eos in\nnomine Patris et Filii et Spiritus sancti, docentes eos obseruare\nomnia quaecumque praecepi uobis.\nQVOD PERVENIRI NON POSSIT AD DEVM PATREM NISI PEB FILIVM EIVS 1ESVM CHRISTVM. In euangelio: Ego sum uia et ueritas et uita. nemo uenit\nad patrem nisi per me. Item illic: Ego sum ianua: per me si\nqui introierit, saluabitur. Item illic: Multi prophetae et iusti\nconcupierunt uidere quae uidetis et non uiderunt et audire quae\nauditis et non audierunt. Item illic: Qui credit in filium habet\nuitam aeternam: qui non dicto audiens est filio non uidebit uitam,\nsed ira Dei manebit super eum. Item Paulus apostolus\nad Ephesios: Et cum uenisset, adnuntiauit uobis pacem his\nqui longe et pacem his qui prope, quia per ipsum habemus accessum\nambo in uno spiritu ad patrem. Item ad Romanos: Omnes\nenim peccauerunt et egent claritatem Dei, iustificantur autem\ndono ipsius et gratia per redemptionem quae est in Christo Iesu.\nItem in epistula Petrus apostolus: Christus semel pro\npeccatis nostris mortuus est, iustus pro iniustis, ut nos offerret\nDeo. Item illic: In hoc enim et mortuis praedicatum est, ut\nsuscitentur. Item in epistula Iohannes apostolus: Qui\nnegat filium neque patrem habet: qui confitetur filium et filium\net patrem habet.\nQVOD IPSE IVDEX VENTVRVS SIT. Apud Malachiam: Ecce dies Domini uenit ardens uelut clibanus:\neruntque omnes alienigenae et omnes iniqui stipula, et\n\n\n\n\n\n\n\nsuccendet illos adueniens dies, dicit Dominus. Item in psalmo\nXLVIIII: Deus deorum Dominus locutus est et uocauit terram a\nsolis ortu usque ad occasum, ex Sion species decoris eius. Deus\nmanifeste ueniet Deus noster et non silebit. ignis in conspectu\neius ardebit et in circuitu eius tempestas ualida. aduocauit caelum\nsusum et terram discernere populum suum. congregate illi\niustos eius qui ordinant testamentum eius super sacrificia: et\nadnuntiabunt caeli iustitiam eius, quoniam Deus iudex est. Item\napudEsaiam: Dominus Deus uirtutum prodibit et comminuet\nbellum: excitabit certamen et clamabit super inimicos suos cum\nfortitudine: tacui, numquid semper tacebo ? Item in psalmo\nLXVII: Exurgat Deus, et dissipentur inimici eius et fugiant qui\noderunt eum a facie eius. sicut deficit fumus, deficiant: sicut\nfluit cera a facie ignis, sic pereant peccatores a facie Dei, et iusti\nepulentur et exultent in conspectu Dei et delectentur in laetitia.\ncantate Domino, psalmum dicite nomini eius, iter facite ei\nqui ascendit ad occasum, Dominus nomen est ei. turbabuntur a\nfacie eius patris orphanorum et iudicis uiduarum. Deus in loco\nsancto suo, Deus qui habitare facit unanimes in domo, qui educet\n\n\n\n\n\n\n\nuinctos in fortitudine, similiter eos qui in iram prouocant, qui\nhabitant in sepulchris. Deus, cum egredieris coram populo tuo,\ndum transgredieris in deserto. Item in psalmo LXXXI:\nExurge, Deus, iudica terram, quoniam tu disperdes in omnibus\ngentibus. Item in euangelio secundum Matthaeum: Quid\nnobis et tibi, fili Dei? quid huc uenisti ante tempus perdere nos?\nItem secundum Iohannem: Nihil pater iudicat sed omne\niudicium filio dedit, ut omnes honorificent filium sicut honorificant\npatrem. qui non honorificat filium non honorificat patrem\nqui misit eum. Item Paulus apostolus ad Corinthios\nsecunda: Omnes nos manifestari oportet ante tribunal Christi,\nut reportet unusquisque sui corporis propria secundum quae egit\nsiue bona siue mala.\nQVOD IPSE SIT REX IN AETERNVM REGNATVRVS. Apud Zachariam: Dicite filiae Sion: ecce rex tuus uenit\ntibi iustus et saluans, mitis, sedens super asinum indomitum.\nItem apud Esaiam: Quis nuntiabit uobis locum illum aeternum?\nambulans in iustitia et manus abstinens a muneribus, grauans\naures, ut non audiat iudicium sanguinis, et conprimens\n\n\n\n\n\n\n\noculos suos, ne uideat iniustitiam, hic habitabit in alta spelunca\npetrae fortis: panis illi dabitur et aqua eius fidelis. regem cum\nclaritate uidebitis. Item apud Malachiam: Rex magnus sum\nego, dicit Dominus, et nomen meum inlustre est apud gentes.\nItem in psalmo secundo: Ego autem constitutus sum rex\nab eo super Sion montem sanctum eius praedicans praeceptum\nDomini. Item in psalmo XXI: Reminiscentur et conuertentur\nad Dominum uniuersi fines terrae et adorabunt in conspectu eius\nomnes patriae gentium: quoniam Domini est regnum et ipse dominabitur\ngentium. Item in psalmo XXIII: Tollite portas,\nprincipes, uestri et eleuamini, portae aeternales, et introibit\nrex gloriae. quis est iste rex gloriae ? Dominus fortis et potens,\nDominus potens in proelio. tollite portas, principes, uestri et\neleuamini, portae aeternales, et introibit rex gloriae. quis est\niste rex gloriae? Dominus uirtutum ipse est rex gloriae. Item\nin psalmo XLIIII: Eructauit cor meum uerbum bonum, dico\nego opera mea regi. lingua mea calamus scribae uelociter scribentis.\nspeciosus forma prae filiis hominum, diffusa est gratia in\n\n\n\n\n\n\n\n\n\n\n\nlabiis tuis, propterea benedixit te Deus in aeternum. adcingere\ngladium tuum circa femur, potentissime specie et pulchritudine\ntua, et intende et prospere procede et regna propter ueritatem et\nmansuetudinem et iustitiam. Item inpsalmoV: Rex meus et\nDeus meus, quoniam ad te orabo, Domine, mane et exaudies\nuocem meam , mane adstabo tibi et uidebo. Item in psalmo\nXCVI: Dominus regnauit, exultet terra, laetentur insulae multae.\nItem in psalmo XLIIII: Adstitit regina a dextris tuis in uestitu\ndeaurato, circumamicta uarietatem. audi, filia, et uide\net inclina aurem tuam et obliuiscere populum tuum et domum\npatris tui, quoniam concupiuit rex speciem tuam, quia ipse est\nDominus Deus tuus. Item in psalmo LXXIII: Deus autem\nrex noster ante saecula, operatus est salutem in medio terrae.\nItem in euangelio secundum Matthaeum: Et cum Iesus\nnatus esset in Bethleem Iudaeae in diebus Herodis regis, ecce\nmagi ab oriente uenerunt Hierosolymam dicentes: ubi est qui\nnatus est rex Iudaeorum P uidimus enim stellam eius in orientem\net uenimus adorare eum. Item secundum Iohannem\ndixit Iesus: Regnum meum non est de isto saeculo: si\n\n\n\n\n\n\n\nde isto saeculo esset regnum meum, ministri mei turbarentur\nne traderer Iudaeis: nunc autem regnum meum non est hinc.\ndixit Pilatus: ergo rex es tu? respondit Iesus: tu dicis quoniam\nrex sum: in hoc natus sum et in hoc ueni in saeculum, ut\ntestimonium dicam ueritati. omnis qui est de ueritate audit\nuocem meam.\nQVOD IPSE SIT ET IVDEX ET REX. Item in psalmo LXXI: Deus, iudicium tuum regi da et\niustitiam tuam filio regis iudicare populum tuum in tua iustitia.\nItem in Apocalypsi: Et uidi caelum apertum, et ecce equus\nalbus, et qui sedebat super eum uocabatur fidelis et uerus,\naequum iustumque iudicat et proeliatur: oculi autem eius erant\ntamquam flamma ignis et super caput eius diademata multa et\nportabat nomen scriptum nemini alii nisi sibi notum: et erat\ncoopertus uestem sparsam sanguineam et dicitur nomen eius\nuerbum Dei: et exercitus qui sunt in caelo sequebantur eum in\nequis albis induti byssinum album mundum, et de ore eius exiel.at\ngladius acutus, ut ex eo percuteret nationes quas ipse pasturus\nest in uirga ferrea, et ipse calcabit torcular uini irae Dei\nomnipotentis. habet etiam in ueste et in femore suo nomen scriptum:\nrex regum et dominus dominorum. Item in euangelio:\nCum uenerit filius hominis in claritate sua et omnes angeli cum\n\n\n\n\n\n\n\n\n\neo, tunc sedebit in throno claritatis suae et colligentur ante eum\nomnes gentes: et segregabit illos ab inuicem, quemadmodum\npastor segregat oues ab haedis, et statuet oues a dextera sua, haedos\nautem a sinistra. tunc dicet rex eis qui a dextera sua sunt: uenite,\nbenedicti patris mei, percipite quod uobis paratum est regnum\nab origine mundi: esuriui enim et dedistis mihi manducare, sitiui\net potastis me, hospes fui et abduxistis me, nudus et texistis\nme, infirmatus sum et uisitastis me, in carcere fui et uenistis ad\nme. tunc respondebunt ei iusti dicentes: Domine, quando te uidimus\nesurientem et pauimus, sitientem et potauimus? quando\nte uidimus hospitem et abduximus, nudum et uestiuimus? quando\nautem te uidimus infirmari aut in carcere et uenimus ad te? et\nrespondens rex dicet eis: amen dico uobis, quamdiu fecistis uni\nhorum ex fratribus meis minimis, mihi fecistis. tunc dicet illis\nqui a sinistra sunt: discedite a me, maledicti, in ignem aeternum\nquem parauit pater meus diabolo et angelis eius. esuriui\nenim et non dedistis mihi manducare, sitiui et non potastis me,\nhospes fui et non abduxistis me, nudus et non uestistis me, infirmus\net in carcere et non uenistis ad me. tunc respondebunt\net ipsi dicentes: Domine, quando te uidimus esurientem aut\nsitientem aut hospitem aut nudum aut infirmum aut in carcere\net non ministrauimus tibi? et respondebit illis: amen dico\n\n\n\n\n\nnobis, quamdiu non fecistis uni ex minimis his, neque mihi\nfecistis. et ibunt isti in ignem aeternum, iusti autem in uitam\naeternam.\nCVPRIANVS QVIRINO FILIO SALVTEM. Pro fide ac deuotione tua, quam Domino Deo exhibes, fili carissime,\npetisti, ut ad instruendum te excerperem de scripturis\nsanctis quaedam capitula ad religiosam sectae nostrae disciplinam\npertinentia, lectionis diuinae succinctam diligentiam quaerens,\nut animus Deo deditus non longis aut multis librorum uoluminibus\nfatigetur, sed eruditus breuiario praeceptorum caelestium\nhabeat ad fouendam memoriam suam salubre et grande conpendium.\net quia tibi plenum dilectionis obsequium debeo, feci\nquod petisti, ut laborarem semel, ne tu semper laborares. quantum\npotuit itaque mediocritas nostra conplecti, collecta sunt a\nme quaedam praecepta dominica et magisteria diuina quae esse\net facilia et utilia legentibus possint, dum in breuiarium pauca\ndigesta et uelociter perleguntur et frequenter iterantur. opto\nfili carissime, semper bene ualere.\nDE BONO OPERIS ET MIBERICORDIAE. Apud Esaiam: Exclama in fortitudine et noli parcere, sicut\ntuba exalta uocem tuam, adnuntia plebi meae peccata ipsorum\net domui Iacob facinora eorum. me de die in diem quaerunt et\ncognoscere uias meas concupiscunt, quasi plebs quae iustitiam\nfecerit et iudicium Dei non deseruerit. postulant a me nunc iudicium\niustum et adpropinquare Deo concupiscunt dicentes: quid\nquia ieiunauimus, et non uidisti, humiliauimus animas nostras,\net non cognouisti? in diebus enim ieiunii inueniuntur uoluntates\nuestrae. aut enim subiectos uobis conpungitis aut ad iudicia et\nlites ieiunatis aut proximos caeditis pugnis. ut quid mihi ieiunatis,\nut hodie audiatur uox uestra in clamore? non hoc ieiunium\nquod ego elegi et diem humiliare hominem animam suam.\ntametsi contorseris quasi circulum collum tuum et saccum et\ncinerem substraueris, nec sic uocabis ieiunium acceptum. non\ntale ieiunium elegi, dicit Dominus: sed solue omnem nodum\niniustitiae, resolue suffocationes inpotentium conmerciorum, dimitte\nquassatos in requiem et omnem consignationem iniustam\ndissipa. frange esurienti panem tuum et egenos sine tecto induc\nin domum tuam. si uideris nudum, uesti et domesticos seminis\ntui non despicies. tunc erumpet temporaneum lumen tuum et\nuestimenta tua cito orientur. et praeibit ante te iustitia et claritas\nDei circumdabit te. tunc exclamabis, et Deus exaudiet te.\ndum adhuc loqueris, dicit: ecce adsum. Item in Iob:\n\n\n\n\n\n\n\nConseruaui egenum de manu potentis et pupillo cui non erat adiutor\nauxiliatus sum. os uiduae benedixit me, cum essem oculus caecorum,\npes quoque clodorum ego essem et inualidorum pater.\nItem in Tobia: Et dixi Tobiae filio meo: uade et adduc\nquemcumque pauperem inueneris ex fratribus nostris, qui tamen\nin mente habeat Deum ex toto corde suo. hunc adduc et manducabit\npariter meum prandium hoc: ecce sustineo te, fili , donec\nuenias. Item illic: Omnibus diebus uitae tuae, fili , Deum in\nmente habeto et noli praeterire praecepta eius. iustitiam fac omnibus\ndiebus uitae tuae et noli ambulare uiam iniquitatis: quoniam\nagente te ex ueritate erit respectus operum tuorum. ex substantia\ntua fac eleemosynam et noli auertere faciem tuam ab ullo\npaupere. ita fiet, ut nec a te auertatur facies Dei. quomodo habueris,\nfili, sic fac: si tibi fuerit copiosa substantia, plus ex illa\nfac eleemosynam: si exiguum habueris, ex hoc ipso exiguo communica.\net ne timueris, cum facis eleemosynam: praemium bonum\nrepones tibi in diem necessitatis: quoniam eleemosyna a\nmorte liberat et non patitur ire in tenebras. munus bonum\nest eleemosyna omnibus qui faciunt eam coram summo Deo.\nItem in Sapientia Salomonis: Qui pauperum miseretur,.\nDeo faenerat. Item illic: Qui dat pauperibus, non egebit: qui\nautem auertit oculum suum, in magna inopia erit. Item illic:\nEleemosynis et fide peccata purgantur. Item illic: Si esurit\ninimicus tuus, ciba illum: si sitit, potum da illi. hoc enim\n\n\n\n\n\n\n\nfaciens carbones ignis superfundes capiti eius. Item illic: Sicut\naqua extinguet ignem, sic eleemosyna extinguet peccatum. Item\nin Prouerbiis: Prouerbiis: uade et reuertere, cras ego dabo,\ncum possis statim bene facere. non enim scis quid contingat\nsequenti die. Item illic: Qui obturat aurem ne audiat inbecillum,\net ipse inuocabit Deum et non erit qui exaudiat eum.\nItem illic: Qui conuersatur sine uituperatione in iustitia, beatos\nfilios relinquet. Item in Ecclesiastico: Fili, si habes,\nbene fac tecum et Deo dignas oblationes offeres, memorare, quoniam\nmors non tardat. Item illic: Conclude eleemosynam in\ncorde pauperis, et haec pro te exorabit ab omni malo. Item\nin psalmo XXXVI misericordiam et posteris prodesse:\niuuenior fui et senui et non uidi iustum derelictum\nnec semen eius quaerens panem. tota die miseretur et faenerat,\net semen eius in benedictione erit. Item in psalmo XL: Beatus\nqui intellegit super egenum et pauperem, in die malo liberabit\neum Dominus. Item in psalmo CXI: Disparsit, dedit\npauperibus, iustitia eius. manet in saeculum saeculi. Item in\nOsee: Misericordiam malo quam sacrificium, et agnitionem Dei\nquam holocaustomata. Item in euangelio secundum\n\n\n\n\n\n\n\nMatthaeum: Beati qui esuriunt et sitiunt iustitiam, quia ipsi saturabuntur.\nItem illic: Beati misericordes, quoniam ipsi misericordiam\nconsequentur. Item illic: Thesaurizate uobis thesauros\nin caelo, ubi neque tinea neque comestura exterminat et\nubi fures non effodiunt. ubi enim fuerit thesaurus tuus, illic erit\net cor tuum. Item illic: Simile est regnum caelorum homini\nnegotianti quaerenti bonas margaritas: ubi autem inuenerit pretiosam\nmargaritam, uadit et uendit omnia quae habuit et emit\nillam. Etiam modicum opus prodesse. Item illic: Et\nqui potauerit unum ex minimis istis calicem aquae frigidae tantum\nin nomine discipuli, amen dico uobis, non peribit merces eius.\nNemini negandam eleemosynam. Item illic: Omni\npetenti te da et ab eo qui uoluerit mutuari ne te auertas. Item\nillic: Si uis in uitam uenire, serua mandata. dicit ille: quae?\nait illi Iesus: non occides, non moechaberis, non falsum testimonium\ndices, honora patrem et matrem et diliges proximum\ntuum tamquam te. dicit illi iuuenis: omnia ista obseruaui. quid\nadhuc mihi deest? dicit illi Iesus: si uis perfectus esse, uade et,\nuende bona tua et da pauperibus, et habebis thesaurum in caelo\net ueni sequere me. Item illic: Cum uenerit filius hominis in\nclaritate sua et omnes angeli cum eo, tunc sedebit in throno\n\n\n\n\n\n\n\nclaritatis suas et colligentur ante eum omnes gentes. et segregabit\nillos ab inuicem, quemadmodum pastor segregat oues ab haedis.\net statuet oues a dextera sua, haedos autem a sinistra. tunc\ndicet rex eis qui a dextera sua sunt: uenite, benedicti patris mei,\npercipite quod uobis paratum est regnum ab origine mundi: esuriui\nenim et dedistis mihi manducare, sitiui et potastis me,\nhospes fui et abduxistis me, nudus et texistis me, infirmatus\nsum et uisitastis me, in carcere fui et uenistis ad me. tunc\nrespondebunt ei iusti dicentes: Domine, quando te uidimus esurientem\net pauimus, sitientem et potauimus ? quando te uidimus\nhospitem et abduximus, nudum et uestiuimus? quando autem te\nuidimus infirmari aut in carcere et uenimus ad te? et respondens\nrex dicet eis: amen dico uobis , quamdiu fecistis uni horum ex\nfratribus meis minimis, mihi fecistis. tunc dicet illis qui a\nsinistra sunt: discedite a me, maledicti, in ignem aeternum\nquem parauit pater meus diabolo et angelis eius. esuriui enim\net non dedistis mihi manducare, sitiui et non potastis me, hospes\nfui et non abduxistis me, nudus fui et non uestistis\nme, infirmus et in carcere et non uenistis ad me. tunc respondebunt\net ipsi dicentes: Domine, quando te uidimus esurientem\naut sitientem aut hospitem aut nudum aut infirmum aut in carcere\net non ministrauimus tibi? et respondebit illis: amen dico\nuobis, quamdiu non fecistis uni ex minimis his, neque mihi fecistis.\net ibunt isti in ambustionem aeternam. iusti autem in\n\n\n\n\n\nuitam aeternam. Item in euangelio secundum Lucam: Vendite\nquae possidetis et date eleemosynam. Item illic: Qui fecit\nquod est intus, fecit et quod foris est. uerum date eleemosynam,\net ecce uobis omnia munda. Item illic: Ecce dimidium ex substantia\nmea do pauperibus et si cui quid fraudaui quadruplum\nreddo. dixit autem Iesus: quia salus hodie domui huic facta est,\nquoniam et ipse filius est Abrahae. Item Paulus apostolus\nad Corinthios secunda: Vestra abundantia illorum inopiam\nsuppleat, ut et illorum abundantia uestrae inopiae sit supplementum\net sit aequalitas, sicut scriptum est: qui multum habuit non\nabundauit et qui modicum non indiguit. Item illic: Qui parce\nseminat parce et metet: et qui seminat in benedictione de benedictione\net metet. unusquisque autem sicut corde proposuit,\nnon quasi ex tristitia uel ex necessitate. hilarem enim datorem\ndiligit Deus. Item illic: Sicut scriptum est: distribuit, dedit\npauperibus, iustitia eius manet in aeternum. Item illic: Qui\nadministrat semen seminanti, et panem ad edendum tribuet et\nmultiplicabit seminationem uestram et augebit incrementa frugum\niustitiae uestrae, ut in omnibus locupletemini. Item illic:\nAdministratio huius officii non tantum supplebit ea quae sanctis\ndesunt, sed abundabit per multam gratiarum actionem in Deum.\nItem in epistula Iohannis: Qui habuerit substantiam\nmundi et uiderit fratrem suum desiderantem et eluserit uiscera\n\n\n\n\n\n\n\n\n\n\n\nsua, quomodo caritas Dei manet in illo Item e m in euangelio\nsecundum Lucam: Cum facis prandium aut cenam, noli uocare\namicos tuos aut fratres neque uicinos neque diuites, ne forte w\net illi reinuitent te: et erit retributio tibi. sed cum facis prandium\naut cenam, uoca mendicos, debiles, caecos, clodos, et\nbeatus eris, quoniam non habent unde retribuere tibi: restituetur\nautem tibi in resurrectione iustorum.\nIN OPERE ET ELEEMOSVNIS, ETIAMSI PER MEDIOCRITATEM MINVS FIAT, IPSAM VOLVNTATEM SATIS ESSE. In epistula Pauli ad Corinthios secunda: Si uoluntas\nprompta est, secundum quodcumque habuerit, acceptabilis\nest, non secundum quod non habuerit: neque ut aliis refrigerium,\nuobis pressura sit.\nAGAPEM ET DILECTIONEM FRATERNAM RELIGIOSE ET FIRMITER EXERCENDAM. Apud Malachiam: Nonne Deus unus condidit nos? nonne\npater unus est omnium nostrum? quid utique dereliquistis unusquisque\nfratrem suum? Item in euangelio secundum Iohannem:\nPacem meam do uobis, pacem meam demitto uobis.\nItem illic: Hoc est mandatum meum ut diligatis inuicem,\nquemadmodum dilexi uos. maiorem hac caritatem nemo habet,\n\n\n\n\n\n\n\nquam ut animam suam ponat pro amicis suis. Item illic: Beati\npacifici, quoniam ipsi filii Dei uocabuntur. Item illic: Dico\nuobis, quoniam si duobus ex uobis conuenerit in terra, de omni\nre quamcumque petieritis continget uobis a patre meo qui in\ncaelis est. ubicumque enim fuerint duo aut tres collecti in nomine\nmeo, ego cum eis sum. Item ad Corinthios prima: Et ego\nquidem, fratres, non potui uobis loqui quasi spiritalibus sed\nquasi carnalibus, quasi infantibus in Christo. lacte uos potaui,\nnon cibo. nondum enim poteratis, sed neque nunc potestis: adhuc\nenim estis carnales. ubi enim in uobis aemulatio et contentio\net dissensiones, nonne carnales estis et secundum hominem ambulatis?\nItem illic: Et si habuero omnem fidem ita ut montes\ntransferam, caritatem autem non habeam, nihil sum. et si in\ncibos distribuero omnia mea et si tradidero corpus meum ut ardeam,\ncaritatem autem non habeam, nihil proficio. caritas magnanima\nest, caritas benigna est, caritas non aemulatur, caritas\nnon agit perperam, non inflatur, non inritatur, non cogitat malum,\nnon gaudet super iniustitiam, conlaetatur autem in ueritate.\nomnia diligit, omnia credit, omnia sperat, omnia sustinet.\ncaritas numquam excidit. Item ad Galatas: Diliges proximum\ntuum tamquam te. si autem mordetis et incusatis inuicem,\n\n\n\n\n\n\n\n\n\nuidete ne consumamini ab inuicem. Item in epistula Iohannis:\nIn hoc apparent filii Dei et filii diaboli. omnis qui non\nest iustus non est de Deo et qui non diligit fratrem suum. Item\nillic: Qui fratrem suum odit homicida est: et scitis quia\nomnis homicida non habet in se uitam manentem. Item illic:\nSi qui dixerit quoniam diligit Deum et fratrem suum odit, mendax\nest. qui enim non diligit fratrem suum quem uidet, Deum\nquem non uidet non potest diligere. Item in Actibus apostolorum:\nTurba autem eorum qui crediderant anima ac mente\nuna agebant nec fuit inter illos discrimen ullum nec quicquam\nsuum iudicabant ex bonis quae eis erant, sed fuerunt omnia communia.\nItem in euangelio secundum Matthaeum: Si obtuleris\nmunus tuum ad altare et illic recordatus fueris quia frater\ntuus habet aliquid aduersus te, relinque illic munus tuum ante\naltare et uade prius, reconciliare fratri tuo et tunc ueniens offeres\nmunus tuum ad altare. Item Iohannes apostolus: Deus\ncaritas est, et qui manet in caritate in Deo manet et Deus in\nillo manet. Item illic: Qui dicit se in luce esse et fratrem\nsuum odit in tenebris est usque adhuc.\nIN NVLLO GLORIANDVM, QVANDO NOSTEVM NIHIL SIT. In euangelio secundum Iohannem: Nemo potest\nquicquam accipere, nisi datum fuerit illi de caelo. Item in\nepistula Pauli ad Corinthios prima: Quid enim habes,\n\n\n\n\n\n\n\nquod non acceperis? si autem accepisti, quid gloriaris, quasi\nnon acceperis ? Item in Regnorum primo: Nolite gloriari\nneque loquamini elata, et non procedat magniloquentia ex ore\nuestro, quia Deus scientiarum dominus. Item illic: Inualidus\nfactus est arcus potentium, et infirmi accincti sunt uirtute. Item\nin Machabaeis: Iustum est subditum Deo esse et mortalem\nnon paria Deo sentire. Item illic: Et uerba uiri peccatoris ne\ntimueris, quia gloria eius in stercora erit et in uermes. hodie extolletur\net cras non inuenietur: quoniam conuersus est in terram\nsuam et cogitatio eius peribit.\nHVMILITATEM ET QVIETEM IN OMNIBVS TENENDAM. Apud Esaiam sic dicit Dominus Deus: Caelum mihi\nthronus et terra subpedaneum pedum meorum. quam mihi sedem\naedificabitis aut quis locus ad requiem mihi? omnia enim ista\nfecit manus mea et sunt mea omnia ista. et super quem aspiciam\nalium nisi super humilem et quietum et trementem uerba mea ?\nItem in euangelio secundum Matthaeum: Beati mites\nquoniam ipsi hereditabunt terram. Item secundum Lucam:.\nQui minimus est in omnibus uobis hic erit magnus. Item illic:\nQui se exaltat humiliabitur et qui se humiliat exaltabitur. Item\nad Romanos: Noli altum sapere sed time. si enim Deus naturalibus\nramis non pepercit, ne forte nec tibi parcat. Item in\n\n\n\n\n\n\n\npsalmo XXXIII: Et humiles spiritu saluabit. Item ad Romanos:\nReddite omnibus quae debentur, cui tributum, tributum,\ncui uectigal, uectigal, cui timorem, timorem, cui honorem,\nhonorem. nemini quicquam debeatis, nisi ut inuicem uos\ndiligatis. Item in euangelio secundum Matthaeum:\nDiligunt primum recumbendi locum in cenis et primam sessionem\nin synagogis et salutationem in foro et uocari ab hominibus\nRabbi. uos autem ne uocemini Rabbi: unus est enim uobis magister.\nItem in euangelio secundum Iohannem: Non\nest seruus maior domino suo neque apostolus maior eo quit\nmisit eum. haec scientes beati eritis, si ea feceritis. Item in\npsalmo LXXXI: Humilem et pauperem iustificate.\nBONOS QVOSQVE ET IVSTOS PLVS LABORARE, SED TOLERARE DEBERE, QVIA PROBANTVR. Apud Salomonem: Vasa figuli probat fornax et homines\niustos temptatio tribulationis. Item in psalmo L: Sacrificium\nDeo spiritus contribulatus, cor contritum et humiliatum Deus\nnon spernit. Item in psalmo XXXIII: Prope est Dominus\nOmnibus tribulatis corde et humiles spiritu saluabit. Item\nillic: Multae tribulationes iustorum, sed de his omnibus liberabit\neos Dominus. Item in Iob: Nudus exiui de matris utero,\n\n\n\n\n\n\n\nnudus etiam ibo in terram. Dominus dedit, Dominus abstulit:\nsicut Domino uisum est, ita factum est. sit nomen Domini benedictum.\nin his omnibus quae contigerunt ei nihil peccauit Iob\nlabiis suis in conspectu Domini. Item in euangelio secundum\nMatthaeum: Beati qui lugunt, quoniam ipsi consolabuntur.\nItem secundum Iohannem: Haec locutus sum uobis,\nut in me pacem habeatis, in saeculo autem pressuram: sed fidite,\nquoniam ego uici saeculum. Item apostolus ad Corinthios\nsecunda: Datus est mihi stimulus carnis meae angelus satanae\nqui me colaphizet, ut non extollar. propter quod ter Dominum\nrogaui, ut discederet a me, et dixit mihi: sufficit tibi gratia\nmea. nam uirtus in infirmitate perficitur. Item ad Romanos:\nGloriamur in spe claritatis Dei: non solum autem, sed et gloriamur\nin pressuris scientes quoniam pressura tolerantiam operatur,\ntolerantia autem probationem, probatio autem spem. spes\nautem non confundit, quia dilectio Dei infusa est cordibus nostris\nper Spiritum sanctum qui datus est nobis. Item in euangelio\nsecundum Matthaeum: Quam lata et spatiosa uia est quae\nducit ad interitum, et multi sunt qui introeunt per eam. quam\narta et angusta uia est quae ducit ad uitam, et pauci sunt qui\ninueniunt eam. Item in Tobia: Vbi sunt iustitiae tuae P ecce\nquae pateris. Item in Sapientia Salomonis: In locis\n\n\n\n\n\n\n\nimpiorum gemunt iusti: in illorum autem perditione abundabunt\niusti.\nNON CONTRISTANDVM SPIEITVM SANCTVM QVEM ACCEPIMVS. Paulus apostolus ad Ephesios: Nolite contristare Spiritum\nsanctum Dei, in quo signati estis in diem redemptionis.\nomnis amaritudo et ira et indignatio et clamor et blasphemia\nauferentur a uobis.\nIRACVNDIAM VINCENDAM ESSE NE COGAT DELINQVERE. Apud Salomonem in Prouerbiis: Melior est uir patiens\nquam fortis. qui enim iracundiam continet melior est quam qui\nciuitatem capit. Item illic: Inprudens eadem die enuntiat\niram suam, abscondit autem inhonorationem suam astutus. Item\napostolus ad Ephesios: Irascimini et nolite peccare. sol non\noccidat super iracundiam uestram. Item in euangelio secundum\nMatthaeum: Audistis quoniam dictum est antiquis:\nnon occides, qui autem occiderit reus erit iudicio. ego autem\ndico uobis quia omnis qui irascitur fratri suo sine causa reus\nerit iudicio.\nINVICEM SE FRATRES SVSTINERE DEBERE. Paulus apostolus ad Galatas: Considerans te ipsum,\nne et tu tempteris. alter alterius onera sustinete et sic inplebitis\nlegem Christi.\nIN DEVM SOLVM FIDENDVM ET IN IPSO OLOBIAKDVM. In Hieremia: Non glorietur sapiens in sapientia sua nec\nglorietur fortis in fortitudine sua nec glorietur diues in diuitiis\nsuis, sed in hoc glorietur qui gloriatur intellegere et\nnosse quoniam ego sum Dominus, qui facio misericordiam et\niudicium et iustitiam super terram, quoniam in his est uoluntas\nmea, dicit Dominus. Item in psalmo LV: In Domino\nsperabo: non timebo quid faciat mihi homo. Item in\npsalmo LXI: Non nisi solo Deo subiecta est anima mea.\nItem in psalmo CXVII: Non timebo quid faciat mihi homo:\nDominus mihi adiutor est. Item illic: Bonum est confidere in\nDomino quam confidere in homine. bonum est sperare in Domino\nquam sperare in principibus. Item in Danihele: Responderunt\nautem Sidrac, Misac, Abdenago et dixerunt regi Nabuchodonosor:\nrex, non opus est nobis de hoc uerbo respondere tibi.\nest enim Deus, cui nos seruimus, potens eripere nos de camino\nignis ardentis et de manibus tuis, rex, liberabit nos. et si non,\nnotum sit tibi quoniam diis tuis non seruimus et imaginem\nauream quam statuisti non adoramus. Item apud Hieremiam:\nMaledictus homo qui spem habet in hominem: et benedictus\nhomo qui fidit in Deum, et erit in Domino spes eius. Item in\nDeuteronomio: Dominum Deum tuum adorabis et illi solo\n\n\n\n\n\n\n\nseruies. Item apostolus ad Romanos: Et coluerunt et seruierunt\ncreaturae relicto creatore. propter quod et tradidit illos\nDeus in passiones ignominiae. Item apud Iohannem: Maior\nest qui in uobis est quam qui in hoc mundo.\nEVM QVI FIDEM CONSECVTVS EST EXPOSITO PRIORE HOMINE CAELESTIA TANTVM ET SPIRITALIA COGITARE DEBERE NEC ADTENDERE AD SAECVLVM, CVI IAM RENVNTIAVIT. Apud Esaiam: Quaerite Dominum et mox inueneritis, inuocate\neum. cum autem adpropinquauerit uobis, relinquat impius\nuias suas et uir iniquus cogitationes suas et conuertatur ad\nDominum et misericordiam consequetur, quia relinquet multum\npeccata uestra. Item apud Salomonem: Vidiuniuersa opera\nquae facta sunt sub sole, et ecce omnia uanitas. Item in Exodo:\nSic autem comedetis eum. lumbi uestri praecincti et caligae uestrae\nin pedibus uestris et bacula uestra in manibus uestris et\nedetis eum festinanter. pascha est Domini. Item in euangelio\nsecundum Matthaeum: Nolite cogitare dicentes: quid edemus\naut quid bibemus aut quid uestiemur? haec enim nationes\nquaerunt. scit enim pater uester quia horum omnium indigetis.\nquaerite primum regnum et iustitiam Dei, et haec omnia adponentur\nuobis. Item illic: Nolite cogitare de crastino. crastinus\nenim dies ipse cogitabit pro se. sufficit diei malitia sua. Item\n\n\n\n\n\n\n\nillic: Nemo inponens manum suam in aratro respiciens retro\naptus est regno Dei. Item illic: Aspicite uolatilia caeli, quoniam\nnon seminant neque metunt neque colligunt in horrea, et.\npater uester caelestis pascit illa. nonne uos plus estis illis ? Item\nsecundum Lucam: Sint lumbi uestri adcincti et lucernae\nardentes et uos similes hominibus expectantibus dominum suum,\nquando ueniat a nuptiis, ut cum uenerit et pulsauerit, aperiatis\nilli. beati serui illi quos adueniens dominus inuenerit uigilantes.\nItem secundum Matthaeum: Vulpes cubilia habent et uolucres\ncaeli diuersoria, filius autem hominis non habet, ubi caput\nsuum reclinet. Item illic: Qui non renuntiat omnibus quae sunt\neius, non potest meus discipulus esse. Item apostolus ad\nCorinthios prima: Non estis uestri. empti enim estis pretio\nmagno. clarificate et portate Deum in corpore uestro. Item illic:\nTempus collectum est. reliquum est ergo ut et qui habent\nuxores quasi non habentes sint, et qui flent quasi non flentes,\net qui gaudent quasi non gaudentes, et qui emunt quasi non\npossidentes, et qui hoc mundo utuntur quasi non utantur. praeterit\nenim figura huius mundi. Item illic: Primus homo de\nterrae limo, secundus homo de caelo. qualis ille e limo, tales\net qui de limo, et qualis caelestis, tales et caelestes. quomodo\nportauimus imaginem eius qui de limo est, portemus et\n\n\n\n\n\n\n\nimaginem eius qui de caelo est. Item ad Philippenses:\nOmnes sua quaerunt et non quae sunt Christi: quorum finis\nest interitus, quorum Deus uenter est, et gloria in confusionem\neorum qui terrena sapiunt. nostra autem conuersatio in\ncaelis est: unde et saluatorem expectamus Dominum Iesum\nChristum qui transformabit corpus humilitatis nostrae conformatum\ncorpori claritatis suae. Item ad Galatas: Mihi autem\nabsit gloriari nisi in crucem Domini nostri Iesu Christi, per quem\nmihi mundus crucifixus est et ego mundo. Item ad Timotheum:\nNemo militans Deo inplicat se negotiis saecularibus,\nut possit placere ei qui se probauit. sed et si certabit quis, non\ncoronabitur, nisi legitime pugnauerit. Item ad Colossenses:\nSi mortui estis cum Christo ab elementis eius mundi, quid tamquam\nuiuentes in hoc mundo uana sectamini Item em de hoc\nipso: Si conresurrexistis in Christo, quae susum sunt quaerite,\nubi Christus est in dextera Dei sedens: quae susum sunt sapite\nnon quae terrena sunt. mortui enim estis et uita uestra abscondita\nest cum Christo in Deo. cum autem Christus apparuerit uita\nuestra, tunc et uos apparebitis in gloria. Item ad Ephesios:\nExponite prioris conuersationis ueterem hominem qui conrumpitur\nsecundum concupiscentias deceptionis. innouamini autem\nspiritu sensus uestri et iuduite nouum hominem, eum qui secundum\nDeum constitutus est in iustitia et sanctitate et ueritate.\nDe hoc ipso in epistula Petri: Quasi hospites et peregrini\n\n\n\n\n\n\n\nabstinete uos a carnalibus desideriis quae militant aduersus animam,\nconuersationem habentes inter gentiles bonam, ut dum\nretractant de uobis quasi de malignis, bona opera uestra aspicientes\nmagnificent Dominum. Item in epistula Iohannis:\nQui dicit se in Christo manere debet, quomodo ille ambulauit,\net ipse ambulare. Item illic: Nolite diligere mundum neque\nea quae in mundo sunt. si qui dilexerit mundum, non est caritas\npatris in illo: quoniam omne quod in mundo est, concupiscentia\ncarnis est et concupiscentia oculorum et ambitio saeculi quae non\nest a Patre sed ex concupiscentia saeculi: et mundus transibit et\nconcupiscentia eius. qui autem fecerit uoluntatem Dei manebit\nin aeternum, quomodo et ipse manet in aeternum. Item apostolus\nad Corinthios prima: Expurgate uetus fermentum,\nut sitis noua consparsio, sicut estis azymi. nam et pascha nostrum\nimmolatus est Christus. itaque festa celebremus non in fermento\nueteri neque in fermento malitiae et nequitiae sed in azymis sinceritatis\net ueritatis.\nNON IVRANDVM. Apud Salomonem: Vir multum iurans inplebitur iniquitate\net non discedet a domo eius plaga: et si uane iurauerit, non iustificabitur.\nItem in euangelio secundum Matthaeum:\nDico uobis non iurare in totum. sit autem sermo uester: est est,\n\n\n\n\n\n\n\nnon non. Item in Exodo: Non accipies nomen Domini Dei\ntui in uano.\nNON MALEDICENDVM. In Exodo: Non maledices neque principi populi tui detraxeris.\nItem in psalmo XXXIII: Quis est homo qui uult\nuitam et cupit uidere dies bonos ? cohibe linguam tuam a malo\net labia tua ne loquantur dolum. Item in Leuitico: Et\nlocutus est Dominus ad Moysen dicens: produc eum qui maledixerit\nforas extra castra, et inponent omnes qui audierunt\nmanus suas super caput eius et lapidabunt eum omnis synagoga\nfiliorum Israel. Item apostolus ad Ephesios: Omnis\nsermo malus de ore uestro non procedat, sed si quis bonus\nest ad aedificationem fidei, ut det gratiam audientibus. Item\nad Romanos: Benedicite et nolite maledicere. Item in\neuangelio secundum Matthaeum: Qui dixerit fratri auo:\nfatue, reus erit gehennae ignis. Item secundum Lucam:\nDico autem uobis, quia omne uerbum uacuum quod locuti fuerint\nhomines, reddent pro eo rationem in die iudicii. de sermonibus\nenim tuis iustificaberis et de sermonibus tuis condemnaberis.\nNVMQVAM MVSSITANDVM, SED CIRCA OMNIA QVAE ACCIDVNT BENEDICENDVM DEVM. Apud Iob: Dic uerbum aliquod in Dominum et morere. at\nille intuitus eam dixit: tamquam una ex ineptis mulieribus locuta\nes. si bona excepimus de manu Domini, mala non tolerabimus?\nin his omnibus quae acciderunt ei nihil peccauit Iob\nlabiis suis in conspectu Domini. Item illic: Animaduertisti\npuerum meum Iob? non enim est similis illi quisquam in terris,\nhomo sine querella, uerus Dei cultor, abstinens se ab omni malo.\nItem in psalmo XXXIII: Benedicam Dominum in omni tempore,\nsemper laus eius in ore meo. Item in Numeris: Desinat\nmurmuratio eorum a me, et non morientur. Item in Actibus\napostolorum: Circa mediam autem noctem Paulus et Sileas\norantes gratias agebant Deo. audiebant autem eos uincti. Item\nPaulus apostolus ad Philippenses: Omnia autem pro\ndilectione facite sine murmurationibus et reputationibus, ut\nsitis sine querella et inmaculati filii Dei.\nAD HOC TEMPTARI HOMXNES A DEO VT EXPLORENTVS. In Genesi: Et temptauit Deus Abraham et dixit ad illum:\naccipe filium tuum illum unicum quem dilexisti Isaac et uade in\nterram altam et inpones illum hostiam in uno ex montibus, de\nquo tibi dixero. Item in Deuteronomio: Temptat Dominus\n\n\n\n\n\n\n\nDeus uester uos ut sciat, si diligitis Dominum Deum uestrum\nex toto corde uestro et ex tota anima uestra. Item in Sapientia\nSalomonis: Et si coram hominibus tormenta passi sunt,\nspes eorum inmortalitate plena est: et in paucis uexati in multis\nbene disponentur, quoniam Deus temptauit illos et inuenit illos\ndignos se. tamquam aurum in fornace probauit illos et quasi holocaustam\nhostiam accepit illos. et in tempore erit respectus illorum,\niudicabunt nationes et dominabuntur populis, et regnabit\ndominus eorum in perpetuum. Item in Machabaeis: Abraham\nnonne in temptatione inuentus est fidelis et deputatum est\nei ad iustitiam ?\nDE BONO MARTVRII. In Sapientia Salomonis: Liberat de malis animam martyr\nfidelis. Item illic: Tunc stabunt iusti in magna constantia\naduersus eos qui se angustauerunt et qui labores eorum\ndiripuerunt. uidentes turbabuntur timore horribili et mirabuntur\nin subitatione insperatae salutis dicentes inter sa, paenitentiam\nhabentes et per angustiam spiritus gementes: hi sunt quos habuimus\naliquando in risum et in similitudinem inproperii. nos insensati\nuitam illorum aestimabamus insaniam et finem illorum\nsine honore. quomodo conputati sunt inter filios Dei, et inter\nsanctos sors illorum est? ergo errauimus a uia ueritatis et\n\n\n\n\n\n\n\niustitiae lumen non luxit nobis et sol non est ortus nobis. lassati\nsumus in iniquitatis uia et perditionis et ambulauimus solitudines\ndifficiles, uiam autem Domini ignorauimus. quid nobis\nprofuit superbia aut quid diuitiarum iactatio contulit nobis ?\ntransierant omnia illa tamquam umbra. Item in psalmo\nCXV: Pretiosa in conspectu Domini mors sanctorum eius.\nItem in psalmo CXXV: Qui seminant in lacrimis in gaudio\nmetent. euntes ibant et flebant mittentes semina sua, uenientes\nautem uenient in exultatione portantes manipulos suos.\nItem in euangelio secundum Iohannem: Qui amat\nanimam suam perdet illam et qui odit animam suam in isto saeculo\nin uitam aeternam conseruabit illam. Item illic: Veniet\nhora, ut omnis qui uos occiderit putet se officium Deo facere.\nsed hoc facient, quoniam non cognouerunt patrem neque me.\nItem secundum Matthaeum: Beati qui persecutionem patiuntur\npropter iustitiam, quoniam ipsorum est regnum caelorum.\nItem illic: Cum autem uos tradiderint, nolite cogitare quid\nloquamini. dabitur enim uobis in illa hora quid loquamini. non\nenim uos estis qui loquimini, sed spiritus patris uestri qui loquitur\nin uobis. Item illic: Ne timueritis eos qui occidunt\ncorpus, animam autem non possunt occidere, magis autem timete\n\n\n\n\n\n\n\n\n\n\n\neum qui potest animam et corpus occidere in gehennam. Item\nillic: Quicumque confessus fuerit me coram hominibus, et ego\nconfitebor illum coram patre meo qui est in caelis. qui autem me\nnegauerit coram hominibus, et ego negabo eum coram patre meo\nqui est in caelis. qui autem sustinuerit usque ad finem, hic saluus\nerit. Item secundum Lucam: Beati eritis, cum uos\noderint homines et separauerint uos et expulerint et maledixerint\nnomini uestro quasi nequam propter filium hominis. gaudete in\nilla die et exultate. ecce enim merces uestra multa est in caelis.\nItem illic: Amen dico uobis, nemo est qui reliquerit domum\naut parentes aut fratres aut uxorem aut filios propter regnum Dei et\nnon recipiat septies tantum in isto tempore, in saeculo autem uenturo\nuitam aeternam. Item in Apocaly psi: Et cum aperuisset\nquintum signum, uidi sub ara Dei animas occisorum propter uerbum\nDei et martyrium suum, et clamauerunt magna uoce dicentes:\nquousque, Domine sanctus et uerus, non iudicas et uindicas\nsanguinem nostrum de his qui in terris inhabitant? et data\nest eis singulis stola alba et dictum est eis ut requiescerent\nbreui adhuc tempore, donec inpleatur numerus conseruorum et\nfratrum eorum quique postea occidentur exemplo ipsorum. Item\nillic: Post haec uidi turbam multam quam dinumerare nemo\npoterat ex omni gente et ex omni tribu et populo et lingua stantes\nin conspectu throni et agni et erant amicti stolas albas et palmae\n\n\n\n\n\n\n\nerant in manibus eorum et magno clamore dicebant: salus Deo\nnostro sedenti super thronum et agno. et respondit unus ex senioribus\ndicens mihi: qui amicti sunt stolas albas, qui sunt et unde\nuenerunt? et dixi ei: Domine, tu scis. et ait mihi: hi sunt qui\nuenerunt ex magna tribulatione et lauerunt stolas suas et candidas\neas fecerunt in sanguine agni. propter hoc sunt in conspectu\nthroni Dei et seruiunt ei diebus et noctibus in templo eius,\net is qui sedet in throno inhabitabit super eos. neque esurient\nneque sitient umquam, sed neque sol super eos cadet neque\nullum aestum patientur: quia agnus qui in medio throni est teget\neos et deducet eos ad fontes uitae aquarum, et absterget Deus\nomnem lacrimam ex oculis eorum. Item illic: Qui uincit,\ndabo illi edere de ligno uitae quod est in paradiso Dei mei. Item\nillic: Esto fidelis usque ad mortem, et dabo tibi coronam uitae.\nfelices eos qui uigilabunt et seruabunt uestimenta sua ne nudi\nambulent et uideant turpitudinem suam. Item apostolus ad\nTimotheum secunda: Ego iam immolor et tempus adsumptionis\nmeae instat. bonum agonem certaui, cursum consummaui,\nfidem seruaui. iam superest mihi corona iustitiae quam mihi\nтeddet Dominus in illa die ille iudex iustus, non solum autem\n\n\n\n\n\n\n\n\n\nmihi, sed et omnibus qui diligunt aduentum eius. Item ad\nRomanos: Sumus filii Dei. si autem filii, et heredes, coheredes\nautem Christi: siquidem conpatiamur, ut et conmagnificemur.\nItem in psalmo CXVIII: Beati inmaculati in uia,\nqui ambulant in lege Domini. beati qui perscrutantur testimonia\neius.\nMENORA ESSE QVAE IN SAECVLO PATIMVR QVAM SIT \\'PRAEMIVM QVOD PROMISSVM EST. Paulus apostolus ad Romanos: Non sunt condignae\npassiones huius temporis ad superuenturam claritatem quae reuelabitur\nin nobis. [De hoc ipso in Machabaeis: Domine, qui\nsanctam habes scientiam, manifestum est, quia cum possem a\nmorte liberari, durissimos dolores corporis tolero flagellis uapulans,\nanimo autem propter tui ipsius metum libenter haec patior.\nItem illic: Tu quidem, impotens, ex hac praesenti uita nos\nperdis. sed mundi rex defunctos nos pro suis legibus in aeternam\nuitae resurrectionem suscitabit. Item illic: Potius est ab hominibus\nmorti datos exspectare spem a Deo iterum ab ipso suscitandos.\ntibi enim resurrectio in uitam non erit. Item illic:\nPotestatem inter homines habens, cum sis corruptibilis, facis\nquod uis. noli autem putare genus nostrum a Deo esse derelictum.\nsustine et uide, magna potestas eius qualiter te et semen\ntuum torquebit. Item illic: Noli frustra errare, nos enim\npropter nosmet ipsos haec patimur peccantes in Deum nostrum.\ntu autem ne te existimes impunitum futurum aggressus pugnare\ncum Deo].\nDILECTIONI DEI ET CHBISTI NIHIL PRAEPONENDVM. In Deuteronomio: Diliges Dominum Deum tuum de toto\ncorde tuo et de tota anima tua et de tota uirtute tua. Item in\neuangelio secundum Matthaeum: Qui amat patrem aut\nmatrem super me non est me dignus, et qui amat filium. aut filiam\nsuper me non est me dignus: et qui non accipit crucem suam et\nsequitur me non est meus discipulus. Item Paulus apostolus\nad Romanos: Quis nos separabit a caritate Christi,\npressura an angustia an persecutio an fames an nuditas an periculum\nan gladius? sicut scriptum est: quoniam propter te mortificamur\ntota die, aestimati sumus ut oues occisionis. sed in his\nomnibus supervincimus pro eo qui dilexit nos.\nVOLVNTATI NON NOSTRAE SED DEI OBTEMPERANDVM. In euangelio secundum Iohannem: Non descendi de\ncaelo ut faciam uoluntatem meam, sed uoluntatem eius qui\nme misit. Item secundum Matthaeum: Pater, si fieri\npotest, transeat a me calix iste: uerum tamen non quod ego uolo,\nsed quod tu. Item in prece cottidiana: Fiat uoluntas tua\nin caelo et in terra. Item secundum Matthaeum: Non omnis\nqui mihi dicit: Domine Domine, introibit in regnum caelorum,\nsed is qui facit uoluntatem patris mei qui in caelis est, ipse introibit\nin regnum caelorum. Item secundum Lucam: Ille\nautem seruus qui cognoscit uoluntatem domini sui et non paruerit\nuoluntati eius uapulabit multas. Item in epistula\n\n\n\n\n\n\n\nIohannis: Qui autem fecerit uoluntatem Dei manet in aeternum,\nquomodo et ipse manet in aeternum.\nFVNDAMENTVM ET FIKMAMENTVM SPEI ET FIDEI ESSE TIMOREM. In psalmo CX: Initium sapientiae timor Domini. Item in\nSapientia Salomonis: Initium sapientiae metuere Deum.\nItem in Prouerbiis: Beatus homo qui metuit omnia per timorem.\nItem apudEsaiam: Et super quem alium respiciam,\nnisi super humilem et quietum et trementem uerba mea? Item\nin Genesi: Et uocauit eum angelus Domini de caelo et dixit\nilli: Abraham Abraham. ille autem dixit: ecce ego. et dixit :\nnoli inponere manum tuam super puerum neque feceris illi quicquam.\nnunc enim cognoui quoniam times Deum tuum et non\npepercisti filio tuo dilectissimo propter me. Item in psalmo\nsecundo: SeruiteDomino in timore et exultate ei cum tremore.\n[Item in Deuteronomio Dei uox ad Moysen: Conuoca\nad me populum, et audiant uerba mea ut discant amare me\nomnes dies quos ipsi uiuent super terram. Item in Hieremia:\nEcce dies ueniunt, dicit Dominus, et consummabo in domum\nIsrael et in domum Iuda testamentum nonum, non secundum\ntestamentum quod disposueram patribus eorum in die cum adprehendi\nmanum illorum educere illos de terra Aegypti, quia\n\n\n\n\n\n\n\nnon permanserunt in testamento meo, et ego neglexi eorum, dicit\nDominus, quia hoc testamentum quod disponam domui Israel.\npost dies illos, dicit Dominus, dans leges meas in sensum illorum\net in corda illorum scribam illas, et ero illis in Deum, et\nipsi erant mihi in plebem, et non docebunt unusquisque fratrem\nsuum dicentes: cognosce Dominum, quia omnes me scient a minimo\nusque ad maximum illorum, quia propitius ero iniquitatibus\nillorum et peccatorum eorum non ero memor amplius. si\nexaltatum fuerit caelum in sublime, dicit Dominus, et si humiliata\nfuerit terra deorsum, at ego non reprobabo genus Israel,\ndicit Dominus, pro omnibus quae fecerunt. ecce ego congregabo\neos ex omni terra qua disparsi illos in ira et in furore meo et in\nexacerbatione magna et conteram illos in locum istum et relinquam\neos in pauore, et erunt mihi in plebem, et ego ero illis in\nDeum, et dabo illis uiam alteram et cor aliud ut timeant me\nomnibus diebus in bonum illis cum filiis suis, et consummabo eis testamentum\naeternum quod non auertam post illos, et timorem\nmeum dabo in cor illorum ut non discedant a me et uisitabo super\nillos benefacere illis et plantare eos in terra sua in fide et in\nomni corde et in omni animo. Item in Apocalypsi: Etuiginti\nquattuor seniores in conspectu Dei sedentes in thronis suis ceciderunt\nsupra facies suas et adorauerunt Deum dicentes: gratias\nagimus tibi, Domine Deus omnipotens, qui es et qui fuisti, quod\naccepisti potestatem tuam magnam et regnasti, et gentes iratae\nsunt, et uenit ira tua et tempus quo de mortuis iudicetur et detur\nmerces semis tuis prophetis et sanctis et timentibus nomen tuum\npusillis et magnis et disperdere eos qui corruperunt terram.\n\n\n\n\n\n\n\nItem illic: Et uidi alium angelum uolantem medio caelo habentem\neuangelium perenne euangelizare sedentibus super terram\net in omnes nationes et tribus et linguas et populos dicentem\nuoce magna: timete Deum et date ei honorem, quoniam uenit\nhora iudicii eius, et adorate eum qui fecit caelum et terram et\nmare et fontes aquarum. Item illic: Et uidi quasi mare uitreum\nmixtum igni, et uictores bestiae et imaginis eius, et numerus\nnominis eius CXLIHI stantes supra mare uitreum habentes\ncitharas Dei et cantantes canticum Moysi serui Dei et canticum\nagni dicentes: magna et mirabilia opera tua, Domine Deus\nomnipotens, iustae et uerae uiae tuae sunt, rex gentium. quis\nnon timeat et det honorem nomini tuo, quia solus pius et quoniam\nomnes nationes uenient et adorabunt in conspectu tuo, quoniam\niustitiae tuae manifestatae sunt. Item in Daniele:\nFuit uir habitans in Babylone, cui nomen erat Ioachim, et accepit\nuxorem nomine Susannam filiam Helchiae formosam ualde et\ntimentem Dominum: et erant parentes eius iusti et docuerunt\nfiliam suam secundum legem Moysi. Item in Daniele: Et\nsumus humiles in omni terra hodie propter peccata nostra, et non\nest hoc tempore princeps neque propheta neque potestas neque\ndux neque holocausta neque hostia neque oblatio neque thus neque\nlocus sacrificare coram te hodie et inuenire misericordiam a te, sed\nin anima et spiritu humilitatis acceptos nos habe ut holocaustos\nuictimas arietum et taurorum et quasi multa milia agnorum qui\nsunt pinguissimi. sic fiat hostia nostra coram te hodie, et consumetur\npotestas haec, quoniam non erubescent qui confidunt in te.\net nunc sequimur te ex toto corde nostro et timemus te et quaerimus\nfaciem tuam. ne nos in obprobrium tradas, sed fac\n\n\n\n\n\n\n\nnobiscum secundum tranquillitatem tuam et secundum amplitudinem\nmisericordiae tuae. Et iterum: Et rex uehementer gauisus est\net iussit Danielem de lacu leonum eici, et nihil illi nocuerunt\nleones, quia confidebat et credebat Deo suo. et iussit rex: et duxerunt\nillos homines qui accusauerant Danielem et miserunt illos\nin lacu leonum et uxores eorum et natos eorum. et antequam peruenirent\nin pauimentum lacus, adprehensi sunt a leonibus et\nomnia ossa eorum conminuerunt. tunc Darius rex scripsit : omnibus\ngentibus, tribubus, linguis, qui sunt in regno meo: pax sit\nuobiscum a facie mea. censeo ego ut omnes qui sunt in regno\nmeo sint timentes et trementes Deum summum cui seruit Daniel,\nquia ipse est Deus uiuus et permanet in saecula, et regnum eius\nnon transibit, et dominatio eius in perpetuum ambulabit, et\nsaluos faciet et facit signa et prodigia et mirabilia in caelo\net in terra, qui eripuit Danielem de lacu leonum. Item in Michaea:\nIn quo adsequar Dominum et adprehendam Deum meum\nsublimem. si adprehendam illum in sacrificiis, in holocaustomatis,\nin uitulis anniculis, si accepto fauet Dominus in milibus\narietum aut in decem milibus caprarum pinguium, aut dabo primitiua\nmea impietatis fructum uentris mei, peccatum animae\nmeae. renuntiatum est tibi, homo, quod bonum aut quid Dominus\nexquirat aliud nisi ut facias iudicium et iustitiam et diligas\nmisericordiam et paratus sis ut eas cum Domino Deo tuo. uox\nDomini in ciuitate inuocabitur, et timentes nomen eius saluabit.\nItem in Michaea: Pasce populum tuum in uirga tua, oues\n\n\n\n\n\n\n\nhereditatis tuae, inhabitantes conualle in medio Carmelo. parabunt\nBasanitin et Galaditin secundum dies saeculi et secundum\ndies profectionis eorum a terra Aegypti ostendam illis mirabilia.\nuidebunt gentes et confundentur ex omni fortitudine sua, et superponent\nmanus in os suum. aures eorum exsurdabuntur, et\nlingent puluerem quomodo serpentes trahentes terram, conturbabuntur\nin conclusione sua, ad Dominum Deum suum expauescent\net timebunt abs te. quis Deus quomodo tu eleuans iniustitiam\net transgrediens impietates? EtinNahum: Montes commoti\nsunt ab eo et colles contremuerunt et denudata est terra ante\nfaciem eius et omnes qui inhabitant illam. a facie irae eius quis\nsustinebit et quis resistit in ira animi ipsius ? animatio ipsius\nfluere facit principatus et petrae dissolutae sunt ab illo. bonus\nDominus illis qui eum sustinent in die pressurae et cognoscens\nillos qui eum timent. Item in Aggaeo: Et audiuit Zorobabel\nfilius Salathiel de tribu Iuda et Iesus filius Iosedech sacerdos magnus\net omnes qui superfuerunt de populo uocis Domini Dei sui\net uerbum Aggaei prophetae, quoniam misit illum Dominus ad\nillos, et timuit plebs a facie Dei. Item in Malachiel: Testamentum\nmeum fuit cum uita et pace, et dedi illis timorem timere\nme a facie nominis mei]. Item in psalmo XXXIII: Timete\nDominum, sancti eius, quoniam nihil deest timentibus\neum. Item in psalmo XVIII: Timor Domini sanctus permanens\nin saeculum saeculi.\nNON TEMERE DE ALTERO IVDICANDVM. In euangelio secundum Lucam: Nolite iudicare ne\niudicemini: nolite condemnare ne condemnemini. Item ad\nRomanos: Tu quis es qui iudices alienum seruum ? domino\nsuo stat aut cadit. stabit autem: potens est enim Deus iterum\nstatuere eum. Item illic: Quare inexcusabilis es, o homo. in\nquo enim de alio iudicas, te ipsum condemnas: eadem enim\nagis qui iudicas. speras autem tu qui iudicas eos qui talia agunt\net eadem facis, quia ipse effugies iudicium Dei? Item ad Corinthios\nprima: Et qui se putat stare uideat ne cadat. Item\nillic: Si quis se putat scire aliquid, nondum scit, quemadmodum\noporteat eum scire.\nACCEPTA INIVRIA REMITTENDVM ET IGNOSCENDVM. In euangelio in prece cottidiana: Remitte nobis debita\nnostra, sicuti et nos remittimus debitoribus nostris. Item in\neuangelio secundum Marcum: Et cum steteritis ad orationem,\nremittite si quid habetis aduersus aliquem, ut et pater\nuester qui in caelis est remittat peccata uobis. si autem uos non\nremiseritis, neque pater uester qui in caelis est remittet nobis\n\n\n\n\n\n\n\npeccata uestra. Item illic c: In qua mensura mensi fueritis, in ea\nremetietur uobis.\nVLCEM MALIS NON REDDENDAM. In epistula Pauli apostoli ad Romanos: Nemini\nmalum pro malo reddentes. Item illic: Noli uinci a malo, sed\nuince in bono malum. Item in Apocalypsi: Et dixit mihi:\nne signaueris uerba prophetiae libri huius, quia iam tempus in\nproximo est. et hi qui perseuerant nocere noceant et qui in sordibus\nest sordescat adhuc, iustus autem iustiora faciat adhuc, similiter\net sanctus sanctiora. ecce uenio cito, et merces mea mecum\nreddere unicuique secundum facta sua.\nNON POSSE AD PATREM VENIRI NISI PER CHKISTVM. In euangelio secundum Iohannem: Ego sum uia et\nueritas et uita. nemo uenit ad patrem nisi per me. Item illic:\nEgo sum ianua. per me si quia introierit, saluabitur.\nAD REGNVM DEI, NISI BAPTIZATVS ET RENATVS QVIS FVERIT, PERVENIRE NON POSSE. In euangelio secundum Iohannem: Nisi quis renatus\nfuerit ex aqua et spiritu, non potest introire in regnum Dei. quod\nenim natum est de carne caro est, et quod natum est de spiritu\nspiritus est. Item illic: Nisi ederitis carnem filii hominis et\nbiberitis sanguinem eius, non habebitis uitam in uobis.\nPABVM ESSE BAPTIZARI ET EVCHABISTIAM ACCIPERE, NISI QVIS FACTIS ET OPERE PROFICIAT. In epistula apostoli Pauli ad Corinthios prima:\nNescitis quia qui in stadio currunt omnes quidem currunt, unus\ntamen accipit coronam? sic currite, ut omnes conprehendatis.\net illi quidem, ut corruptibilem coronam accipiant, nos autem\nincorruptam. Item in euangelio secundum Matthaeum:\nOmnis arbor non faciens fructum bonum excidetur et in ignem\nmittetur. Item illic: Multi mihi dicent in illa die: Domine,\nDomine, nonne in tuo nomine prophetauimus et in tuo nomine\ndaemonia exclusimus et in tuo nomine uirtutes multas fecimus?\net tunc dicam illis: nonuosnoui, recedite a me, operarii iniquitatis.\nItem illic: Luceat lux uestra coram hominibus, ut\nuideant bona opera uestra et clarificent patrem uestrum qui est\nin caelis. Item Paulus apostolus ad Philippenses: Lucete\nsicut luminaria in mundo.\nBAPTIZATVM QVOQVE GRATIAM PERDERE QVAM CONSECVTVS SIT, NISI INNOCENTIAM SERVET. In euangelio secundum Iohannem: Ecce sanus factus\nes: iam noli peccare ne quid tibi deterius fiat. Item Paulus\n\n\n\n\n\n\n\napostolus ad Corinthios prima: Nescitis quia templum\nDei estis et spiritus Dei habitat in uobis ? si quis templum Dei\nuiolauerit, uiolabit illum Deus. Item in Paralipomenon:\nDeus uobiscum est, dum estis uos cum ipso. si dereliqueritis\neum, derelinquet uos.\nNON POSSE IN ECCLESIA REMITTI EI QVI IN DEVM DELIQVERIT. In euangelio secundum Matthaeum: Qui dixerit uerbum\naduersus filium hominis remittetur illi: qui autem dixerit\naduersus Spiritum sanctum non remittetur illi neque in isto saeculo\nneque in futuro. Item secundum Marcum: Omnia peccata\nremittentur filiis hominum et blasphemiae. qui autem blasphemauerit\nSpiritum sanctum non habet remissionem, sed reus\nerit aeterni peccati. Item in Regnorum primo: Si delinquendo\npeccet uir aduersus uirum, orabunt pro eo Dominum: si\nautem in Deum peccet homo, quis orabit pro eo?\nDE ODIO NOMTNIS ANTE PRAEDICTVM. In euangelio secundum Lucam: Et eritis odibiles omnibus\npropter nomen meum. Item secundum Iohannem:\nSi saeculum uos odit, scitote quoniam me primo odit. si de saeculo\nessetis, saeculum quod suum esset amaret: sed quia de saeculo\nnon estis et ego elegi uos de saeculo, propterea odit uos saeculum.\nmementote sermonis quem dixi uobis: non est maior\n\n\n\n\n\n\n\nseruus domino suo. si me persecuti sunt, et uos persequentur.\n[Item in Baruch: Veniet enim tempus, et quaeretis me et uos\net qui post uos uenerint, audire uerbum sapientiae et intellectus,\net non inuenietis. nationes autem cupient uidere sapientem praedicantem,\net non obtinget eis: non quia deerit aut deficiet sapientia\nhuius saeculi terrae, sed neque deerit sermo legis saeculo.\nerit enim sapientia in paucis uigilantibus et taciturnis et quietis,\nsibi confabulantes et in cordibus suis meditantes, quoniam quidam\neos horrebunt et timebunt ut malos: alii autem nec credunt\nuerbo legis altissimi: alii autem ore stupentes non credent et credentibus\nerunt contrarii et inpedientes spiritum ueritatis. alii\nautem erunt sapientes ad spiritum erroris et pronuntiantes sicut\naltissimi et fortis edicta. alii autem personales fidei. alii capaces\net fortes in fide altissimi et odibiles alieno.]\nQVOD QVTS DEO VOVERIT CITO REDDENDVM. Apud Salomonem: Prout uoueris uotum Deo, ne moram\nfeceris reddere illud. Item in Deuteronomio: Si autem uoueris\nuotum Domino Deo tuo, non tardabis reddere illud: quia\ninquirens requiret illud Dominus Deus tuus a te, et erit in peccatum.\nea quae egredientur per labia tua obseruabis et facies\ndonum quod locutus es ore tuo. Item in psalmo XLVIIII: Immola\nDeo sacrificium laudis et redde altissimo uota tua. inuoca\nme in die tribulationis tuae et eripiam te et glorificabis me.\n\n\n\n\n\n\n\nItem in Actibus apostolorum: InpleuitSatanas cor tuum,\nmentiri te apud Spiritum sanctum, cum esset fundus in tua potestate?\nnon hominibus mentitus es sed Deo. Item in Hierem\ni a: Maledictus qui facit opera Dei neglegenter.\nEVM QVI NON CREDIDERIT IAM IVDICATVM ESSE. In euangelio secundum Iohannem: Qui non crediderit\niam iudicatus est, quia non credidit in nomine unici filii\nDei. hoc autem est iudicium, quoniam lux uenit in saeculum,\net magis dilexerunt tenebras quam lucem. Item in psalmo 1:\nPropterea non resurgunt impii in iudicio neque peccatores in consilio\niustorum.\nDE BONO VIRGINITATIS ET CONTINENTIAE. In Genesi: Multiplicans multiplicabo tristitias tuas et gemitus\ntuos: in tristitia paries filios, et conuersio tua ad uirum\ntuum, et ipse tui dominabitur. Item in euangelio secundum\nMatthaeum: Non omnes capiunt uerbum istud, sed illi\nquibus datum est. sunt enim spadones qui ex utero matris nati\nsunt sic, et sunt spadones qui coacti sunt ab hominibus, et sunt\nspadones qui se ipsos castrauerunt propter regnum caelorum. qui\npotest capere capiat. Item secundum Lucam: Filii saeculi\nhuius generant et generantur. qui autem habuerint dignationem\nsaeculi illius et resurrectionis a mortuis, non nubunt neque\n\n\n\n\n\n\n\nnubuntur: neque enim incipient mori: aequales enim sunt angelis\nDei, cum sint filii resurrectionis. resurgere autem mortuos Moyses\nsignificat, quomodo dicit in rubo Dominum Deum Abraham et\nDeum Isaac et Deum Iacob. Deus non est mortuorum sed uiuorum.\nomnes enim illi uiuunt. Item in epistula Pauli apostoli\nad Corinthios prima: Bonum esthomini.mulierem non tangere.\npropter fornicationem autem unusquisque uxorem suam habeat\net unaquaeque suum uirum habeat. uxori uir debitum reddat,\nsimiliter et uxor uiro. uxor corporis sui potestatem non\nhabet sed uir. similiter et uir corporis sui potestatem non habet\nsed uxor. nolite fraudare inuicem nisi forte ex consensu ad tempus\nut uacetis orationi: et iterum ad id ipsum reuertimini, ne\nuos temptet Satanas propter incontinentiam uestram. hoc dico\nsecundum indulgentiam, non secundum imperium. nam uolo\nomnes homines sic esse ut me. sed unusquisque proprium habet\ndonum a Deo, alius sic, alius autem sic. Item illic: Caeleps\ncogitat ea quae sunt Domini, quomodo placeat Deo. qui autem\nmatrimonium coniuncxit, cogitat ea quae sunt huius mundi,\nquomodo placeat uxori. sic et mulier et uirgo innupta cogitat ea\nquae sunt Domini, ut sit sancta et corpore et spiritu. quae autem\nnupsit cogitat de his quae sunt mundi, quomodo placeat uiro.\n\n\n\n\n\n\n\n\n\n\n\n\nItem in Exodo cum praecepisset Deus Moysi, ut\nsanctificaret populum in diem tertium, sanctificauit\nille et adiecit: Estote parati tribus diebus: non accedetis\nad mulieres. Item in Regnorum primo: Et respondit\nsacerdos ad Dauid et dixit: non sunt panes profani in manu mea,\nnisi panis sanctus unus. si obseruati sunt pueri a muliere, manducabunt.\nItem in Apocalypsi: Hi sunt qui cum mulieribus\nse non coinquinauerunt: uirgines enim permanserunt. hi sunt\nqui secuntur Agnum, quocumque uadit.\nNIHIL PATREM IVDICARE SED FILIVM ET PATREM AB EO NON HONORIFICARI, A QVO NON HONORIFICETVR FILIVS. In euangelio secundum Iohannem: Nihil pater iudicat,\nsed iudicium omne filio dedit, ut omnes honorificent filium, sicut\nhonorificant patrem. qui non honorificat filium non honorificat\npatrem qui misit eum. Item in Genesi: Et Dominus pluit\nsuper Sodomam et Gomorram sulphur et ignem de caelo a Domino.\nItem in psalmo LXXI: Deus iudicium tuum regi da et\niustitiam tuam filio regis, iudicare populum tuum in tua iustitia.\nFIDELEM GENTILITER VIVERE NON OPORTERE. Apud Hieremiam: Haec dicit Dominus: secundum uias\ngentium ne ambulaueritis. De hoc ipso quod segregare\n\n\n\n\n\n\n\nse quis debeat a gentibus ne sit socius culpae et\nfiat particeps plagae item in Apocalypsi: Et audiui\naliam uocem de caelo dicentem: exi de ea, populus meus, ne\nparticeps sis delictorum eius et ne perstringaris plagis eius: quoniam\ndelicta eius usque ad caelum peruenerunt et meminit Dominus\nDeus iniquitates eius. ideo reddet ei dupla, et in quo poculo\nmiscuit, duplum remixtum est ei: et in quantum se clarificauit\net deliciarum habuit, in tantum dabitur ei cruciatus et\nluctus. quoniam in corde suo dicit: regina sum et uidua non sum\nnec luctum uisura sum, propterea una hora plagae eius aduenient,\nmors, luctus et fames, et igni cremabitur, quia fortis\nDominus Deus qui eam iudicabit. et flebunt et plangent se in ea\nreges terrae qui cum ea fornicati sunt et in deliciis conuersati\nsunt. Item apud Esaiam: Exite de medio eorum, qui portatis\nuasa Domini.\nDEVM AD HOC PATIENTEM ESSE VT NOS PAENITEAT PECCATI NOSTRI ET EEFOEMEMVB. Apud Salomonem in Ecclesiastico: Ne dixeris: peccaui,\net quid accidit mihi triste? est enim altissimus patiens\nredditor. Item apostolus ad Romanos: An numquid opulentiam\nbonitatis eius et sustinentiam et patientiam contemnis.\nignorans quia bonitas Dei in paenitentiam te adducit? tu autem\nsecundum duritiam tuam et cor inpaenitens thesaurizas tibi iram\n\n\n\n\n\n\n\n\n\nin die irae et reuelationis iusti iudicii Dei qui reddet unicuique\nsecundum opera sua.\nMVLIEREM ORNARI SAECVLABITEB NON DEBERE. In Apocalypsi: Et uenit unus ex septem angelis habentibus\nphialas et adgressus est me dicens: ueni, ostendam tibi\ndamnationem meretricis magnae sedentis super aquas multas,\ncum qua fornicati sunt reges terrae. et uidi mulierem sedentem\nsuper bestiam. et mulier illa amicta erat pallium purpureum\net coccineum et adornata erat auro et lapidibus pretiosis\net margaritis tenens poculum aureum in manu sua plenum\nexsecrationum et inmunditiae et fornicationis totius terrae.\nItem ad Timotheum: Sint mulieres uestrae cum uerecundia\net pudicitia, conponentes se non in tortis crinibus neque\nauro neque margaritis aut ueste pretiosa, sed ut decet\nmulieres promittentes castitatem per bonam conuersationem.\nItem Petrus apostolus ad Ponticos: Sit in muliere\nnon exterior ornamenti aut auri aut uestis cultus sed cultus\ncordis. Item in Genesi: Thamar cooperuit se pallio et adornauit,\net cum adspexisset eam ludas, uisum est ei meretricem\nesse.\nFIDELEM NON OPORTERE OB ALIA DELICTA NISI OB NOMEN SOLVM PVNIBI. Petrus apostolus ad Ponticos: Nec quisquam uestrum.\ntamquam fur aut homicida patiatur aut tamquam maleficus aut\ncuras alienas agens, sed tamquam christianus.\nSERVVM DEI INNOCENTEM ESSE DEBERE NE INCIDAT IN POENAM SAECVLAREM. Paulus apostolus ad Romanos: Vis non timere potestatem\nP quod bonum est fac, et habebis laudem ex ea.\nDATVM NOBIS ESSE EXEMPLVM VIVENDI IN CHEISTO.,In epistula Petri apostoli ad Ponticos: Christus passus\nest pro nobis relinquens uobis exemplum, ut sequamini uestigia\neius qui peccatum non fecit, nec dolus inuentus est in\nore eius: qui cum malediceretur, non remaledixit, cum pateretur,\nnon minabatur, tradebat autem se iudici iudicanti iniuste.\n\n\nItem Paulus apostolus ad Philippenses: Qui in figura\nDei constitutus non rapinam arbitratus est esse se aequalem\nDeo, sed se exinaniuit formam serui accipiens, in similitudine\nhominis factus et habitu inuentus ut homo. humiliauit se factus\noboediens usque ad mortem, mortem autem crucis. propter quod\nDeus exaltauit illum et donauit illi nomen, ut sit super omne\nnomen, ut in nomine Iesu omnes genu curuent caelestium et terrestrium\net infernorum et omnis lingua confiteatur, quia Dominus\nIesus in gloria est Dei patris. Item in euangelio secundum\nIohannem: Si ego laui pedes uestros magister et dominus,\net uos debetis aliorum pedes lauare, exemplum enim dedi\nnobis, ut sicut ego feci et uos aliis faciatis.\nNON IACTANTER NEC TVMVLTVOSE OPERAJTDVM. In euangelio secundum Matthaeum: Nesciat sinistra\ntua quid faciat dextera tua, ut sit eleemosyna tua in abscondito,\net pater tuus qui uidet in absconso reddet tibi. Item illic:\nCum facis eleemosynam, noli tuba canere ante te, sicut hypocritae\nfaciunt in uicis et synagogis, ut clarificentur ab hominibus.\namen dico uobis, perceperunt mercedem suam.\nINEPTE ET SCVSBILITEB NON LOQVENDVM. Paulus apostolus ad Ephesios: Stultiloquium et scurrilitas\nquae ad rem non pertinet nec nominetur in nobis.\nFIDEM TOTVM PRODESSE, ET TANTVM NOS POSSE QVANTVM CREDIMVS. In Genesi: Et credidit Abraham Deo, et deputatum est\nilli ad iustitiam. Item apud Esaiam: Et si non credideritis,\nneque intellegetis. Item in euangelio secundum\nMatthaeum: Modicae fidei, ad quid dubitasti? Item\nillic: Si habueritis fidem tamquam granum sinapis, dicetis\nmonti huic: transi hinc illuc, et transibit, et nihil inpossibile\nerit uobis. Item secundum Marcum: Omnia quaecumque\noratis et petitis credite quia accipietis , et erunt uobis. Item\n\n\n\n\n\n\n\nillic: Omnia possibilia credenti. Item apud Abbacuc: Iustus\nautem ex fide mea uiuit. Item in Daniele Ananias, Azarias,\nMisahel credentes liberati sunt de flamma.\nPOSSE EVM STATIM CONSEQVI QVI VERE CREDIDERIT. In Actibus apostolorum: Ecce aqua: quid est quod me\ninpediat tingui? tunc dixit Philippus: si credis ex toto corde\ntao, licet.\nFIDELES INTER SE DISCEPTANTES NON DEBERE GENTILEM IVDICEM EXPERIRI. Paulus apostolus ad Corinthios prima: Audet quisquam\nuestrum aduersus alterum negotium habens disceptare apud\niniustos et non apud sanctos? nescitis quia sancti mundum iudicabunt?\nItem illic: Iam quidem in totum delictum in uobis\nest, quia iudicia habetis inuicem. quare non magis iniuriam\nsustinetis ? quare non magis fraudem patimini? sed uos iniuriam\nfacitis et fraudatis et hoc fratribus. aut nescitis quoniam iniusti\nregnum Dei non consequentur?\nSPEM FVTVRORVM ESSE, ET IDEO FIDEM CIRCA EA QVAE PROMISSA SVNT PATIENTEM ESSE DEBERE. Paulus apostolus ad Romanos: Spe saluati sumus. spes\nautem quae uidetur non est spes. quod enim uidet quis, quid\n\n\n\n\n\n\n\nsperat? si autem quod non uidemus speramus, per patientiam\nexpectamus.\nMVLIEREM IN ECCLESIA TACERE DEBERE. Paulus apostolus ad Corinthios prima: Mulieres\nuestrae in ecclesiis taceant. si quae autem quid discere uolunt,\ndomi uiros suos interrogent. Item ad Timotheum: Mulier\ncum silentio discat in omni subiectione. docere autem mulieri\nnon permittitur neque dominari uiro suo [sed esse in silentio].\nAdam enim primus formatus est, deinde Eua: et Adam seductus\nnon est, mulier autem seducta est.\nDELICTO ET MERITO NOSTEO FIERI, VT LABOKEMVS NEC DEI OPEM IN OMNIBVS SENTIAMVS. Apud Osee: Audite sermonem Domini, filii Israel: quia\niudicium est Domino aduersus incolas terrae, quod neque misericordia\nneque ueritas neque agnitio Dei sit super terram: exsecratio\net mendacium et caedes et furtum et adulterium diffusum\nest super terram: sanguinem sanguini supermiscent. idcirco terra\nlugebit cum uniuersis incolis suis, cum bestiis agri, cum serpentibus\nterrae, cum uolatilibus caeli, et deficient pisces maris, ut nemo\niudicet, nemo reuincat. Item apud Esaiam prophetam:\nNumquid non ualet manus Domini ut saluos faciat, aut grauabit\naurem ut non exaudiat ? sed peccata uestra inter uos et Deum\nseparant, et propter peccata uestra auertit faciem a uobis ne\n\n\n\n\n\n\n\nmisereatur. manus enim uestrae inquinatae sunt sanguine et digiti\nuestri in peccatis: labia autem uestra locuta sunt facinus, et lingua\nuestra iniustitiam meditatur. nemo loquitur uera, neque est\niudicium uerum. fidunt in uanis et locuntur inania, qui parturiunt\ndolorem et pariunt facinus. Item apud Sophoniam:\n\n\nDefectione deficiat a facie terrae, dicit Dominus. deficiat homo\net pecudes, deficiant uolucres caeli et pisces maris, et auferam\niniquos a facie terrae.\nNON FAENERANDVM. In psalmo XIIII: Qui pecuniam non dedit ad usuram et\nmunera super innocentes non accepit: qui facit haec non mouebitur\nin aeternum. Item apud Ezechielem: Homo autem\nqui erit iustus hominem non opprimet et pignus debitoris reddet\net rapinam non rapiet: panem suum esurienti dabit et nudum.\noperiet et pecuniam suam in usuram non dabit. Item in Deuteronomio:\nNon faenerabis fratri tuo usuram pecuniae et usuram\nciborum.\nINIMICOS QVOQVE DILIGENDOS. In euangelio secundum Lucam: Si diligitis qui uos\ndiligunt, quae est uobis gratia? et peccatores enim diligunt eos\nqui se diligunt. Item in euangelio secundum Matthaeum:\nDiligite inimicos uestros et orate pro his qui uos persecuntur,\n\n\n\n\n\n\n\nut sitis filii patris uestri qui est in caelis, qui solem suum\noriri facit super bonos et malos et pluit super iustos et iniustos.\nSACRAMENTVM FIDEI NON ESSE PROFANANDVM. Apud Salomonem in Prouerbiis: Inaures inprudentis\nnoli quicquam dicere, ne quando audierit, inrideat sensatos sermones\ntuos. Item in euangelio secundum Matthaeum:\nNe dederitis sanctum canibus neque miseritis margaritas uestras\nante porcos, ne forte conculcent eas pedibus suis et conuersi\nelidant uos.\nQVOD NEMO IN OPERE SVO EXTOLLI DEBEAT. Apud Salomonem in Ecclesiastico: Noli te extollere\nin faciendo opere tuo. Item in euangelio secundum Lucam:\nQuis uestrum habens seruum arantem aut pastorem uenienti\nde agro dicit: continuo transi, recumbe? sed dicit illi:\npara aliquid quod cenem et adcingere et ministra mihi, donec\nmanducem et bibam, et postea tu manducabis et bibes. numquid\nhabet gratiam seruo illi, quia fecit quae ei imperata sunt?\nsic itaque et uos, cum feceritis quae uobis imperata sunt, dicite:\nserui inutiles sumus, quod debuimus facere fecimus.\nCREDENDI VEL NON CREDENDI LIBERTATEM IN ARBITRIO POSITAM. In Deuteronomio: Ecce dedi ante faciem tuam uitam et\nmortem, bonum et malum. elige uitam ut uiuas. Item apud\nEsaiam: Et si uolueritis et audieritis me, bona terrae edetis:\n\n\n\n\n\n\n\nsi autem nolueritis et non audieritis me, gladius uos comedet.\nos enim Domini locutum est ista. Item in euangelio secundum\nLucam: Regnum Dei intra uos est.\nDEI ARCANA PERSPICI NON POSSE, ET IDEO FIDEM NOSTRAM SIMPLICEM ESSE DEBERE. Paulus apostolus ad Corinthios prima: Videmus nunc\nper speculum in aenigmate, tunc autem facie ad faciem. nunc\nscio ex parte, tunc autem cognoscam, sicut et cognitus sum.\nItem apud Salomonem in Sapientia: Et in simplicitate\ncordis quaerite Deum. Item apud eundem: Qui ambulat\nsimpliciter ambulat confidenter. Item illic: Noli esse sapiens\nmultum et noli argumentari plus quam oportet. Item\napud eundem: Altiora te ne quaesiueris et fortiora te ne perscrutaueris.\nItem apud Esaiam: Vae qui arguti sunt in semet *\nipsis. Item in Machabaeis: Daniel in sua simplicitate liberatus\nest de ore leonum. Item Paulus apostolus ad Romanos:\ns o altitudo diuitiarum et sapientiae et scientiae Dei! quam\ninexcrutabilia sunt iudicia eius et inuestigabiles uiae eius ! quis .\nenim cognouit sensum Domini aut quis consiliarius eius fuit aut\nquis prior dedit ei, et retribuetur illi? quoniam ex ipso et per\n\n\n\n\n\n\n\nipsum et in ipso omnia: ipsi gloria in saecula saeculorum. Item\nad Timotheum: Stultas autem et ineruditas quaestiones deuita\nsciens quia lites generant. seruum autem Domini non oportet\nlitigare sed mitem esse ad omnes.\nNEMINEM SINE 8OKDE ET SINE PECCATO ESSE. * Apud Iob: Quis enim mundus a sordibus? nec unus, etiam\nsi unius diei sit uita eius in terra. Item in psalmo L: Ecce\nenim in iniquitatibus conceptus sum et in delictis peperit me\nmater mea. Item Iohannes apostolus: Si dixerimus quia\npeccatum non habemus, nos ipsos decipimus, et ueritas in nobis\nnon est.\nNON HOMINIBVS SED DEO PLACENDVM. In psalmo LII: Qui hominibus placent confusi sunt, quoniam\nDeus nihil fecit illos. Item Paulus apostolus ad Galatas:\nSi hominibus placere uellem, Christi seruus non essem.\nDEVM NIHIL LATERE EX HIS QVAE OEBVNTVS. In Sapientia Salomonis: In omni loco speculantur oculi\nDei bonos et malos. Item in Hieremia: Ego Deus adproximans\net non Deus de longinquo. si absconditus fuerit homo in\n\n\n\n\n\n\n\nabscondito, ergo ego non uidebo eum? nonne caelum et terram\nego impleo, dicit Dominus? Item in Regnorum primo:\nHomo uidet in facie, Deus autem in corde. Item in Apocalypsi:\nEt scient omnes ecclesiae quia ego sum scrutator renis\net cordis, et dabo unicuique uestrum secundum opera uestra.\nItem in psalmo XVIII: Delicta quis intellegit? ab occultis\nmeis munda me, Domine. Item Paulus apostolus ad Corinthios\nsecunda: Omnes nos manifestari oportet ante tribunal\nChristi, ut reportet unusquisque sui corporis propria secundum\nquae egit, siue bona siue mala.\nFIDELEM EMENDARI ET BESESVARI. In psalmo CXVII: Castigans castigauit me Dominus et morti\nnon tradidit me. Item in psalmo LXXXVIII: Visitabo in\nuirga iniquitates eorum et in flagellis peccata eorum. misericordiam\nautem meam non auertam ab eis. Item apud Malachiam:\nEt sedebit conflans et expurgans sicut aurum et argentum\net emundabit filios Leui. Item in euangelio: Non exies\ninde, donec reddas nouissimum quadrantem.\nNEMINEM CONTRISTAEI MORTE DEBERE, CVM SIT IN VIVENDO LABOR ET PERICVLVM, IST MORIENDO PAX ET RESVRGENDI SECVRITAS:\nIn Genesi: Tunc dixit Deus ad Adam: quia exaudisti uocem mulieris tuae et manducasti ex illa arbore, de qua sola praeceperam\ntibi ne manducares, maledicta terra erit in omnibus operibus\ntuis. in tristitia et gemitu edes ex ea omnibus diebus uitae\ntuae. spinas et tribulos eiciet tibi, et edes pabulum agri in sudore\nuultus tui. edes panem tuum, donec reuertaris in terram,\nde qua sumptus es: quoniam terra es et in terram ibis. Item illic: Et conplacuit Enoch Deo, et non est inuentus postmodum,\nquia Deus illum transtulit. Item apud Esaiam: Omnis caro\nfaenum et omnis claritas eius ut flos faeni. aruit faenum et 1108\ndecidit. uerbum autem Domini manet in aeternum. Item apud\nEzechielem: Dicunt: arida facta sunt ossa nostra, periit spes\nnostra, expirauimus, propterea propheta et dic: haec dicit Dominus:\necce ego aperio monumenta uestra et educam uos de monumentis\nuestris et inducam uos in terram Israel. dabo spiritum .\nmeum in uos, et uiuetis. et ponam uos in terra uestra, et cognoscetis\nquoniam ego Dominus locutus sum et faciam, dicit\nDominus. Item in Sapientia Salomonis: Raptus est, ne\nmalitia mutaret intellectum illius. placita enim erat Deo anima\nillius. Item in psalmo LXXXTTT: Quam amabilia sunt\n\n\n\n\n\n\n\ntabernacula tua, Domine uirtutum. concupiscit et deficit anima mea\nin atria Domini. Item Paulus apostolus ad Thessalonicenses:\nNolumus uos ignorare, fratres, de dormientibus, ne\ncontristemini sicut et ceteri qui non habent spem. si enim credimus\nquia Iesus mortuus est ?t resurrexit, sic et Deus eos qui\ndormierunt in Iesu adducet cum eo. Item ad Corinthios\nprima: Stulte, tu quod seminas, non uiuificatur, nisi mortuum\nfuerit. Item illic: Stella ab stella differt in claritate, ita et\nresurrectio. seminatur corpus in corruptione, surgit sine corruptela:\nseminatur in ignominia, resurgit in gloria: seminatur in\ninfirmitate, resurgit in uirtute: seminatur corpus animale, surgit\nspiritale. Item illic: Oportet enim corruptiuum istud induere\nincorruptionem et mortale hoc induere inmortalitatem.\n[cum autem corruptiuum hoc induerit immortalitatem et mortale\nhoc induerit incorruptionem,] tunc fiet uerbum quod scriptum\nest: absorpta est mors in contentionem. ubi est, mors, aculeus\ntuus? ubi est, mors, contentio tua? Item in euangelio\nsecundum Iohannem: Pater, quos mihi dedisti, uolo ut\nubi ego fuero et ipsi sint mecum et uideant claritatem meam\n\n\n\n\n\n\n\nquam mihi dedisti ante constitutionem mundi. Item secundum\nLucam: Nunc dimittis seruum tuum, Domine, secundum\nuerbum tuum in pace, quia uiderunt oculi mei salutare tuum.\nItem secundum Iohannem: Si me dilexissetis, gauderetis\nquoniam eo ad patrem, quia pater maior me est.\nDE IDOLIS QVAE GENTILES DEOS PVTANT.\nIn Sapientia Salomonis: Omnia idola nationum aestimauerunt\ndeos, quibus neque oculorum uisus est ad uidendum neque\nnares ad percipiendum spiritum neque aures ad audiendum nec\ndigiti in manibus ad tractandum, sed et pedes eorum pigri ad\nambulandum. homo enim fecit illos, et qui spiritum mutuatus\nest is finxit illos. nemo autem sibi similem homo poterit deum\nfingere. cum sit enim mortalis, mortuum fingit manibus iniquis.\nmelior est autem ipse his quos colit: quoniam ipse quidem uixit,\nilli numquam. Item illic: Neque operibus adtendentes agnouerunt\nquis esset artifex, sed aut ignem aut spiritum aut citatum\naerem aut gyrum stellarum aut nimiam aquam aut solem\naut lunam rectores orbis terrae deos putauerunt: quorum si propter\nspeciem hoc aestimauerunt, sciant quanto his Dominus sit\nspeciosior: aut si uirtutes et opera eorum mirati sunt, intellegant\nab ipsis quoniam qui haec constituit fortia fortior est illis.\nItem in psalmo CXXXIIII: Simulacra gentium argentum et\n\n\n\n\n\n\n\naurum, opera manuum hominum. os habent et non loquentur,\noculos habent et non uidebunt, aures habent et non audient, neque\nenim est spiritus in ore ipsorum. similes illis fiant omnes\nqui faciunt ea [ et omnes qui confidunt in illis]. Item in\npsalmo XCV: Quoniam omnes dii gentium daemonia: Dominus\nuero caelos fecit. Item in Exodo: Non facietis uobis deos\naureos neque deos argenteos. Et rursum: Non facies tibi idolum\nnec cuiusquam similitudinem. [Item in Hieremia: Haec\ndicit Dominus: secundum uias gentium nolite incedere et a signis\ncaeli ne timueritis, quia timent illa in personis suis, quia legitima\ngentium uacua sunt. lignum de saltu excisum, opus fabri,\net conflatum aurum et argentum speciose conposita sunt, in malleis\net in clauis confirmauerunt illa et non mouebuntur, quia\nconfixibilia sunt argentum adpositum est a Tharsis. uenit aurum\nMoab. opera artificum omnia. hyacinthum et purpuram uestiunt\nea. tollentes tollunt illa, quia non prodient. nolite timere ea,\nquia malum non facient et bonum non est in illis. sic dicite:\ndii qui caelum et terram non fecerunt pereant a terra et de sub\ncaelo isto. exhorruit caelum in hoc et obhorruit multo magis uehementer,\ndicit Dominus. haec maligna fecit plebs mea. dereliquerunt\nme fontem aquae uiuae, et foderunt sibi lacus contritos\nqui non poterant aquam continere. uerberauit te derelictio tua\n\n\n\n\n\n\n\n\n\n\n\net nequitia tua accusabit te. et scito et uide quoniam amarum\ntibi erit quod dereliqueris me, dicit Dominus Deus tuus, et non\nsperaueris in me, dicit Dominus Deus tuus, quia in saeculum\ncontribulasti iugum tuum et dirupisti uincula tua, et dixisti: non\nseruiam, sed ibo super omnem montem excelsum et super omnem\ncollem altum et super omne lignum umbrosum. ibi confundar in\nfornicatione. ligno dixerunt quia pater meus es tu, et lapidi: tu\ngenuisti me. et conuerterunt ad me dorsum et non faciem suam.\nIn Esaia: Cecidit Bel, dissolutus est draco. facta sunt sculptilia\neorum ut bestiae et pecora. auferetis illa conligata quasi sarcinam\nlaborantes et esurientes et non ualentes. Et iterum: Soluti\nsimul non poterunt saluari de bello. ipsi autem captiui ducti\nsunt tecum. Et iterum: Cui me adsimilastis? uidete, conicite\nquia erratis corde qui conmittitis aurum de sacculo et argentum\nin statera ponderatis in pondera conducentes artificem. fecerunt\nmanu facta et inclinantes se adorauerunt illud: ferunt illa\numeris et sic ambulant. si autem posuerint illa, loco manebunt\net non mouebuntur: et si qui clamauerint ad illa, non audient\net a malis non saluabunt eos. Item in Hieremia: Dominus\nqui fecit caelum et terram in uirtute correxit orbem in\nsua prudentia et sua sapientia extendit caelum et multitudinem\naquarum in caelo, perduxit nubes ab extremo terrae, fulgura in\npluuiam fecit. et eiecit uentos de thesauris suis. infatuatus est\nomnis homo ab scientia sua, confusus est omnis artifex in sculptilibus\nsuis, quia falsum conflauit. non est spiritus in illis. uacua\n\n\n\n\n\n\n\nsunt opera inlusa, in tempore conspectionis illorum peribunt.\nEt in Apocalypsi: Et sextus angelus tuba cecinit. et audiui\nunum ex quattuor angulis arcae aureae quae est in conspectu Dei\ndicentem sexto angelo qui habebat tubam: solue quattuor angelos\nligatos super flumen magnum Euphratem. et soluti sunt quattuor\nangeli qui erant parati in horam et diem et mensem et\nannum, ut occiderent tertiam partem hominum. et numerus exercituum\nequestrium dismiriades myriadon: audiui numerum eorum.\net sic uidi equos in uisu et sedentes super eos habentes loricas\nigneas et hyacinthinas et sulphureas, et capita equorum f, et ex\nore eorum exiit ignis et fumus et sulphur. a tribus plagis istis\noccisa est tertia pars hominum ex igne et fumo et sulphure quod\nexiit de ore eorum: nam uis equorum in ore eorum est et in caudis\neorum. caudae enim eorum similes anguibus, habentes\ncapita, et in eis nocent. et reliqui hominum qui non sunt occisi\nin istis plagis nec paenitentiam egerunt opera factorum manuum\nsuarum, ut non adorent daemonia et idola id est simulacra\naurea et argentea et aerea et lapidea et lignea, quae neque\nuidere possunt neque ambulare: et non egerunt paenitentiam homicidiorum\nsuorum neque fornicationis suae neque factorum\nsuorum. Item illic: Et tertius angelus secutus est eos dicens\nin uoce magna: si quis adorat bestiam et simulacrum eius, et\naccepit inscriptionem in fronte sua aut super manum suam, is\nbibet de uino irae eius et punietur igne et sulphure sub oculis\nangelorum sanctorum et sub oculis agni, et fumus tormentorum\neorum in saecula saeculorum ascendet].\nClBORVM NIMIAM CONCVPISCENTIAM NON ADPETENDAM. Apud Esaiam: Manducemus et bibamus, cras enim moriemur.\nnon remittetur uobis peccatum istud, quoadusque moriamini.\nItem in Exodo: Et consedit populus manducare et\nbibere, et surrexerunt ludere. Item Paulus apostolus ad\nCorinthios prima: Esca nos non commendat Deo: neque si\nmanducauerimus, abundabimus, neque si non manducauerimus,\negebimus. Item illic: Cum conuenitis ad manducandum, inuicem\nexpectate. si quis esurit, domi manducet, ut non in iudicium\nconueniatis. Item ad Romanos: Non est regnum Dei\nesca et potus, sed iustitia et pax et gaudium in Spiritu sancto.\nItem in euangelio secundum Iohannem: Ego cibum\nhabeo manducare quem uos non nostis. meus cibus est ut faciam\nuoluntatem eius qui me misit et perficiam opus eius.\nPOSSIDENDI CONCVPISCENTIAM ET PECVNIAM NON ADPETENDAM. Apud Salomonem in Ecclesiastico: Qui diligit argentum\nnon satiabitur argento. Item in Prouerbiis: Captans\nannonam maledictus in plebe est. benedictio autem in eius capite\nest qui communicat. Item in Esaia: Vae qui coniungunt\n\n\n\n\n\n\n\ndomum ad domum et agrum agro continuant, ut auferant proximo\naliquid. numquid habitabitis soli super terram? Item apud\nSophoniam: Aedificabunt domos et non inhabitabunt, et instituent\nuineas et non bibent uinum earum, quia prope est dies\nDomini. Item in euangelio secundum Lucam: Quid\nenim prodest homini, si totum orbem lucretur et animae suae\ndetrimentum patiatur? Item illic: Dixit autem illi Deus:\nstulte, hac nocte expostulatur anima tua. quae ergo parasti, cuius\nerunt? Item illic: Commemorare quoniam percepisti bona in\nuita tua, Lazarus autem mala. nunc hic consolatur, tu autem\ncruciaris. Item in Actibus apostolorum: Dixit autem Petrus\nad eum: argentum quidem et aurum non est mihi: quod\nautem habeo hoc tibi do. in nomine Iesu Christi Nazareni surge\net ambula. et adprehensa manu eius dextera eleuauit eum. Item\nad Timotheum prima: Nihil intulimus in hunc mundum,\nuerum nec auferre possumus. habentes itaque uictum et uestitum\nhis contenti simus. qui autem uolunt diuites fieri incidunt in\ntemptationem et laqueum diaboli et desideria multa et nocentia\nquae mergunt hominem in perditionem et in interitum. radix\n\n\n\n\n\n\n\nenim omnium malorum est cupiditas quam quidam adpetentes\nnaufragauerunt a fide et inseruerunt se doloribus multis.\nMATRIMONIVM CVM GENTILIBVS NON IVNGENDVM. ApudTobiam: Yxorem accipe ex semine parentum tuorum\net noli sumere alienam uxorem quae non est ex tribu parentum b\ntuorum. Item in Genesi mittit puerum suum Abraham,\nut de semine suo accipiatur Rebecca filio eius\nIsaac. Item in Esdra satis non fuit Deo, cum uastarentur\nIudaei, nisi alienigenas uxores cum filiis\nquoque, quos ex illis procreauerant, dereliquissent.\nItem apostolus Paulus ad Corinthios prima: Mulier\nalligata est, quamdiu uiuit uir eius. si autem dormierit, liberata\nest: cui uult nubat, tantum in Domino. beatior autem erit, si\nsic permanserit. Item ad Corinthios prima: Nescitis quia\ncorpora uestra membra Christi sunt? auferens membra Christi\nfaciam membra meretricis ? [absit.] aut nescitis quia qui coniungit\nse meretrici unum corpus est? erunt enim duo in carne una.\nqui autem coniungit se Domino unus spiritus est. Item ad\nCorinthios secunda: Nolite coniungi cum infidelibus. quae\nautem participatio est iustitiae et iniquitati? aut quae\n\n\n\n\n\n\n\ncommunicatio est lumini ad tenebras? Item de Salomone in Basilion\ntertio: Et auerterunt uxores alienigenae cor eius post deos suos.\nGRAVIVS DELICTVM ESSE FORNICATIONIS. Paulus apostolus ad Corinthios prima: Omne delictum\nquodcumque fecerit homo extra corpus est. qui autem fornicatur\nin corpus suum peccat. [non estis uestri: emti enim estis\npretio magno. clarificate et portate Dominum in corpore uestro].\nQVAE SINT CARNALIA QVAE MORTEM PARIANT ET QVAE SPIRITALIA QVAE AD VITAM DVCANT. Paulus apostolus ad Galatas: Caro enim concupiscit\naduersus spiritum et spiritus aduersus carnem. haec enim inuicem\naduersantur sibi, ut non quae uultis ipsa faciatis. manifesta\nautem sunt facta carnis, quae sunt adulteria fornicationes, inmunditiae,\nspurcitiae, idololatria, ueneficia, homicidia, inimicitiae,\ncontentiones, aemulationes, animositates, prouocationes,\nsimultates, dissensiones, haereses, inuidiae, ebrietates, comissationes\net his similia: qui talia agunt regnum Dei non possidebunt.\nfructus autem spiritus est caritas, gaudium, pax, magnanimitas,\nbonitas, fides, mansuetudo, continentia, castitas.\nqui enim Christi sunt carnem suam crucifixerunt cum uitiis et\nconcupiscentiis.\nOMNIA DELICTA IN BAPTISMO DEPONI. Paulus apostolus ad Corinthios prima: Neque forni\nneque idolis seruientes neque adulteri neque molles neque\n\n\n\n\n\n\n\nmasculorum concubitores neque fures neque fraudulenti neque\nebriosi neque maledici neque raptores regnum Dei consequentur.\net haec quidem fuistis: sed abluti estis, sed sanctificati estis, sed\niustificati estis in nomine Domini Iesu nostri Christi et in spiritu\nDei nostri.\nDISCIPLINAM DEI IN ECCLESIASTICIS PRAECEPTIS OBSERVANDAM. Apud Hieremiam: Et dabo uobis pastores secundum cor\nmeum, et pascent uos pascentes cum disciplina. Item apud\nSalomonem in Prouerbiis: Fili, ne neglexeris disciplinam\nDei neque defeceris ab eo correptus. quem enim diligit Deus,\ncorripit. Item in psalmo II: Adprehendite disciplinam, ne\nquando irascatur Dominus et pereatis a uia iusta: cum exarserit\nin breui ira eius, beati omnes qui confidunt in eo. Item in\npsalmo XLVIIII: Peccatori autem dicit Deus: Quare tu enarras\niustitias meas et sumes testamentum meum per os tuum ? tu uero\nodisti disciplinam et proiecisti sermones meos post te. Item\napud Salomonem: Disciplinam qui abicit infelix est.\nPBAEDICTVM QVOD DISCIPLINAM SANAM ASPEENATVRI ESSENT. Paulus apostolus ad Timotheum secunda: Erittempus,\nquando sanam doctrinam non sustinebunt, sed secundum\nsua desideria coaceruabunt sibi magistros prurientes in audiendo\n[scalpentes aures]. et a ueritate quidem auditum auertent, ad\nfabulas autem conuertentur.\nRECEDENDVM AB EO QVI INORDINATE ET CONTRA DISCIPLINAM VIVAT. Paulus apostolus ad Thessalonicenses: Praecipimus\nautem uobis in nomine Domini nostri Iesu Christi, ut discedatis ab\nomnibus fratribus ambulantibus inordinate et non secundum traditionem\nquam acceperunt a nobis. Item in psalmo XLVIIII:\nSi uidebas furem, simul cum eo concurrebas et cum adulteris\nportionem tuam ponebas.\nNON IN SAPIENTIA MVNDI NEC IN ELOQVENTIA ESSE EEGNVM DEI SED IN FIDE CRVCIS ET VIRTVTE CONVERSATIONIS. Paulus apostolus ad Corinthios prima: Misit me\nChristus adnuntiare, non in sermonis sapientia, ne inanis fiat\ncrux Christi. uerbum enim crucis stultitia est his qui pereunt,\nhis autem qui saluantur uirtus Dei est. scriptum est enim:\nperdam sapientiam sapientium et prudentiam prudentium reprobabo.\nubi sapiens, ubi scriba, ubi conquisitor saeculi huius?\n\n\n\n\n\n\n\nnonne stultam fecit Deus sapientiam huius mundi ? quoniam quidem\nin sapientia Dei non cognouit mundus per sapientiam Deum,\nconplacuit Deo per stultitiam praedicationis saluare credentes:\nquoniam Iudaei signa desiderant et Graeci prudentiam quaerunt.\nnos autem praedicamus Christum crucifixum, Iudaeis quidem\nscandalum, gentibus autem stultitiam, ipsis autem uocatis Iudaeis\net Graecis Christum Dei uirtutem et Dei sapientiam. Item\nillic: Nemo se decipiat. si quis putat sapientem se esse in uobis,\nsaeculo huic stultus fiat ut sit sapiens. sapientia enim huius\nmundi stultitia est apud Deum. scriptum est enim: conprehendens\nsapientes in astutia ipsorum. Item illic: Dominus cognouit\ncogitationes sapientium, quia uanae sunt.\nPARENTIBVS OBSEQVENDVM. Paulus apostolus ad Ephesios: Filii, obsequentes estote\nparentibus uestris. hoc enim est iustum. honora patrem tuum et\nmatrem, quod est mandatum primum in promissione, ut bene\nsit tibi et sis longaeuus super terram.\nPATRES QVOQVE ASPEROS ESSE CIRCA FILIOS NON OPORTERE. Paulus apostolus ad Ephesios: Et uos, patres, nolite\nad iracundiam prouocare filios uestros, sed nutrite eos in disciplina\net correptione Domini.\nSERVOS CVM CREDIDERINT PLVS DOMINIS CARNALIBVS SERVIRE DEBERE. Paulus ad Ephesios: Serui, obaudite dominis carnalibus\ncum timore et tremore, in simplicitate cordis uestri sicut Christo,\nnon ad oculum seruientes quasi hominibus placentes, sed quasi\nserui Christi.\nITEM DOMINOS MITIORES ESSE DEBERE. Paulus apostolus ad Ephesios: Et uos, domini, eadem\nfacite ad eos remittentes minas, scientes quia et uester et ipsorum\ndominus est in caelis, et personarum acceptio non est apud\nillum.\nVIDVAS PROBATAS QVASQVE HONORANDAS. Paulus apostolus ad Timotheum prima: Viduas honora,\nquae uere uiduae sunt. quae autem in deliciis est, uiuens\nmortua est. Item illic: Adulescentiores autem uiduas deuita.\ncum enim deliciatae fuerint in Christo, nubere uolunt habentes\ndamnationem, quoniam primam fidem reprobauerunt.\nSVORVM ET MAXIME FIDELIVM CVRAM PLVS VNVMQVEMQVE HABERE DEBERE. Paulus apostolus ad Timotheum prima: Si quis\nautem suorum et maxime domesticorum non agit curam, fidem\ndenegat et est deterior infideli. Item apud Esaiam: Si\nuideris nudum, uesti et domesticos seminis tui non despexeris.\n\n\n\n\n\n\n\n\nDe quibus domesticis in euangelio dictum est: Si\npatremfamilias dixerunt Beelzebul, quanto magis domesticos\neius.\nMAIOREM NATV NON TEMERE ACCVSANDVM. Paulus apostolus ad Timotheum prima: Aduersus\nmaiorem natu accusationem noli recipere.\nPECCANTEM PVBLICE OBIVRGANDVM. Paulus apostolus ad Timotheum prima: Peccantem\ncoram omnibus argue, ut ceteri timorem habeant.\nCVM HAERETICIS NON LOQVENDVM. Paulus apostolus ad Titum: Haereticum hominem post\nprimam correptionem deuita sciens quoniam peruersus est huiusmodi\net peccat et est a semet ipso damnatus. Item Iohannes\napostolus: Ex nobis exierunt, sed non fuerunt ex nobis. si\nenim fuissent ex nobis, permansissent utique nobiscum. Item\nad Timotheum secunda: Sermo eorum ut cancer serpit.\nINNOCENTEM FIDENTER PETERE ET IMPETRARE. Iohannes apostolus: Si cor nostrum nos non reprehendat,\nfiduciam habemus ad Deum et quodcumque petierimus accipiemus\nab eo. Item in euangelio secundum Matthaeum: Beati\npuro corde, quoniam ipsi Deum uidebunt. Item in psalmo\n\n\n\n\n\n\n\nXXIII: Quis ascendit in montem Domini aut quis stabit in loco\nsancto eius? innocens manibus et mundo corde.\nNLHIL LICERE DIABOLO IN HOMINEM, NISI DEVS PERMISERIT.\nIn euangelio secundum Iohannem dixit lesus: Nullam\nhaberes aduersus me potestatem, nisi data esset tibi desuper.\nItem in Regnorum tertio: Et excitauit Dominus satanam\nipsi Salomoni. Item in Iob prius Deus permisit, et sic\ndiabolo licuit. Item in euangelio Dominus ante permittit\ndicendo Iudae: Quod facis fac citius. Item apud\nSalomonem in Prouerbiis: Cor regis in manu Dei.\nMERCEDEM MERCENNARIO CITO REDDENDAM. In Leuitico: Non dormiet merces mercennarii tui apud te usque\nin mane.\n\nNON AVGVRANDVM. In Deuteronomio: Non ominemini neque auguremini.\nCLRRVM NON HABENDVM. In Leuitico: Non facietis cirrum ex coma capitis uestri.\nNON VELLENDVM. In Leuitico: Non corrumpetis effigiem barbae uestrae.\n\nSVRGENDVM, CVM EPISCOPVS AVT PRESBVTER VENIAT. InLeuitico: A facie senioris exurges et honorabis personam\npresbyteri.\nSCHISMA NON FACIENDVM, ETIAMSI IN VNA FIDE ET IN EADEM TRADITIONE PERMANEAT QVI RECEDIT. Apud Salomonem in Ecclesiastico: Scindens ligna\npericlitabitur in eis, si exciderit ferrum. Item in Exodo: In\ndomo una comedetur, non eicietis de domo carnem foras. Item\nin psalmo CXXXII: Ecce quam bonum et quam iucundum\nhabitare fratres in unum. Item in euangelio secundum\nMatthaeum: Qui non est mecum aduersus me est, et qui non\ncolligit mecum spargit. Item Paulus apostolus ad Corinthios\nprima: Obsecro autem uos, fratres, per nomen Domini\nnostri Iesu Christi, ut id ipsum dicatis omnes et non sint in\nuobis schismata, sitis autem perfecti in eodem sensu et in eadem\nsententia. Item in psalmo LXVII: Deus qui habitare facit\nunanimes in domo.\n. FIDELES SIMPLICES CVM PRVDENTIA ESSE DEBERE. In euangelio secundum Matthaeum: Estote prudentes\nsicut serpentes et simplices sicut columbae. Item illic: Vos\nestis sal terrae. si autem sal infatuatum fuerit, in quo salietur?\n\n\n\n\n\n\n\nin nihilum ualet, nisi ut proiciatur foras et conculcetur ab hominibus.\nFRATREM NON CIECVMVENIENDVM. Paulus apostolus ad Thessalonicenses prima: Non\ncircumuenire in negotio fratrem suum, quia ultor est Deus de\nhis omnibus.\nSVBITO VENIRE FINEM MVNDI. Paulus apostolus ad Thessalonicenses prima: Dies\nDomini sicut fur in nocte ita adueniet. cum dixerint: pax et securitas,\ntunc illis subitaneus ueniet interitus. Item in Actibus\napostolorum: Nemo potest cognoscere tempus aut tempora\nquae pater posuit in sua potestate.\nVXOREM A VIRO NON RECEDERE AVT, SI RECESSERIT, INNVPTAM MANERE. Paulus apostolus ad Corinthios prima: His autem\nquae nupserunt praecipio, non ego sed Dominus, uxorem a\nuiro non recedere, si autem recesserit, manere innuptam aut reconciliari\nuiro, et uir uxorem ne dimittat.\nTANTVM VNVMQVEMQVE TEMPTARI QVANTVM POTEST SVSTINERE. Paulus apostolus ad Corinthios prima: Temptatio\nuos non occupabit nisi humana. fidelis autem. Deus qui non\n\n\n\n\n\n\n\npatietur uos temptari super quod potestis, sed faciet cum temptatione\netiam euadendi facultatem, ut possitis tolerare.\nNON QVIDQVID LICET ESSE FACIENDVM. Paulus apostolus ad Corinthios prima: Omnia licent,\nsed non omnia expediunt. omnia licent, sed non omnia aedificant.\nPRAEDICTVM QVOD HAERESES FVTVRAE ESSENT. Paulus apostolus: Oportet et haereses esse, ut et qui probati\nsunt manifesti fiant in uobis.\nCVM TIMORE ET HONORE EVCHARISTIAM ACCIPIENDAM. In Leuitico: Anima autem quaecumque manducauerit ex\ncarne sacrificii salutaris quod est Domini et inmunditia eius\nsuper ipsum est, peribit anima illa de populo suo. Item ad\nCorinthios prima: Quicumque manducauerit panem et biberit\ncalicem Domini indigne reus erit corporis et sanguinis\nDomini.\nBONIS CONVIVENDVM, MALOS AVTEM VITANDOS. Apud Salomonem in Prouerbiis: Ne adduxeris impium\nin habitaculum iustorum. Item in Ecclesiastico: Viri iusti\nsint tibi conuiuae. Item illic: Amicus fidelis medicamentum\nuitae et inmortalitatis. Item illic: Longe abesto ab homine\npotestatem habente occidendi [et non suspicaberis timorem].\nItem illic: Felix qui inuenit amicum uerum et qui enarrat\n\n\n\n\n\n\n\niustitiam auri audienti. Item illic: Saepi aures tuas spinis et\nnoli audire linguam nequam. Item in psalmo XVII: Cum\nsancto sanctus eris et cum uiro innocente innocens eris et cum\nperuerso subuerteris. Item Paulus apostolus ad Corinthios\nprima: Conrumpunt mores bonos conloquia mala.\nFACTIS NON VERBIS OPERANDVM. Apud Salomonem in Ecclesiastico: Noli citatus esse\nin lingua tua et inutilis et remissus in operibus tuis. Item apostolus\nad Corinthios prima: Non in sermone est regnum\nDei sed in uirtute. Item ad Romanos: Non auditores legis\niusti sunt apud Deum, sed factores legis iustificabuntur. Item\nin euangelio secundum Iohannem: Qui fecerit et sic docuerit\nmagnus uocabitur in regno caelorum. Itemsecundum\nMatthaeum: Omnis qui audit uerba mea et facit ea similabo\neum uiro sapienti, qui aedificauit domum suam supra petram.\ndescendit pluuia, uenerunt flumina, flauerunt uenti et inpegerunt\nin domum illam, et non cecidit. fundata enim erat super\npetram. et omnis qui audit uerba mea et non facit ea similabo\neum uiro stulto, qui aedificabit domum suam super harenam.\ndescendit pluuia, uenerunt flumina, flauerunt uenti et inpegerunt\nin domum illam, et cecidit et facta est ruina domus illius\nmagna.\nAD FIDEM ET AD CONSECVTIONEM PROPERANDVM. Apud Salomonem in Ecclesiastico: Ne tardes conuerti\nad Dominum et ne differas de die in diem. subito enim uenit\nira illius.\nCATECHVMENVM PECCARE IAM NON DEBERE. Paulus apostolus ad Romanos: Faciamus mala, dum\nueniunt bona: quorum damnatio iusta est\nIVDICIVM SECVNDVM TEMPORA FVTVEVM VEL AEQVITATLS ANTE LEGEM VEL LEGIS POST MOVSEN. Paulus apostolus ad Romanos: Quotquot inique peccauerunt,\ninique peribunt. et quotquot in lege peccauerunt, per\nlegem iudicabuntur.\nGRATIAM DEI GEATVITAM ESSE DEBERE. In Actibus apostolorum: Pecunia tua tecum sit in perditionem,\nquia existimasti gratiam Dei per pecuniam possideri.\nItem in euangelio: Gratis accepistis, gratis date. Item\nillic: Domum patris mei domum negotiationis fecistis [et domum\norationis uos fecistis speluncam latronum]. Item apud\nEsaiam: Qui sititis ite ad aquam et quotquot non habetis pecuniam\neuntes emite et bibite sine pecunia. Item in Apocalypsi:\nEgo A et Â£ 2, initium et finis. ego sitienti dabo de fonte\n\n\n\n\n\n\n\naquae uiuae gratis. qui uicerit possidebit ea et eorum hereditatem,\net ero eius Deus, et ille erit mihi filius.\nSPIRITVM SANCTVM IN IGNE FEEQVENTER APPARVISSE. In Exodo: Et mons Sina fumabat totus, quoniam descenderat\nDeus in eum in igne. Item in Actibus apostolorum:\nEt factus est subito de caelo sonus, quasi ferretur flatus uehemens,\net inpleuit totum locum illum, in quo erant sedentes. et\nuisae sunt illis linguae diuisae quasi ignis, qui et insedit in unumquemque\nillorum: et inpleti sunt omnes Spiritu sancto. Item in\nsacrificiis quaecumque accepto habebat Deus descendebat\nignis de caelo qui sacrificia consumeret.\nItem in Exodo: In flamma ignis adparuit angelus Domini\nde rubo.\nCORREPTIONEM BONOS QVOSQVE LIBENTER AVDIRE DEBERE. In Prouerbiis Salomonis: Qui corripit impium odietur\nab eo. corripe sapientem, et diliget te.\nA MVLTILOQVENTIA TEMPERANDVM. In Prouerbiis Salomonis: Ex multiloquio non effugies\npeccatum, parcens autem labiis sapiens eris.\nNON MENTIENDVM. In Prouerbiis Salomonis: Abominatio est Domino labia\nmendacia.\nFREQVENTEE EMENDANDOS QVI DELINQVVNT IN DOMESTICO MINTSTERIO. In Prouerbiis Salomonis: Qui parcit baculo suo odit\nfilium suum. Item illic: Ne destiteris paruulum emendare.\nINIVRIA ACCEPTA PATIENTIAM TENENDAM ET VLTIONEM DEO RELINQVENDAM. In Prouerbiis Salomonis: Ne dixeris: ulciscar me de\ninimico meo sed expecta Dominum, ut tibi auxilio sit. [Item\nalibi: Mihi uindictam, ego retribuam, dicit Dominus.] Item\napud Sophoniam: Expecta me, dicit Dominus, in die resurrectionis\nmeae in testimonium: quoniam iudicium meum ad congregationes\ngentium, ut excipiam reges et effundam super eos\niram meam.\nNON DETRAHENDVM. Apud Salomonem in Prouerbiis: Noli diligere detrahere\nne eradiceris. Item in psalmo XLVIIII: Sedens aduersus\nfratrem tuum detrahebas et aduersus filium matris tuae ponebas\nscandalum. Item Paulus apostolus ad Romanos:\nOptabam ego ipse anathema esse a Christo pro fratribus meis.\nItem ad Colossenses: De nullo male loqui nec litigiosos\nesse.\nNON ESSE PROXIMO INSIOIANDVM. Apud Salomonem in Prouerbiis: Qui fodit foueam prorimo\nsuo incidet in eam ipse.\nINFIRMOS VISITANDOS. Apud Salomonem in Ecclesiastico: Ne pigriteris uisitare\ninfirmum. ex his enim in dilectione firmaberis. Item in\neuan\\'gelio: Infirmus fui, et uisitastis me: in carcere fui, et\nuenistis ad me.\nSVSVRRONES M4LEDICTOS ESSE. In Ecclesiastico: Susurrio et bilinguis maledictus, multos\nenim turbauit pacem habentes.\n\nSACRIFICIA MALORVM ACCEPTA NON ESSE. In Ecclesiastico: Dona iniquorum non probat altissimus.\n\nGRAVIVS IVDICARI DE HIS QVI IN SAECVLO PLVS HABVERINT POTESTATIS. In Ecclesiastico: Iudicium durissimum in his qui praesunt\nfiet. exiguo enim conceditur misericordia, potentes autem\npotenter tormenta patientur. Item in psalmo secundo: Et\nnunc, reges, intellegite, erudimini qui iudicatis terram.\nVIDVAM ET PVPILLOS PROTEGI OPORTERE. Apud Salomonem: Esto pupillis misericors ut pater et pro\nuiro matri illorum: et eris uelut filius altissimi, si obaudieris.\nItem in Exodo: Omnem uiduam et orphanum non uexabitis.\n\n\n\n\n\n\n\nsi autem uexabitis eos et uociferantes exclamauerint ad me, exaudiam\nexclamationes eorum et irascar animo et occidam uos gladio:\net erunt uxores uestrae uiduae et filii uestri orphani. Item apud\nEsaiam: Iudicate pupillo et iustificate uiduam: etuenite, disputemus,\ndicit Dominus. Item apud Iob: Conseruaui egenum\nde manu potentis et pupillo cui non erat adiutor auxiliatus sum:\nos uiduae benedixit me. Item in psalmo LXVII: Patris orphanorum\net iudicis uiduarum.\nDVM IN CARNE EST QVIS, EXOMOLOGESIN FACERE DEBERE. In psalmo VI: Apud inferos autem quis confitebitur tibi.\nItem in psalmo XXVITII: Numquid exomologesin faciet tibi\npuluis?Item alibi exomologesin faciendam: Paenitentiam\npeccatoris malo quam mortem. Item apud Hieremiam:\nHaec dicit Dominus: numquid qui cadit non resurget aut qui\nauertitur non conuertetur?\nADVLATIONEM PERNICIOSAM ESSE. Apud Esaiam: Qui uos felices dicunt in errorem uos mittunt\net semitam pedum uestrorum conturbant.\nPLVS AB EO DILIGI DEVM, CVI IN BAPTISMO PLVRA PECCATA DIMITTVNTVR. In euangelio secundum Lucam: Cui [plus dimittitur\nplus diligit, et cui] pusillum remittitur, modicum diligit.\nFORTEM CONGRESSIONEM ESSE ADVERSVS DIABOLVM ET IDEO FORTITER NOS STARE DEBERE VT POSSIMVS VINCERE. Paulus apostolus ad Ephesios: Non est nobis conluctatio\naduersus carnem et sanguinem, sed aduersus potestates et\nprincipes huius mundi et harum tenebrarum, aduersus spiritalia\nnequitiae in caelestibus. propter hoc induite tota arma Dei, ut\npossitis resistere in die nequissimo, ut cum omnia perfeceritis,\nstetis adcincti lumbos uestros in ueritate, induentes loricam\niustitiae et calciati pedes in praeparatione euangelii pacis, in\nomnibus adsumentes scutum fidei, in quo possitis omnia candentia\niacula nequissimi extinguere et galeam salutis et gladium\nspiritus qui est sermo Dei.\nDE ANTICHRISTO QVOD IN HOMINE VENIAT. Apud Esaiam: Hic homo, qui concitat terram, commouet\nreges, qui ponit orbem terrae totum desertum.\nGRAVE FVISSE IVGVM LEGIS QVOD A NOBIS ABIECTVM EST ET LEVE ESSE IVGVM DOMINI QVOD A NOBIS SVSCEPTVM EST. In psalmo secundo: Quare fremuerunt gentes et populi\nmeditati sunt inania? adstiterunt reges terrae et principes conuenerunt\nin unum aduersus Dominum et aduersus Christum eius.\ndisrumpamus uincula eorum et proiciamusa nobis iugum ipsorum.\nItem in euangelio secundum Matthaeum: Venite ad\n\n\n\n\n\n\n\nme, omnes qui laboratis et onerati estis, et ego uos reficiam. tollite\niugum meum super uos et discite a me, quia mitis sum et\nhumilis corde, et inuenietis requiem animabus uestris. iugum\nenim meum bonum est et onus meum leue est. Item in Actibus\napostolorum: Visum est sancto Spiritui et nobis nullam\nuobis inponere sarcinam, quam ista quae ex necessitate sunt, abstinere\nuos ab idololatriis et sanguine et fornicatione. et quaecumque\nuobis fieri non uultis, alii ne feceritis.\nORATIONIBVS INSISTENDVM. Paulus ad Coloss enses: Instate orationi uigilantes in ea.\nItem in psalmo primo: Sed in lege Domini uoluntas eius,\net in lege eius meditabitur die ac nocte.\n"};

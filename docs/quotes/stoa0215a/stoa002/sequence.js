var sequence = {"name":"Optatus, Saint, Bishop of Mileve. Appendix Decem Monumentorum Veterum","data":"I. Gesta apud ZenophilumIncipiunt gesta, ubi constat traditorem Siluanum, qui cum ceteris\nordinauit Maiorinum, cui Donatus successit.\n\nConstantino Maximo Augusto et Constantino iuniore nobilissimo\ncaesare consulibus Idibus Decembribus. Sexto Thamugadiensi,\ninducto et applicito Uictore grammatico, adsistente etiam Nundinario\ndiacono Zenophilus uir clarissimus consularis dixit: quis\nuocaris? respondit: Uictor. Zenophilus uir clarissimus consularis\ndixit: cuius condicionis es? Uictor dixit: professor sum Romanarum\nlitterarum, grammaticus latinus. Zenophilus uir clarissimus consularis\ndixit: cuius dignitatis es? Uictor dixit: patre decurione Constantiniensium,\nauo milite; in comitatu militauerat; nam origo\nnostra de sanguine Mauro descendit. Zenophilus uir clarissimus\nconsularis dixit: memor fidei et honestatis tuae simplicitor designa,\nquae causa fuerit dissensionis inter christianos. Uictor dixit: ego\ndissensionis originem nescio; unus sum de populo christianorum.\nsiquidem cum essem apud Carthaginem, Secundus episcopus cum\nCarthaginem tandem aliquando uenisset, dicuntur inuenisse Caecilianum\nepiscopum nescio quibus non recte constitutum, illi contra\nalium instituerunt. inde illic apud Carthaginem coepta dissensio\nest et inde originem scire dissensionis plene non possum, quoniam\nsemper ciuitas nostra unam ecclesiam habet et, si habuit dissensionem,\nnescimus omnino. Zenophilus u. c. consularis dixit: Siluano\ncommunicas? Uictor respondit: ipsi. Zenophilus u. c. consularis\ndixit: cur ergo intermisso eo, cuius innocentia purgata est? et\nadiecit: adseueratur praeterea te aliud certissime scire, quod\n\n\n\n\nSiluanus traditor sit; de eo confitere. Uictor respondit: hoc nescio.\nZenophilus n. c. consnlaris Nnndinario diacono dixit: negat se\nUictor scire, quod Siluanus traditor sit. Nundinarius diaconus\ndixit: scit ipse, nam tradidit codices. Uictor respondit: fugeram.\nhanc tempestatem et, si mentior, peream. cum incursum pateremur\nrepentinae persecutionis, fugiuimus in montem Bellonae. ego sedebam\ncum Marte diacono et Uictor presbyter. cum ab eodem Marte\nquaererentur omnes codices, negauit se habere. tunc Uictor dedit\nnomina omnium lectorum. uentum est ad domum meam, cum absens\nessem. ascensum est a magistratibus et snblati sunt codices\nmei. eum ego uenissem, inneni codices sublatos. Nnndinarins\ndiaconus dixit: tu ergo respondisti apud acta, quoniam dedisti\ncodices. quare negantur haec, quae prodi possunt? Zenophilus\nu. c. consularis Uictori dixit: simpliciter confitere, ne strictius\ninterrogeris.\n\n\nNundinarius diaconus dixit: legantur acta. Zenophilus n. c. consularis\ndixit: legantur, et dedit Nnndinarins et exceptor recitanit:\n\n\"Diocletiano VIII et Maximiano VII consulibus XI111 Kal. Iunias\nex actis Mnnati Felicis flaminis perpetui, curatoris coloniae Cirtensium.\ncum uentum esset ad domum, in qua christiani conneniebant,\nFelix flamen perpetuus curator Paulo episcopo dixit: proferte\nscripturas legis et, si quid aliud hic habetis, ut praeceptum est,\nut iussioni parere possitis. Paulus episcopus dixit: scripturas lectores\nhabent. sed nos, quod hic habemus, damus. Felix flamen\nperpetuus curator Paulo episcopo dixit: ostende lectores aut mitte ad illos. Paulus episcopus dixit: omnes cognoscitis. Felix flamen\nperpetuus curator reipublicae dixit: non eos nonimus. Paulus\nepiscopus dixit: nouit eos officium publicum, id est Edudus et\nIunius exceptores. Felix flamen perpetuus curator reipublicae\ndixit: manente ratione de lectoribus, quos demonstrabit officium; 10\nuos quod habetis, date. sedente Paulo episcopo, Montano et\n\n\n\n\n\n\nUictore Deusatelio et Memorio presbyteris, adstante Marte cum Helio\ndiaconis, Marcuclio Catnllino Siluano et Caroso subdiaconis, Ianuario\nMeraclo Fructuoso Miggine Saturnino Uictore et ceteris fossoribus,\ncontra scribente Uictore Aufidi in breui sic: calices duo aurei,\nitem calices sex argentei, urceola sex argentea, cucumellum argenteum,\nlucernas argenteas septem, cereofala duo, candelas breues\naeneas cum lucernis suis septem, item lucernas aeneas undecim\ncum catenis suis, tunicas muliebres LXXXII, mafortea XXXVIII,\ntunicas uiriles XVI, caligas uiriles paria XIII, caligas muliebres\nparia XLVH, coplas rusticanas XVIIII. Felix flamen perpetuus\ncurator reipublicae Marcuclio Siluano et Caroso fossoribus dixit:\nproferte hoc, quod habetis. Siluanus et Carosus dixerunt: quod\nhic fuit, totum hoc eiecimus. Felix flamen perpetuus curator reipublicae\nMarcuclio Siluano et Caroso dixit: responsio uestra actis\nhaeret. postea quam in bibliothecis inuenta sunt [ibi] armaria\n\ninania, IUI protulit Siluanus capitulatam argenteam et lucernam\nargenteam, quod diceret se post orcam eas inuenisse. Uictor Aufidi\nSiluano dixit: mortuus fueras, si non illas inuenisses. Felix flamen\nperpetuus curator reipublicae Siluano dixit: quaere diligentius, ne\nquid hic remanserit. Siluanus dixit: nihil remansit, totum hoc\neiecimus. et cum apertum esset triclinium, inuenta sunt ibi dolia\nIIII et orcae VI. Felix flamen perpetuus curator reipublicae dixit:\nproferte scripturas, quas habetis, ut praeceptis imperatorum et\niussioni parere possimus. Catullinus protulit codicem unum pernimium\nmaiorem. Felix flamen perpetuus curator reipublicae Marcuclio\net Siluano dixit: quare unum tantummodo codicem dedistis?\nproferte scripturas, quas habetis. Catullinus et Marcuclius dixerunt:\nplus non habemus, quia subdiacones sumus; sed lectores\nhabent codices. Felix flamen perpetuus curator reipublicae Marcuclio\net Catullino dixit: demonstrate lectores! Marcuclius et Catullinus\ndixerunt: non scimus, ubi maneant. Felix flamen perpetuus\ncurator reipublicae Catullino et Marcuclio dixit: si, ubi manent,\n\n\n\n\nnon nostis, nomina eorum dicite. Catullinus et Marcuclius dixerunt:\nnos non sumus proditores. ecce sumus, iube nos occidi. Felix\nflamen perpetuus curator reipublicae dixit: recipiantur. et cum\nuentum esset ad domum Eugeni, Felix flamen perpetuus curator\nreipublicae Eugenio dixit: profer scripturas, quas habes, ut praecepto\nparere possis. et protulit codices quattuor, Felix flamen\nperpetuus curator reipublicae Siluano et Caroso dixit: demonstrate\n\nceteros lectores. Siluanus et Carosus dixerunt: iam dixit episcopus,\nquia Edusius et Iunius exceptores omnes nouerunt; ipsi tibi demonstrent\nad domus eorum. Edusius et Iunius exceptores dixerunt: nos eos demonstramus, domine. et cum uentum fuisset ad domum\nFelicis sarsoris, protulit codices quinque; et cum uentum esset ad\ndomum Uictorini, protulit codices octo; et cum uentum fuisset\nad domum Proiecti, protulit codices V maiores et minores II; et\ncum ad grammatici domum uentum fuisset, Felix flamen perpetuus curator Uictori grammatico dixit: profer scripturas, quas habes,\nut praecepto parere possis. Uictor grammaticus optulit codices II\net quiniones quattuor. Felix flamen perpetuus curator reipublicae\nUictori dixit: profer scripturas; plus habes. Uictor grammaticus\ndixit: si plus habuissem, dedissem. et cum uentum fuisset ad\ndomum Eutici Caesariensis, Felix flamen perpetuus curator reipublicae\nEuticio dixit: profer scripturas, quas habes, ut praecepto\nparere possis. Euticius dixit: non habeo. Felix flamen perpetuus\ncurator reipublicae Euticio dixit: professio tua actis haeret. et cum\nuentum fuisset ad domum Coddeonis, protulit uxor eius codices\nsex. Felix flamen perpetuus curator reipublicae dixit: quaere, ne\nplus habeatis, profer. mulier respondit: non habeo. Felix flamen\nperpetuus curator reipublicae Boui seruo publico dixit: intra et\nquaere, ne plus habeat. seruus publicus dixit: quaesiui et non\ninueni. Felix flamen perpetuus curator reipublicae Uictorino Siluano\net Caroso dixit: si quid minus factum fuerit, uos contingit\npericulum.\"\n\nQuibus lectis Zenophilus u. c. consularis Uictori dixit: confitere\nsimpliciter! Uictor respondit: non fui praesens. Nundinarius diaconus\ndixit: legimus epistulas episcoporum factas a Forte. et legitur 55\n\n\n\n\na Nundinario diacono: \"testis est Christus etangeli ei us, quoniam\ntradiderunt, quibus communicastis, id est Siluanus a Cirta traditor\nest et fur rerum pauperum; quod omnes uos episcopi, presbyteri,\ndiacones, seniores scitis de quadringentis follibus Lucillae, clarissimae\nfeminae, pro quo uobis coniurastis, ut fieret Maiorinus\nepiscopus, et inde factum est schisma; nam et Uictor fallo uestri\npraesentia et populi dedit folles uiginti, ut factus esset presbyter,\nquod scit Christus et angeli eius.\"\n\nEt recitatum est exemplum epistolae: \"Purpurius episcopus\nSiluano coepiscopo in domino salutem. uenit ad me Nundinarius\ndiaconus filius noster et petiit, has litteras deprecatorias a me\nad te, sanctissime, dirigerem, ut, si fieri posset, pax inter te et\nipsum sit. hoc enim nolo fieri, ut nemo sciat, quid inter nos\nagatur, si uolueris scripto tuo, ut et ego solus ibi in re praesenti\nueniam et dissensionem ipsam de inter uos amputem. manu sua\nenim mihi tradidit libellum rei gestae, pro qua causa tuo praecepto\nfuerit lapidatus. non est uerum, ut pater castiget filium\ncontra ueritatem, et scio, quia uera sunt, quae in libello mihi\ntradito sunt conscripta. quaere remedium, quo modo poterit ibi\nmalignitas ista extingui, antequam flamma exsurgat, quae post\ndemum extingui non poterit sine sanguine spiritali. adhibete conclericos\net seniores plebis ecclesiasticos uiros et inquirant diligenter,\nquae sunt istae dissensiones, ut ea, quae fiunt., secundum fidei.\npraecepta fiant. non declinabis ad dexteram uel ad sinistram,\nlibenter autem aurem conmodare nolis malis instructoribus, qui\nnolunt pacem. omnes nos occiditis ... et alia manu: uale.\"\n\nItem exemplum epistulae : \"Purpurius episcopus clericis et\nsenioribus Cirtensium in domino aeternam salutem! clamat Moyses\nad omnem senatum filiorum Israel dixitque illis, quae dominus\niubeat fieri. sine consilio seniorum nihil agebatur. itaque et uos,\ncarissimi, quos scio omnem sapientiam caelestem et spiritalem\nhabere, omni uestra uirtute cognoscite, quae sit dissensio haec,\net perducite ad pacem. dicit enim Nundinarius diaconus, quod\n\n\n\n\n\n\nnihil nos lateat, unde haec dissensio est inter carissimum nostrum\nSilnanum et ipsum. tradidit enim mihi libellum, in quo omnia\nsunt conscripta. dixit enim et uos non latere. ego scio, quia auris\nnon est. bonum quae rite remedium, quomodo extinguatur haec res\nsine periculo animae uestrae, ne subito, cum personam accipitis,\nin indicio ueniatis. iustum indicium inter partes indicate secundum\ngrauitatem uestram et institiam. canete nobis, ne declinetis in\ndexteram neque in sinistram: dei res agitur, qui scrutatur cogitationes\nsingulorum. elaborate, nemo sciat, quae sit coniuratio haec.\nuestra sunt, quae libello continentur. non est bonum; dicit enim\ndominus: ex ore tuo condemnaberis et ex ore tuo instificabers.\"\n\nItem alia recitata: \"Siluano fratri carissimo Fortis in domino\naeternam salutem! uenit ad me filius noster Knndinarins diaconus\net retulit er quae inter te et illum contigerint ut per maliuoli\nintercessum, qui uuit animas iustorum a nia ueritatis auertere.\ncum haec audirem, mente defectus sum, quod talis dissensio inter\nuos uenit. dei enim sacerdos ut ad hoc ueniat * quod non nobis\nexpediat, [ne] fiat. nunc ergo petite eum, ut, quod potest, cum\nipso pax domini saluatoris Christi sit, non ad publicum ueniamus\net a gentibus damnemur. scriptum est enim: uidete, ne, dum\nmordetis et consumamini inuicem, ab innicem consumamini.\nergo peto dominum, ut tollatur de medio nostrum hoc\nscandalum, ut possit res dei cum gratiarum actione celebrari domino\ndicente: pacem meam do nobis, pacem meam relinquo\nnobis. quae pax poterit esse, ubi dissensio est, aemulationes\nsunt? nam cum ego a milite essem &SS... separatus et in illo\nuenissem cum iniuria tali, deo conmendani animam meam et remisi\ntibi, quia deus uidet mentes hominum et eorum, sine a te ad\nillos perductus sum. sed deus nos liberauit et tecum seruimus.\nergo sicuti dimissum est nobis, et uos reconciliamini paci, ut in\nnomine Christi possimus cum gaudio pacem celebrare. nemo sciat.\"\n\n\"Fratribus et filiis, clero et senioribus Fortis in domino\n\n\n\n\n\n\naeternam salutem! uenit ad me filius mens Nnndinarius diaconus uester\net retulit de ea, quae contra uos sunt gesta; nec non utique a\nnobis debuit conponi, ne uentum esset, ut talem insaniam passi\na quibus lapidarentur pro neritate, quod et uos et nos scimus,\nsicuti nobis retnlistis; et scriptum est: non est sapiens quisquam\ninter nos, qui possit iud ica re inter fratres? sed et\nfrater cum fratre iudicatur, sed apud infideles, sicuti nos\ncum in iudicio non intenditis. sic ad hoc exilitum est, ut gentibus\ndemus tale exemplum, ut, qui per nos deo credebant, ipsi nobis\nmaledicant, cum ad publicum peruenimus? ergo ne ad hoc ueniatur,\nnos, qui spiritales estis, facite, ut nemo sciat, ut cum pace pascha\ncelebremus et hortemini eos paci reconciliari et dissensio non sit,\nne, cum ad publicum uentum fuerit, incipiatis et uos periclitari,\nsi hoc factum fuerit, et postea nobis inputetis. dabitis quam\nplurime tu, possessor Donati presbyter, singuli Ualeri et Uictor,\nqui omnia scitis acta, date operam, ut pax sit uobiscum.\"\n\nItem alia recitata: \"In domino aeternam salutem! peruenit ad\n\nnos Nundinarius filius tuus, non tantum ad me sed et ad fratrom\nnostrum Fortem et grauem querelam referens. miror grauitati tuae\nsic te egisse cum filium tuum, quem tu nutristi et ordinasti. si\nenim aedificium terrae structum sit, non additur quid caeleste,\nquod per manum sacerdotis aedificatur? sed non est tibi mirandum\nscriptura dicente: perdam sapientiam sapientium et prudentiam\nprudentium reprobabo, et iterum dicit: potius dilexerunt\nhomines tenebras magis quam lucem, sicuti et tu\nfacis. sufficiat nobis omnia scire. super quod et frater noster\nFortis tibi scripsit, nunc petierim de caritate tua, frater benignissime,\nut subpleas dictum Esaiae prophetae: expellite malignitatem\nde animis uestris et uenite disputemus, dicit\ndominus, et iterum: proicite malum de medio uestrum. sic\net tu fac: subiuga et auerte seditionem eorum, qui noluerunt\nesse pacem inter te et filium tuum. sed filius tuus Nundinarius\n\n\n\n\n\n\nin pace tecum pascha celebret, ne res ad publicum ueniat praeterea\niam omnibus nobis nota. rogauerim te, frater benignissime,\nmediocritatis meae conpleas petitionem; nemo sciat.\"\n\nItem alia recitata: \"Fratri Forti Sabinus in domino aeternam\nsalutem! quae sit caritas, iuxta omnes collegas certus sum peculiariter;\ntamen secundum dei uoluntatem, qui dixit: quosdam\ndiligo super animam meam, Siluanum te coluisse certus sum.\nquare non dubitaui haec scripta ad te dare, quia scripta tua ad\neum facta dari feci propter nomen Nundinarii; et qui inpigre agit,\nsemper res dei impetu procedit. ne praetendas excusationem;\noccupatio namque nos diebus istis stringit et incunctanter commouet\ncirca haec usque ante diem solemnissimum paschae, ut per\nte fiat pinguissima pax, ut digni coheredes Christi inueniamur,\nqui dixit: pacem meam do uobis, pacem meam relinquo\nuobis, et iterum peto, ut facias — et alia manu: opto te in domino\nbene ualere et nostri memorem esse. uale, sed rogo te,\nnemo sciat.\"\n\nQuibus lectis Zenophilus u. c. consularis dixit: actis et litteris,\nquae recitatae sunt, traditorem constat esse Siluanum. et Uictori\ndixit: simpliciter confitere, utrum scias eum aliquid tradidisse.\nUictor dixit: tradidit, sed non me praesente. Zenophilus u. c.\nconsularis dixit: quid administrabat tunc Siluanus in clero? Uictor\nrespondit: sub Paulo episcopo orta est persecutio et Siluanus subdiaconus\nfuit. Nundinarius diaconus respondit: quando uentum est\nillic, ait, ut factus esset episcopus, respondit populus: alius fiat,\nexaudi deus. Zenophilus u. c. consularis Uictori dixit: dictum est\na populo: Siluanus traditor? Uictor dixit: ego ipse luctatus sum\nepiscopus. Zenophilus u. c. consularis Uictori dixit: ergo sciebas\ntraditorem? de hoc confitere. Uictor respondit: traditor fuit. Nundinarius\ndiaconus dixit: uos seniores clamabatis: exaudi, deus,\nciuem nostrum uolumus, ille traditor est. Zenophilus u. c. consularis\nUictori dixit: clamasti ergo cum populo, quod traditor esset\nSiluanus et non deberet fieri episcopus? Uictor dixit: clamaui et\nego et populus. nus enim ciuem nostrum petebamus, integrum\nuirum. Zenophilus u. c. consularis dixit: qua causa putabatis eum\nnon mereri? Uictor dixit: integrum petebamus et ciuem nostrum\n\n\n\n\n\n\nsciebam enim in causam imperatorum ad hoc nos esse uenturos,\ndum enim talibus conmittitur.\n\nItem inductis et adplicitis Uictore Samsurici et Saturnino fossoribus\nZenophilus u. c. consularis dixit: quis uocaris? respondit:\nSaturninus. Zenophilus u. c. consularis dixit: cuius condicionis es?\nSaturninus respondit: fossor. Zenophilus u. c. consularis dixit:\nSiluanum scis esse traditorem? Saturninus dixit: scio lucernam\ntradidisse argenteam. Zenophilus u. c. consularis Saturnino dixit:\nquid aliud? Saturninus respondit: aliud nescio, nisi quia depost\norcam eam eiecit. et remoto Saturnino Zenophilus u. c. consularis\ndixit adstanti: tu quis uocaris? respondit: Uictor Samsurici. Zenophilus\nu. c. consularis dixit: cuius condicionis es? Uictor dixit:\nartifex sum. Zenophilus u. c. consularis dixit: tabulam argenteam\nquis tradidit? Uictor respondit: non uidi; quod scio, hoc dico.\nZenophilus u. c. consularis dixit Uictori: licet iam constiterit ex\nresponsione eorum, qui supra sunt interrogati, tamen tu confitere,\nutrum Siluanus traditor sit. Uictor dixit: secundo petato (?) quomodo\nhoc dimisit, ut duceremur ad Carthaginem, ore ipsius episcopi\naudiui: data est mihi lucerna argentea et capitulata argentea\net has tradidi. Zenophilus u. c. consularis Uictori Samsurici dixit:\na quo audisti? Uictor dixit: a Siluano episcopo. Zenophilus u. c.\nconsularis Uictori dixit: ab ipso audisti, quod tradidisset? Uictor\ndixit: ab ipso audiui, quod suis manibus tradidisaet illas. Zenophilus\nu. c. consularis dixit: ubi audisti? Uictor dixit: in basilica.\nZenophilus u. c. consularis dixit: apud Constantinam? Uictor dixit:\nibi coepit alloqui populum dicens: de quo dicunt me traditorem\nesse, de lucerna et capitulata? Zenophilus u. c. consularis Nundinario\ndixit: quid aliud putas ex his esse quaerendum? Nundinarius\ndixit: de cupis fisci, quis illas tulit. Zenophilus u. c. consularis-\nNundinario dixit: quas cupas? Nundinarius dixit: in templo Sarapis\nfuerunt et tulit illas Purpurius episcopus; acetum, quod habuerunt,\ntulit illum Siluanus episcopus, Dontius presbyter et Lucianus.\nZenophilus u. c. consularis Nundinario dixit: sciunt id factum,\nqui adsistunt? Nundinarius respondit: sciunt. diaconus Saturninus\ndixit: dicebant maiores nostri, quia sublatae sunt. Zenophilus u. c.\nconsularis dixit: a quo sublatae dicuntur? Saturninus dixit: a Purpurio\nepiscopo et acetum a Siluano et Dontio et Superio\n\n\n\n\n\n\n\n\npresbyteris et Luciano diacono. Nundinarius dixit: uiginti folles dedit\net factus est presbyter Uictor? Saturninus dixit. et cum diceret,\nZenophilus u. c. consularis Saturnino dixit: cui dedit? Saturninus\ndixit: Siluano episcopo. Zenophilus u. c. consularis Saturnino dixit:\nergo ut fieret presbyter, Siluano episcopo uiginti folles praemium\ndedit? Saturninus dixit: dedit. Zenophilus u. c. consularis Saturnino\ndixit: ante Siluanum positum est? Saturninus dixit: ante\ncathedram episcoporum. Zenophilus u. c. consularis Nundinario\ndixit: a quo pecunia sublata est? Nundinarius dixit: ipsi episcopi\ndiuiserunt eam inter se. Zenophilus u. c. consularis Nundinario\ndixit: Donatum desideras exhiberi? Nundinarius dixit: utique ueniat,\nde quo clamauit populus biduo post pacem: exaudi deus, ciuem\nnostrum uolumus. Zenophilus u. c. consularis Nundinario dixit:\ncerte clamauit hoc populus? respondit: clamauit. Zenophilus u. c.\nconsularis Saturnino dixit: traditorem clamauit Siluanum? Saturninus\ndixit: utique. Nundinarius dixit: quando factus est episcopus,\nnon illi communicauimus, quia dicebatur traditor esse. Saturninus\ndixit: quod dicit. uerum est. Nundinarius dixit: nidi. quia Mutus\nharenarius tulit eum in collo. Zenophilus u. c. consularis Saturnino\ndixit: sic factum est? Saturninus dixit: sic. Zenophilus u. c. consularis\ndixit: uera sunt omnia, quae dicit Nundinarius, quia ab\nharenariis factus est episcopus Siluanus? Saturninus dixit: uera.\nNundinarius dixit: prostibulae illic fuerunt. Zenophilus u. c. consularis\nSaturnino dixit: harenarii illum gestauerunt? Saturninus\ndixit: ipsi eum tulerunt et populus; nam ciues in area martyrum fuerunt inclusi. Nundinarius diaconus dixit: numquid populus dei\nibi fuit? Saturninus dixit: in casa maiore fuit inclusus. Zenophilus\nu. c. consularis dixit: certe omnia, quae dicit Nundinarius, uera\nsunt? Saturninus dixit: uera. Zenophilus u. c. consularis dixit:\ntu quid dicis? Uictor dixit: uera sunt omnia, domine. Nundinarius dixit: Purpurius episcopus tulit centum folles. Zenophilus u. c.\nconsularis Nundinario dixit: de quadringentis follibus quos putas\ninterrogandos? Nundinarius dixit: Lucianus diaconus exhibeatur,\nquia ipse totum scit. Zenophilus u. c. consularis Nundinario dixit:\nhine sciunt? Nundinarius dixit: non sciunt. Zenophilus u. c. consularis\ndixit: exhibeatur Lucianus. Nundinarius dixit: sciunt isti\nacceptos esse quadringentos folles, sed quia episcopi eos diuiserunt,\nnesciunt. Zenophilus u. c. consularis Nundinario et Uictori\ndixit: scitis acceptos esse folles a Lucilla? Saturninus et Uictor\n\n\n\n\ndixerunt: scimus. Zenophilus u. c. consularis dixit: pauperes non\nacceperunt? dixerunt: nemo nihil accepit. Zenophilus u. c. consularis\nSaturnino et Uictori dixit: nihil de fano Sarapis sublatum\nest? Saturninus et Uictor dixerunt: Purpurius tulit cupas et Siluanus\nepiscopus et Dontius et Superius presbyteri et Lucianus\ndiaconus tulerunt acetum. Zenophilus u. c. consularis dixit: responsione\nUictoris grammatici et Uictoris Samsurici et Satumini claruit\nuera esse omnia, quae suggesserit Nundinarius. submoueantur\net exeant.\n\nZenophilus u. c. consularis dixit: quos alios putas interrogandos?\nNundinarius dixit: Castum diaconum, ut dicat, si non est traditor;\nipse illum ordinauit. et inducto et adplicito Casto diacone Zenophilus\nu. c. consularis dixit: quis uocaris? respondit: Castus.\nZenophilus u. c. consularis Casto dixit: cuius condicionis es?\nCastus dixit: nullam dignitatem habeo. Zenophilus u. c. consularis\nCasto dixit: licet nunc per Uictorem grammaticum quam etiam\nper Uictorem Samsurici et Saturninum uenerunt in confessionem,\nquae Nundinarius obicit, tamen etiam tu confitere, utrum traditor\nsit Siluanus. Castus respondit: dicebat, quod inuenerit lucernam\npost orcam. Zenophilus u. c. consularis Casto dixit: etiam de\ncupas de fano Sarapis sublatas et aceto confitere. Castus respondit:\nPurpurius episcopus tulit cupas. Zenophilus u. c. consularis dixit:\nacetum quis? respondit Castus, quod tulerunt inde acetum Siluanus\nepiscopus, Dontius et Superius presbyteri. Zenophilus u c. consularis\nCasto dixit: confitere, quot folles dedit Uictor, ut presbyter\nfieret. Castus dixit: optulit, domine, saccellum, et quid habuerit,\nnescio. Zenophilus u. c. consularis Casto dixit: cui datum est\nsaccellum? Castus dixit: illo tulit eum in casa maiore. Zenophilus\nu. c. consularis Casto dixit: populo non est diuisa pecunia? Castus\nrespondit: non est data nec uidi. Zenophilus u. c. consularis\nCasto dixit: de folles, quos Lucilla dedit, populus minutus nihil\naccepit? Castus dixit: non uidi accipere neminem. Zenophilus u. c.\nconsularis Casto dixit: quo ergo peruenerunt? Castus dixit: nescio.\nNundinarius dixit: utique uel audisti uel uidisti, si dictum est\npauperibus: dat et nobis de re sua Lucilla? Castus dixit: non\nuidi aliquem accipere. Zenophilus u. c. consularis dixit: manifesta\n\n\n\n\n\n\nest Casti confessio, quod folles, quos Lucilla donanit, populo\ndiuisos esse nesciret, et ideo amoueatur.\n\nItem inducto et adplicito Crescentiano subdiacono Zenophilus\nn. c. consularis dixit? quis uocaris? respondit: Crescentianus.\nZenophilus n. c. consularis Crescentiano dixit: simpliciter sicut ceteri confitere, utrum scias traditorem Silnanum. Crescentianus\ndixit: priores, qui fuerunt clerici, ipsi retulerunt singula. Zenophilus\nn. c. consularis Crescentiano dixit: quid retulerunt? Crescentianus\ndixit: referebant, quod traditor esset. Zenophilus n. c.\nconsularis Crescentiano dixit: dixerunt illum traditorem? et adiecit:\nqui dicebant? Crescentianus dixit: qui cum illo connersabantur\nin plebe, dixerunt, quod aliquando tradidisset. Zenophilus\nn. c. consularis Crescentiano dixit: de Siluano dicebant? Crescentianus\ndixit: utique. Zenophilus u. c. consularis Crescentiano dixit:\ncum factus fuisset episcopus, praesto fuisti? Crescentianus dixit:\npraesens cum populo fui inclusus in casa maiore. Nundinarius\ndiaconus dixit: campeses et harenarii fecerunt illum episcopum.\nZenophilus n. c. consularis Crescentiano dixit: Mutus harenarius\ncerte eum sustulit? dixit: manifeste. Zenophilus n. c. consularis\nCrescentiano dixit: cupas de fano Sarapis scis esse snblatas?Crescentianus dixit: plures dicebant, quod Purpurius episcopus\nipse sustulerit cupas et acetum, quod ad senem nostrum Siluanum\nperuenisset, et filii Aelionis dicebant. Zenophilus n. c. consularis\nCrescentiano dixit: quid audisti? Crescentianus dixit: acetum sublatum\na sene Siluano et Dontio et Superio presbyteris et Luciano diacono. Zenophilus a. c. consularis Crescentiano dixit: ex CCCC\nfollibus, quos Lucilla donanit, populus aliquid accepit? Crescentianus\ndixit: nihil inde nemo accepit, nescio, nec quis illos erogauerit.\nNundinarius dixit: aniculae numquam inde aliquid acceperunt?\nCrescentianus dixit: nihil. Zenophilus n. c. consularis dixit:certe quotiens aliquid tale donatur, omnes inde populares publice\naccipiunt? Crescentianus dixit: non audiui uel nidi dedisse illum\naliquos. Zenophilus n. c. consularis Crescentiano dixit: nihil ergo\ndatum est de CCCC follibus populo? Crescentianus dixit: nihil;\nutique peruenisset aliqua partiuncula ad nos. Zenophilus n. c.\nconsularis dixit: quo ergo sublati sunt? Crescentianus dixit: nescio,\nnemo nihil accepit. Nundinarius dixit: Uictor quot folles dedit,\n\n\n\n\nut fieret presbyter? Crescentianus dixit: nidi allatos cophinos cum\npecunia. Zenophilus n. c. consularis Crescentiano dixit: cui dati\nsunt cophini? Crescentianus dixit: episcopo Silnano. Zenophilus\nn. c. consularis dixit: Silnano dati sunt? Crescentianus dixit:\nSilnano. Zenophilus n. c. consularis dixit: populo nihil datum est?\nrespondit: nihil; necesse est, ut et nos aliquid acciperemus, si\ndistribuerentur, sicut solet. Zenophilus n. c. consularis Nundinario\ndixit: quid aliud de Crescentiano putas esse requirendum? Nundinarius\ndixit: ipsud est. Zenophilus n. c. consularis dixit: quoniam\nde omnibus Crescentianus subdiaconus simpliciter confessus est,\nsubmoueatur.\n\nItem inducto et adplicito Ianuario subdiacono Zenophilus n. c.\nconsularis dixit: quis uocaris? respondit * * *\nII. Acta purgationis Felicis episcopi Autumnitani.\n**in municipio Antnmnitanorum Gallienus duouir dixit: quoniam\npraesens es, Caeciliane, audi litteras domini mei Aeli Paulini uiri\nspectabilis agentis uicariam praefecturam, quid iubere sit dignatus\nsecundum epistolam ad nos datam, quae declarare te conpellit et\nscribam, quem habuisti tunc temporis administrationis tuae, et\ntabularium. sed quoniam tabularius eius temporis uita functus est,\net omnes actus administrationis tuae secundum fidem litterarum\neiusdem mei domini tecum perferre debebis et ad coloniam Carthaginiensem\ncum scriba tuo proficisci necesse est. praesens est\ncurator, sub cuius praesentiam uos conpellimus. quid ad hoc\nrespondes? Caecilianus dixit: mox ad me epistolam Aeli Paulini\nuiri spectabilis agentis nicariam praefecturam pertulistis, statim ad\nscribam Miccium misi, ueniret, ut acta ipsius temporis confecta\nmihi obtulisset, et usque adhuc inquirit; et quoniam non modicum\n\n\n\n\ntempus est, ex quo duouiratum administraui — anni sunt XI —\nitaque cum inuenerit, parebo tanto praecepto. Gallienus duouir\ndixit: tua interest iussioni parere; uides enim iussionem esse\nsacram. Caecilianus dixit: deuotus sum tanto praecepto.\n\nItem cum paulo post scriba Miccius superuenisset, Fuscius duouir\ndixit: audisti et tu, Micci, quod et tu una cum Caeciliano necessarius\nes ire ad officium uiri spectabilis uicarii, instructionem eius\ntemporis ut uobiscum perferatis. ad haec quid dicis? Miccius\nrespondit: magistratus subpleto anno omnes actus suos domum\nsuam tulit *** si in eis cera possit inueniri, inquiro. et cum quaereret,\nQuintus Sisenna duouir dixit: quod cognouit officium,\nrespondit. Apronianus dixit: si omnes actus suos tulerat magistratus,\nunde acta, quae tunc emissa erant uel confecta tanto\ntempore? et cum diceret, Aelianus proconsul dixit: et mea interrogatio\net singularum personarum responsio actis continetur.\nAgesilaus dixit: sunt praeterea et aliae epistolae huic rei necessariae;\ninterest, ut legantur. Aelianus proconsul dixit: lege Caeciliano\naudiente, ut agnoscat, an ipse dictauerit. Agesilaus recitauit:\n\"[Uolusiano] et Anniano consulibus XIIII Kal. Sept. in iure apud\nAurelium Didymum Speretium sacerdotem Iouis optimi maximi\nduouirum splendidae coloniae Carthaginiensium Maximus dixit:\nloquor nomine seniorum christiani populi catholicae legis. apud\nmaximos imperatores causa agenda erit contra Caecilianum et\nFelicem, qui principatum eiusdem legis omni ui conantur inuadere.\ncontra ipsos documenta crimihum eius conquiruntur; nam cum\npersecutio esset indicta christianis, id est, ut sacrificarent aut\nquascumque scripturas haberent, incendio traderent, Felix, qui\ntunc episcopus fuit Autumnos, consensum adtulerat, ut de manu\nGalati scripturae traderentur, ut igni concremari possent. et erat\ntunc temporis magistratus Alfius Caecilianus, quem praesentem\nuidere dignaris. et quoniam eius temporis officium incumbebat,\nut ex iussione proconsulari omnes sacrificarent et si quas\n\n\n\n\nscripturas haberent, offerrent secundum sacram legem, quaeso secundum\n[quod praesens est et senem uides et non potest ad comitatum\nsacrum pergere, apud acta deponat, utrumne iam de pactione\nsecundum acta ab eodem habita litteras dederit et utrum ea,\nquae in litteris contulerit, uera sint, ut horum actus et fides in\niudicio sacro detegi possit. adstanti Caeciliano Speretius duouir\ndixit: audis, quae apud acta sint deposita? Alfius Caecilianus dixit:\nZama ieram propter lineas comparandas cum Saturnino, et cum\nueniremus illo, mittunt ad me in praetorio ipsi christiani, ut\ndicerent: sacrum praeceptum ad te peruenit? ego dixi: non, sed\nuidi iam exempla et Zama et Furnis dirui basilicas et uri scripturas\nuidi. itaque proferte, si quas scripturas habetis, ut iussioni\nsacrae pareatur. tunc mittunt in domo episcopi Felicis, ut tollerent\ninde scripturas, ut exuri possent secundum sacrum praeceptum.\nsic Galatius nobiscum perrexit ad locum, ubi orationes celebrare\nconsueti fuerant. inde cathedram tulimus et epistolas salutatorias\net ostia omnia combusta sunt secundum sacrum praeceptum. et\ncum ad domum eiusdem Felicis episcopi mitteremus, renuntiauerunt\nofficiales publici illum absentem esse. nam cum posteriore tempore\nadueniret Ingentius scriba Augenti, cum quo aedilitatem administraui,\ndictaui epistolam eidem collegae, quam feci ad eundem\nepiscopum Felicem. Maximus dixit: praesens est, eadem epistola\nei offeratur, ut eandem recognoscat. respondit: ipsa est. Maximus\ndixit: quoniam recognouit epistolam suam, hanc lego et oro, plena\nactis inseratur. et recitauit:\n\n\n\"Caecilianus parenti Felici salutem! cum Ingentius collegam\nmeum Augentium amicum suum conueniret et inquisisset, anno\nduouiratus mei an aliquae scripturae legis uestrae secundum sacram\nlegem adustae sint *** quam Galatius meus ex lege uestra publice\n\n\n\n\nepistolas salutatorias de basilica protulerit. opto te bene ualere.\"\nhoc signum, quod deprecatorium ad me miserant christiani et\nipse cuius est praetorium et dixisti: tolle clauem et quos inueneris .\nin cathedra libros et super lapide codices, tolles illos. sane uide,\nofficiales ne tollant oleum et triticum. et ego dixi tibi: tu nescis,\nquia, ubi scripturae inueniuntur, ipsa domus diruitur? et dixisti:\nquid ergo facimus? et dixi ego nobis : tollat aliquis de uestris in\narea, ubi orationes facitis, et illic ponantur. et ego nenio cum\nofficiales et tollo. et nos illo uenimus et omnia tulimus secundum\nsacrum praeceptum.\n\n\nMaximus dixit: quoniam eius epistolae lectio apud acta recitata\nest, quam ipse agnouit se misisse, quae dixit, quaesumus actis\nhaereant. Speretius duouir dixit: quae dixisti, scripta sunt.\n\nAgesilaus dixit: ad praesentem epistolam recognouit, residuam\npartem, quam nunc legit, falsam esse dicit. Caecilianus dixit:\ndomine, usque hoc dictaui, usque quo habet: \"opto te, parens\ncarissime, bene ualere.\".\n\nApronianus dixit: semper sic falsum per terrorem, per scaenam,\nper inrelegiosam mentem actum est ab his, qui catholicae ecclesiae\nconsentire noluerunt. nam Paulino hic administrante uices praefectorum\nsubornatus est quidam priuatus homo, qui modicum cursoris\nhaberet, qui ad catholicae unitatis [fideles] ueniret atque\neos induceret et terreret. detecta igitur factio est. nam conponebatur\nFelici relegiosissimo episcopo per mendacium, ut uideretur\nscripturas prodidisse et exussisse. Ingentius quidem, cum hoc totum, quicquid agebat, obesset sanctitati et relegioni Caeciliani, subornatus\nest, ut ueniret cum litteris ueluti Felicis episcopi ad\nCaecilianum duouirum et ei confingeret a Felice se esse mandatum.\ndicat ipsa uerba, quibus hoc est confictum. Aelianus proconsul\ndixit: dic. Apronianus dixit: dic, inquit, Caeciliano amico meo,\n\n\n\n\n\n\nquod codices accepi pretiosos deificos XI, quiaque me nunc conuenit,\nut illos restituam, dic, quod anno magistratus tui eos exusseris,\nne reddam illos. qua de re igitur de Ingentio quaerendum est,\nquatenus haec machinata sint ac fabricata, et quatenus uoluerit\ncircumscribere magistrum ad mendacium, ut Felicem aspergeret\ninfamia. dicat, a quo missus sit, nerum tamen si machinationem\nistam in conscientiam Felicis.., quo Caeciliani pudori et initio (?)\nderogaret. est enim quidam, qui per Mauritaniam et Numidiam\nlegatus missus sit ex diuersa parte.\n\nEt adstante Ingentio Aelianus proconsul dixit: cuius praecepto\nea suscepisti agenda, quae tibi obiciuntur? Ingentius dixit: ubi?\nAelianus proconsul dixit: quoniam fingis te non intellegere, quod\ninterrogans, dicam apertius: quis te ad magistratum Caecilianum\nmisit? Ingentius dixit: nemo me misit. A-elianus proconsul dixit:\nquomodo ergo uenisti ad magistratum Caecilianum? Ingentius dixit:\ncum uenissemus et ageretur causa Mauri ab Utica episcopi, qui\nepiscopatum sibi redemit, ad urbem ascendit Autumnitanus episcopus\nFelix, ut tractaret, et dixit: nemo communicet, quia falsum\nadmisit. et dixi illi ego econtra: nec tibi nec illi Quia traditor.\nes. dolui enim causam Mauri hospitis mei, quia communicaueram\ncum illo in peregre, quia euasi persecutionem. exinde iui in\npatriam ipsius Felicis, duxi mecum tres seniores, ut uiderent, an\nuerum tradidisset annon. Apronianus dixit: non ita, uenit ad\nCaecilianum; quaere de Caeciliano. Aelianus proconsul Caeciliano\ndixit: quomodo ad te uenit Ingentius? Caecilianus respondit:\ndomi ad me uenit, prandebam cum operarios uenit illuc, stetit in\nianua. Caecilianus ubi est? dixit. respondi: hic. ego dico ei: quid\nest? omnia recte? omnia, dicit. respondi illi: si non fastidis prandere,\nueni, prande. dicit mihi: reuertor huc. uenit illuc solus.\ndicere mihi coepit: ecce sic mihi curare et inquirere, an adusta\nfuerit scriptura anno duouiratus mei. dico illi ego: molestus es\nmihi, tu homo inmissus es, laxa hinc te a me. et spreui illum\na me. et uenit illo iterato cum collega meo, cum quo fui aedilis.\nait mihi collega meus: Felix noster episcopus misit huc hominem,\nut facias illi litteras, quia accepit codices pretiosos et noluit\n\n\n\n\nreuocare illos. scribas illo, quod anno dnouiratus tui conbusti\nsunt et dixi ego: haec est fides christianorum? Ingentius dixit:\ndomine, ueniat et Augentius. et ego honorificus sum et honor\nmeus pereat et huius latera habemus. Aelianus proconsul Ingentio\ndixit: reuinceris alio titulo. Aelianus proconsul ad officium dixit:\napta illum. cumque aptaretur, Aelianus proconsul dixit: suspendatur,\ncumque suspenderetur, Aelianus proconsul Caeciliano dixit:\nquomodo ad te Ingentius uenit? respondit: misit hue me Felix,\ndixit, noster, ut scribas illo, quia est unus perditus nescio qui\nhabens penes me codices pretiosissimos et nolo illos restituere.\nitaque fac litteras, quia adusti sunt, ne reuocet illos. et ego dixi:\nchristiani fides haec est? et coepi illum corripere et ait collega\nmens: scribe illo Felici nostro. et sic ego epistolam dictaui, quae\nparet, usque quo dictaui.\n\nAelianus proconsul dixit: audi sine metu recitationem epistolae\ntuae, recognosce, quousque dictaueris. Agesilaus recitauit: \"....\nopto te, parens carissime, multos annos bene ualere.\" Aelianus\nproconsul Caeciliano dixit: hucusque dictasti? respondit: hucusque,\nrelicum falsum est. Agesilaus recitauit: hoc signo quod deprecatorium\nad me misisti, nisi ego et tu et cuius est praetorium et\ndixit: tolle clauem et quos inuenies in cathedra libros et super\nlapide codices, tolle illos. sane uide, officiales ne tollant oleum\net triticum. et ego dixi: tu nescis, quia, ubi scripturae inueniuntur,\net ipsa domus diruitur? et dixisti: quid ergo faciemus? et dixi\nego nobis: tollat aliquis de nobis in areis, ubi orationes facitis, et illic ponantur. et ego uenio cum officiales et tollo. et [nos illo\nuenimus] et omnia tulimus secundum placitum et adussimus secundum\nsacrum praeceptum.\n\nMaximus dixit: quoniam eius epistolae tenor etiam apud acta\nrecitatus est, quam ipse agnouisse ac misisse dixit, quaesumus, hoc actis tuis haereat. Speretius dixit: quae dixistis, scripta sunt.\nCaecilianus respondit: ex illo est falsum, hucusque est epistola\nmea, quousque dixi: \\'bene uale, parens carissime\\'. Aelianus\n\n\n\n\n\n\nproconsul dixit: quem dicis addidisse ad epistolam? Caecilianus dixit:\nIngentium. Aelianus proconsul dixit: professio tua actis haeret.\n\nAelianus proconsul Ingentio dixit: torqueris, ne mentiaris.\nIngentius dixit: erraui, huic epistolae ego addidi dolens causa\nMauri hospitis mei. Aelianus proconsul dixit: [Constantinus] Maximus\nsemper Augustus et Licinius Caesares ita pietatem christianis\nexhibere dignantur, ut disciplinam corrumpi nolint, sed potius\nobseruari relegionem istam et coli uelint. noli itaque tibi blandiri,\nquod cum mihi dicas dei cultorem te esse, [ac propterea non\npossis torqueri. torqueris, ne mentiaris, quod alienum christianis\nesse uidetur. et ideo dic simpliciter, ne torquearis. Ingentius dixit:\niam confessus sum sine tormento. Apronianus dixit: dignare de\neo quaerere, qua auctoritate, quo dolo, qua insania circuierit\nMauritanias omnes, Numidias etiam, qua ratione seditionem commouerit\ncatholicae ecclesiae. Aelianus proconsul dixit: ad Numidias\nfuisti? respondit: non, domine. eit, qui probet. Aelianus proconsul\ndixit: nec in Mauritania? respondit: negotiari illo fui. Apronianus\ndixit: et in hoc mentitur, domine — nam ad Mauritaniae situm\nnon nisi per Numidias pergitur — quatenus dicit se in Mauritania\nfuisse, non fuisse in Numidia. Aelianus proconsul Ingentio dixit:\ncuius condicionis es? Ingentius respondit: decurio sum Ziquensium.\nAelianus proconsul ad officium dixit: submitte illum. quo submisso\nAelianus proconsul Caeciliano dixit: falsa dicis, quae dixisti. Caecilianus\nrespondit: non, domine. is qui scripsit epistolam, iube\nueniat, amicus ipsius est, ipse dicet, quousque dictaui epistolam.\nAelianus proconsul dixit: quis est ille, quem uenire desideras?\nCaecilianus dixit: Augentium, cum quo fui aedilis. non possum\nprobare nisi per ipsum Augentium, qui scripsit epistolam; quousque\ndictaui illi, ipse dicere potest. Aelianus proconsul dixit:\nconstat ergo falsam esse epistolam? Caecilianus respondit: constat,\ndomine, non mentior in sanguine meo. Aelianus proconsul dixit:\ncum duouiratum egeris in patria tua, oportet fidem uerbis tuis\nhabere. Apronianus dixit: nec nonum est illis hoc facere. ceterum\net actis addiderunt, quod uoluerunt: iam artificium est illis.\n\n\n\n\nAelianus proconsul dixit: professione Caeciliani, qui acta falsata esse\ndicit atque epistolae plurima addita, manifestatum est, qua uoluntate\nhaec gesserit Ingentius, et ideo recipiatur in carcerem; est\nenim artiori interrogationi necessarius. Felicem autem relegiosum\nepiscopum liberum esse ab exustione instrumentorum deificorum\nmanifestum est, cum nemo in eum aliquid probare potuerit, quod\nrelegiosissimas scripturas prodiderit uel exusserit. omnium enim\ninterrogatio supra scripta manifestata est nullas scripturas deificas\nuel inuentas uel corruptas uel incensas fuisse. hoc actis continetur,\nquod Felix episcopus relegiosus illis temporibus neque praesens\nfuerit neque conscientiam accomodauerit neque tale aliquid fieri\niusserit.\n\nAgesilaus dixit: de his, qui ad potestatem uestram instruendam\nuenerunt, quid iubet potestas tua? Aelianus proconsul dixit: reuettantur\nad sedes suas.\nIII. Epistula Constantini ad Aelafium. Constantinus Augustus Aelafio.\n\nIam quidem antehac cum perlatum fuisset ad scientiam meam\napud Africam nostram plures uesano furore uanis criminationibus\ncontra se inuicem super obseruantiam sanctissimae legis catholicae\ndiscedere coepisse, dirimendae dissensionis huiuscemodi causa placuerat\nmihi, ut ad urbem Romam tam Caecilianus Carthaginensis\nepiscopus, contra quem uel maxime uniuersi saepe me conuenerunt,\nquam etiam aliqui ex his, qui ei quaedam obicienda crediderant,\npraesentiam sui exhiberent. nam etiam ad supra dictam urbem\nRomam nostram quosdam episcopos ex Galliis ire praeceperam,\nut tam hi pro integritate uitae suae atque laudabili instituto sed\net septem eiusdem communionis quam etiam urbis Romae episcopi\natque illi, qui cum hisdem cognoscerent, possent rei, quae uidetur\n\n\n\n\n\n\nesse commota, fidem debitam adhibere, qui quidem ea, quaecumque\nin praesentia eorum fuerant gesta, cuncta ad scientiam meam\netiam actis habitis retulerunt uerbo insuper adfirmantes, quod\nindicium suum pro rerum fuisset aequitate depromtum, eosque\npotius causae obnoxios esse dicentes, qui contra Caecilianum\nquaedam putauerunt commouere adeo, ut istud post indicium\nhabitum Africam ipsos remeasse prohiberent. inde propter haec\nomnia probabili rerum aestimatione speraueram, quod omnibus\nomnino seditionibus et contentionibus, quae aliis hominibus uidebantur\nsubito commotae, finis debitus fuisset impositus. sed cum\ndictationis tuae scripta. legissem, quae ad Nicasium et ceteros\nsuper hisdem simulationibus grauitas tua mittenda crediderat,\neuidenter agnoui, quod neque respectus salutis suae neque, quod\nest maius, dei omnipotentis uenerationem ante oculos suos uelint\nponere, siquidem ea agere persistant, quae non modo ad ipsorum\ndedecus infamiamque pertineant sed etiam his hominibus detrahendi\ndent facultatem, qui longe ab huiuscemodi sanctissima obseruantia\nsensus suos noscuntur auertere. nam id quoque te scire\nconuenit, quod ex hisdem uenerunt adserentes, quod minus dignus\nidem Caecilianus cultu sanctissimae religionis habeatur, et contra\nid, quod hisdem responderam, frustra eos id iactare, quippe cum\nres fuisset apud urbem Romam ab idoneis ac probatissimis uiris\nepiscopis terminata; obnixe ac pertinaciter respondendum aestimauerunt,\nquod enim omnis causa non fuisset audita, sed potiusidem\nepiscopi quodam loco se clausissent et, prout ipsis aptum\nfuerat, indicassent. quare cum haec tot et tanta nimium obnixe\ndissensiones protrahere peruiderem, ita ut nullo modo finis isdem\ndari posse uideatur, nisi et Caecilianus idem et ex his, qui contra\neum dissident, tres aliqui in indicium eorum, qui contra Caecilianum\nsentiunt consensumque debent, ad Arelatense oppidum\nuenirent, iniungendum solertiae tuae duxi, ut mox has litteras\nmeas acciperes, tam Caecilianum supra dictum cum aliquibus ex\nhis, quos ipse delegerit — sed et de Byzacenae, Trispolitanae, Numidiarum\net Mauritaniarum et prouinciis singulis, quique aliquantos\nex suis perducere debebunt, quos ipsi putauerint eligendos — sed\n\n\n\n\n\n\netiam aliquos ex his, qui contra eundem Caecilianum dissentiunt,\ndata euectione publica per Africam et Mauritaniam inde ad Hispanias\nbreui tractu facias nauigare et inde nihilominus [huiusmodi]\nhis in singulis episcopis singulas tractorias tribuas, ut ipsi ad.\nsupra dictum locum intra diem Kalendarum Augustarum. possint\nperuenire, celeriter intimaturus hisdem, ut, antequam proficiscantur,\ndebeant disponere, quatenus absentibus ipsis et disciplina conpetens\nhabeatur et nulla forte seditio uel aliquorum altercantium contentio,\nquae ad maximum dedecus spectet, oriatur. de secreto plena\ncognitione suscepta finis adhibeatur; quia cum praesentiam sui\nexhibuerint uniuersi, quae nunc in contentione esse noscuntur quaeque\nnon inmerito finem debent accipere maturum, ut protinus possint\nterminari atque conponi. nam cum apud me certum sit te quoque dei\nsummi esse cultorem, confiteor grauitati tuae, quod nequaquam fas\nesse ducam, ut eiusmodi contentiones et altercationes dissimulentur a\nnobis, ex quibus forsitan commoueri possit summa diuinitas non solum\ncontra. humanum genus sed etiam in me ipsum, cuius curae nutu suo\ncaelesti terrena omnia moderanda commisit, et secus aliquid hactenus\nincitata decernet. tunc enim reuera et plenissime potero esse securus\net semper de promptissima beniuolentia potentissimi dei prosperrima\net optima quaeque sperare, cum uniuersos sensero debito cultu catholicae\nreligionis sanctissimum deum concordi obseruantiae fraternitate\nuenerari. amen.\nIIII. Concilium episcoporum Arelatense ad Siluestrura papamDilectissimo papae Siluestro Marinus, Acratius, Natalis, Theodorus,\nProterius, Uocius, Uerus, Probatius, Caecilianus, Faustinus,\nSurgentius, Gregorius, Reticius, Ambitausus, Termatius, Merocles,\nPardus, A?elfius, Hibernius, Fortunatus, Aristasius, Lampadius,\nUitalis [et] Maternus, Liberius, Gregorius, Crescens, Auitianus,\nDafnus, Orantalis, Quintasius, Uictor, Epictetus in domino aeternam\n\n\n\n\n\n\n\n\nsalutem! communi copulo caritatis et unitate matris ecclesiae\ncatholicae uinculo inhaerentes ad Arelatensium ciuitatem piissimi\nimperatoris uoluntate adducti inde te, gloriosissime papa, cum\nmerita reuerentia salutamus. ubi grauem ac perniciosam legis nostrae\natque traditionis iniuriam et effrenatae mentis homines pertulimus,\nquos et dei nostri praesens auctoritas et traditio ac regula ueritatis\nita respuit, ut nulla in illis aut dicendi ratio subsisteret aut\naccusandi modus ullus aut probatio conueniret: ideo iudice deo et\nmatre ecclesia, quae suos nouit et conprobat, aut damnati sunt\naut repulsi. et utinam, frater dilectissime, ad hoc tantum spectaculum\ninteresse tanti fecisses! profecto credimus, quia in eos\nseuerior fuisset sententia prolata et te pariter nobiscum iudicante\ncoetus noster maiori laetitia exultasset. sed quoniam recedere a\npartibus illis minime potuisti, in quibus et apostoli cotidie sedent\net cruor ipsorum sine intermissione dei gloriam testatur, non tamen\nhaec sola nobis uisa sunt tractanda, frater carissime, ad quae\nfueramus inuitati, sed et consulendum nobismet ipsis censuimus,\net quia diuersae sunt prouinciae, ex quibus aduenimus, ita et\nuaria contingunt, quae nos censemus obseruare debere. placuit\nergo praesente spiritu sancto et angelis eius, ut ex his, quae\nsingulos quosque mouebant, iudicare proferremus de quiete praesenti;\nplacuit etiam antea scribi ad te, qui maiores dioeceses\ntenes, per te potissimum omnibus insinuari. quid autem sit, quod\nsenserimus, scripto nostrae mediocritatis subiunximus. at id primo\nin loco de uita nostra atque utilitate tractandum fuit, ut qui unus\npro multis mortuus est et resurrexit, ab omnibus tempus ipsum\nita relegiosa mente obseruetur, ne diuisiones uel dissensiones in\ntanto obsequio deuotionis possint exsurgere. censemus ergo pascha\ndomini per orbem totum una die obseruari. de his quoque, qui\nquibuscumque locis ordinati fuerint ministri, in ipsis locis perseuerent.\nde his agitur enim, qui arma proiciunt in pace: placuit\nabstineri eos a communione; de circissariis agitatoribus, qui fideles\n\n\n\n\n\n\nsunt, placuit eos, quamdiu agitant, a communione separari; de\ntheictricis ipsos placuit, quamdiu agunt, a communione separari;\nde his agitur, qui in infirmitate sunt constituti et credere uolunt,\nplacuit eis manum inponi. de praesidibus autem, qui fideles sunt\net ad praesidiatum consiliunt, ita placuit, ut, cum promoti fuerint,\nlitteras quidem accipiant ecclesiasticas communicatorias, ita tamen,\nut, in quibuscumque locis gesserint, ab episcopis eiusdem loci\ncura illis agatur, et si coeperint contra disciplinam agere, tunc\ndemum a. communione excludantur. et de his quidem, qui in re\npublica agere uolunt, similiter. de Africa autem, quod propria\nlege sua utantur, ut rebaptizent, placuit, ut, ad ecclesiam si aliquis\nhaereticus uenerit, interrogent eum symbolum; et si peruiderint\neum in patre et filio et spiritu sancto esse baptizatum,\nmanus tantum ei inponatur; quodsi interrogatus symbolum non\nresponderit trinitatem hanc, merito baptizetur et cetera.\nTunc taedians iussit omnes ad sedes suas redire. amen.\nV. Epistula Constantini ad episcopos catholicos. Constantinus Augustus episcopis catholicis carissimis fratribus\nsalutem! aeterna et religiosa inconprehensibilis pietas dei nostri\nnequaquam permittit humanam condicionem diutius in tenebris\noberrare neque patitur exosas quorundam uoluntates usque in\ntantum perualere, ut non suis praeclarissimis luminibus denuo\npandens iter salutare eas det ad regulam iustitiae conuerti. habeo\nquippe cognitum multis exemplis, haec eadem ex me ipso metior.\nfuerunt enim in me primitus, quae iustitia carere uidebantur, nec\nulla putabam uidere supernam potentiam, quae intra secreta pectoris\nmei gererem. equidem haec, ut dixi, quam fortunam debuerunt\nsortiri? scilicet omnibus malis redundantem. sed deus omnipotens\nin caeli specula residens tribuit, quod non merebar: certe iam\nneque dici neque enumerari possunt ea, quae caelesti sua in me\nfamulum suum beniuolentia concessit. sanctissimi antistites Christi\n\n\n\n\nsaluatoris. fratres carissimi! gaudeo igitur equidem, specialiter\ngaudeo, quod tandem habita iustissima diiudicatione eos ad meliorem\nspem fortunamque reuocastis, quos malignitas diaboli uidebatur\na praeclarissima luce legis catholicae miserabili sua persuasione\nauertisse. o uere uictrix prouidentia Christi saluatoris,\nut etiam his consuleret, qui iam desciscentes a ueritate quodammodo\naduersus ipsam arma inducentes gentibus se copulauerant;\nquia, si uel nunc mera fide uoluerint obsequia sanctissimae legi\ndeferre, intellegere poterunt, quantum sibi nutu dei sit prouisum.\net hoc quidem, sanctissimi fratres, sperabam etiam in eis, quibus\ningenita est maxima durities animi, posse reprehendi. sed non\nprofuit apud eos recta diiudicatio neque in eorum sensus ingressa\nest diuinitas propitia; reuera enim non inmerito ab his procul\nabscesserit Christi clementia, in quibus manifesta luce claret huiusmodi\nesse, ut eos etiam a caelesti prouisione exosos cernamus.\nquae in ipsos tanta uesania perseuerat, cum incredibili arrogantia\npersuadent sibi, quae nec dici nec audiri fas est, desciscentes a\nrecto iudicio dato, quo caelesti prouisione meum iudicium eos\nconperi postulare! quae uis malignitatis in eorundem pectoribus\nperseuerat. quotiens a me iam ipso improbissimis aditionibus suis\nsunt condigna responsione oppressi! qui utique si hoc ante oculos\nhabere uoluissent, minime hoc ipsud interposuissent. meum indicium\npostulant, qui ipse iudicium Christi expecto. dico enim, ut\nse ueritas habet, sacerdotum iudicium ita debet haberi, ac si ipse\ndominus residens iudicet. nihil enim licet his aliud sentire uel\naliud iudicare, nisi quod Christi magisterio sunt edocti. quid igitur\nsentiunt maligni homines officia, ut uere dixi, diaboli? perquirunt\nsaecularia relinquentes caelestia. o rabida furoris audacia! sicut in\ncausis gentilium fieri solet, appellationem interposuerunt. equidem\ngentes minora interdum indicia refugientes, ubi iustjtia cito deprehendi\npotest, magis ad maiora indicia auctoritate interposita,\nad appellationem se conferre sunt solitae. quid hi detractatores\nlegis, qui renuentes caeleste indicium meum putauerunt postulandum?\nsic sentire de Christo saluatore? ecce iam proditores, ecce\n\n\n\n\n\n\n\n\n\n\nsine ulla acriori disquisitione ipsi per semet prodiderunt facinora\nsua. quae ab ipsis sentitur humanitas, qui in ipso deo inmanes\nprosilierunt? equidem, fratres carissimi, licet haec in ipsis uideantur\ndeprehensa, nihilominus uos, qui domini saluatoris sequimini uiam,\npatientiam adhibete data his adhuc optione, quid putent deligendum.\nac si eos in hisdem uideritis perseuerare, protinus cum his,\nquos dominus dignos cultui suo iudicauit, proficiscimini et redite\nad proprias sedes meique mementote, ut mei saluator noster semper\nmisereatur. ceterum direxi meos homines, qui eosdem infandos\ndeceptores religionis protinus ad comitatum meum perducant, ut\nibi degant, ibi sibi mortem peius peruideant. dedi quoque litteras\nconpetentes ad eum, qui uicariam praefecturam per Africam tuetur,\nut, quotquot huins insaniae similes inuenerit, statim eos ad comitatum\nmeum dirigat, ne ulterius sub tanta claritate dei nostri ea\nab ipsis fiant, quae maximam iracundiam caelestis prouidentiae\npossint incitare. incolumes uos deus omnipotens tribuat uotis meis\net uestris per saecula, fratres carissimi.\nVI. Epistola Constantini ad episcopos partis Donati. Constantinus Augustus episcopis.\n\nAnte paucos quidem dies iuxta postulatum uestrum hoc mihi\nplacuerat, ut ad Africam reuerteremini, ut illic omnis causa, quae\nnobis aduersus Caecilianum conpetere uidetur, ab amicis meis,\nquos elegissem, cognosceretur atque finem debitum reciperet. uerum\ndin mihi cogitanti et in animo meo non inmerito uoluenti id potissimum\nuisum est, ut — quoniam scio quosdam ex uestris turbulentos\nsatis et obstinato animo rectum indicium et integrae ueritatis\nrationem minime respicere ac per hoc uenire forsitan, ut, si ibidem\ncognoscatur, non ut condecet et ueritatis ratio expostulat, res finem\naccipiat atque aliquid tale eueniat nimia uestra obstinatione, quod\ndiuinitati caelesti displiceat et existimationi meae, quam semper\ninlibatam cupio perseuerare, plurimum inpediat — placuit mihi,\nsicut dixi, ut Caecilianus iuxta prius tractatum huc potius ueniat,\nquem credo iuxta litteras meas mox adfuturum. polliceor autem\nnobis, quod si praesente ipso de uno tantum crimine uel facinore\neius per uosmet ipsos aliquid probaueritis, id apud me sit, ac si\n\n\n\n\nnniuersa, quae ei intenditis, probata esse uideantur. deus- omnipotens\nperpetuam tribuat securitatem.\nVII. Epistola Constantini ad Celsum uicarium Africae. Celso uicario Africae.\n\nPerseuerare Menalium eum, quem iam dudum susceperat\n\ninsania, ceteros, qui a ueritate dei digressi errori se prauissimo\ndederunt, proxima etiam grauitatis tuae scripta testata sunt, quibus\ninhaerentem te iussioni nostrae de merito seditionis ipsorum eoque\ntumultu, quem apparabant, inhibitum esse memorasti, frater carissime.\nunde — quoniam ex eo patuit ipsos nefarias res cogitasse,\nquod enim, cum statuissem inter ipsos atque Caecilianum plenissime\nsuper allegationibus diuersis requirere, praesentiae meae\nsusceptam fugam subtrahere laborarunt — hoc ipso turpissimo\nfacto confessi ad ea se redire properare, quae et antea fecerant\net nunc agere perseuerant. at cum constet minime unumquemque\npropria penitus delicta lucrari, etiamsi paulisper eorum fuerit\ncohercitio dilata, mandandum grauitati tuae duxi, ut interim quidem\neosdem omittas et dissimulandum super ipsos esse cognoscas.\nuerum lecta hac epistola tam Caeciliano quam hisdem palam facias,\nquod cum fauente pietate diuina Africam uenero; plenissime uniuersis\ntam Caeciliano quam his, qui contra eum agere uidentur,\nlecto dilucido iudicio demonstraturus sum, quae et qualis summae\ndiuinitati sit adhibenda ueneratio et cuiusmodi cultus delectare\nuideatur, adhibito etiam diligenti examine ea, quae nunc aliqui\nexinde inlecebris mentis ignorantiaeque occultare se putant, plenissime\nsum reperturus atque in lucem facturus uenire; easdem\npersonas, quae res istius modi concitant faciuntque, ut non cum\nea, qua oportet, ueneratione summus deus colatur, perdam atque\ndiscutiam. cumque satis clareat neminem posse beatitudines martyris\neo genere conquirere, quod alienum a ueritate religionis et\nincongruum esse uideatur, eos, quos contra fas et religionem ipsam\nrecognouero reosque uiolentes conpetentis uenerationis deprehendero,\n\n\n\n\n\n\nsine ulla dubitatione insaniae suae obstinationisque temerariae\nfaciam merita exitia persoluere; scire itaque pro certo quae habere\ndebeant ad plenissimam fidem salute etiam teste inuocata, quod\ntam super plebe quam super clericis his, qui primi sunt, sum\ndiligentissime quaesiturus idque iudicaturus, quod uerissimum et\nreligiosissimum esse manifestum sit, demonstraturus etiam hisdem.\nqui et qualis diuinitati cultus adhibendus sit. nam nequaquam me\naliter maximum reatum effugere posse credo, quam ut hoc, quod\ninprobe sit, minime existimem dissimulandum; quid\\' potius agi a\nme pro instituto meo ipsiusque principis munere oporteat, quam\nut discussis erroribus omnibusque temeritatibus amputatis ueram\nreligionem uniuersos concordemque simplicitatem atque meritam.\nomnipotenti deo culturam praesentare perficiam?\nVIII. Epistula praef. praet. Petronii ad Celsum. Petronius Annianus et Iulianus Domitio Celso uicario Africae.\nQuoniam Lucianum, Capitonem, Fidentium et Nasutium episcopos\net Mammarium presbyterum. qui secundum caeleste praeceptum\ndomini Constantini Maximi inuicti semper Augusti ad Gallias cum\naliis legis eius hominibus uenerant, dignitas eius ad lares proprios\nuenire praecepit, angarialem his cum annonaria conpetentia usque\nad Arelatensem portum secundum imperatum aeternitatis eiusdem\nclementissimi principis dedimus, frater, qua inde Africam nauigarent,\nquod sollertiam tuam litteris nostris scire conueniat. optamus\nte, frater, felicissimum bene ualere. Hilarius princeps optulit IIII\nKal. Maias Triberis.\nVIIII. Epistola Constantini ad\ncatholicam. Constantinus Augustus uniuersis episcopis per Africam et plebi\necclesiae catholicae.\n\nQuod fides debuit, quantum prudentia ualuit, prout puritas potuit,\ntemptasse me per omnia humanitatis et moderationis officia\noptime scitis, ut iuxta magisteria legis nostrae pax ilia sanctissimae\n\n\n\n\nfraternitatis, cuius gratiam deus summus famulorum suorum pectoribus\ninmiscuit, stabilita per omnem concordiam teneretur. sed\nquia uim illam sceleris infusi paucorum licet sensibus peruicaciter\ninhaerentem intentionis nostrae ratio non potuit edomare fauente\nadhuc sibi huic nequitiae patrocinio, ut extorqueri sibi omnino\nnon sinerent, in quo se deliquisse gauderent, spectandum nobis\nest, dum totum hoc per paucos sedit, in populum omnipotentis\ndei misericordia mitigetur. inde enim remedium sperare debemus,\ncum omnia bona uota et facta referuntur. uerum dum caelestis\nmedicina procedat, hactenus sunt consilia nostra moderanda, ut\npatientiam percolamus et, quicquid insolentia illorum pro consuetudine\nintemperantiae suae temptant aut faciunt, id totum tranquillitatis\nuirtute toleremus. nihil ex reciproco reponatur iniuriae;\nuindictam enim, quam deo seruare debemus, insipientis est manibus\nusurpare, maxime cum debeat fides nostra confidere, quicquid ab\nhuiusmodi hominum furore patietur, martyrii gratia apud deum\nesse ualiturum. quid est enim aliud in hoc saeculo in nomine\ndei uincere quam inconditos hominum impetus quietae legis populum\nlacessentes constanti pectore sustinere? quod si obseruauerit\nuestra sinceritas, cito uidebitis per gratiam summae diuinitatis,\nut languescentibus eorum institutis uel moribus, qui se miserrimae\ncontentionis uexillarios praebent, sciant omnes non debere se\npaucorum persuasione pereuntes sempiterno leto dare, quo possint\npaenitentiae gratia semper uitae aeternae correctis erroribus suis\nintegrari. ualete uoto communi per saecula iubente deo, fratres\ncarissimi!\nX. Epistula Constantini de basilica catholicis erepta. Constantinus Uictor Maximus ac triumphator semper Augustus\nZeuzio, Gallico, Uictorino, Sperantio, lanuario, Felici, Crescentio,\nPantio. Uictori, Babbutio, Donato episcopis.\n\n\nCum summi dei, qui huius mundi auctor et pater est, cuius\nbeneficio uitam carpimus, caelum suspicimus, humana etiam\n\n\n\n\nsocietate gaudemus, hanc uoluntatem esse constet, ut omne humanum\ngenus in commune consentiat et quodam societatis affectu quasi\nmutuis amplexibus glutinetur, non dubium est haeresis et schisima\na diabolo, qui caput est malitiae, processisse; et ideo, quicquid\nab haereticis geritur, eius instinctu fieri, qui eorum sensus mentes\ncogitationesque possedit, nulla dubitatio est. nam cum eiusmodi\nhomines in sua potestate redegerit, hisdem usquequaque dominatur.\nquid autem boni efficere insanus, perfidus, inrelegiosus, profanus,\ndeo contrarius, ecclesiae sanctae inimicus potest, qui a deo sancto,\nuero, iusto, summo atque omnium domino recedens — qui nos constituit\net in hac luce produxit, qui spiritum ad uitam quam carpimus,\ndedit et qui nos id, quod suum esse uoluit, et omnia sua uoluntate\nperfecit — ad diaboli partem prono errore decurrit? sed quia\nsemel possessus animus a malo — necesse est doctoris sui operibus\ninstare — ea perficiat, quae aequitati et iustitiae contraria\nuideantur, idcirco ii, qui a diabolo possessi sunt, eius falsitati et\nnequitiae obsecuntur. non autem miratum est a bonis inprobos\ndiscedere; nam sic recte prouerbio signatum est: pares cum\nparibus congregari. qui malo impiae mentis infecti sunt, necesse\nest a nostra societate dissideant. homo siquidem malus, ut\nscriptura loquitur, de malo thesauro profert mala, bonus\nuero ex bono profert bonum. sed quia, ut dictum est, haeretici\net schismatici, qui bonum relinquentes et malum sectantes ea\nperficiunt, quae deo displiceant, diabolo, qui eorum pater est,\nadprobentur adhaerere, rectissime et sapienter grauitas uestra fecit et secundum sanctum fidei praeceptum ab eorum peruersis\ncontentionibus temperando et hisdem remittendo, quod idem sibi\nindebitum atque alienum usurpare contendunt, ne, sicuti est eorum\nperuersitas maligna et perfida, ad seditiones usque prorumperent\net inter turbas atque concentus sui similes incitarent atque ita\naliquid exsisteret, quod sedari non oporteret. sceleratum quippe\neorum propositum semper requirit diaboli opera perficere. et ideo\ncum a sacerdotibus dei per patientiam cum ipso suo patre superant,\nsibi ii, qui cultores dei summi gloriam, illi uero damnationem\nconparent et condigna supplicia. ex hoc quippe maius dei summi\nexsistat iustiusque iudicium, quod eos aequo animo tolerat et\npatientia condemnat his omnia, quae ab ipsis processerunt,\n\n\n\n\n\n\nsustiuendo, dens siquidem se omnium uindicem promisit. et ideo cum\nuindicta deo permittitur, acrius de inimicis supplicium sumitur.\nquod nos nunc famulos et sacerdotes dei libenter fecisse cognoui\net satis gratulatus sum, quod de impiis et sceleratis, sacrilegis\net profanis, perfidis et inrelegiosis et deo ingratis et ecclesiae\ninimicis nullam uindictam poscitis et, ut idem potius ad ueniam\npertineant, postulatis. hoc est uere ac penitus deum nosse, hoc\nest praeceptis insistere, hoc est feliciter credere, hoc est uere\nsentire, hoc est scire, quod maior uindicta in contrarios ecclesiae\nprouocetur, cum hisdem in saeculo parcitur.\nAccepta igitur epistola sapientiae et grauitatis uestrae conperi\nhaereticos siue schismaticos eam basilicam ecclesiae catholicae,\nquam in Constantina ciuitate iusseram fabricari, solita inprobitate\ninuadendam putasse et frequenter tam a nobis quam a iudicibus\nnostris ex nostra iussione commonitos et reddere, quod suum non\nerat, noluisse, uos tamen imitatores patientiae dei summi eorum\nmalitiae placida mente ea, quae uestra sunt, relinquentes et potius\nlocum nobis inuicem alium, fiscalem scilicet, poscere. quam petitionem\nmore instituti mei libenter amplexus sum et statim ad\nrationalem conpetentes litteras dedi, ut domum bonorum nostrorum\ntransgredi faciat cum omni iure suo ad dominium ecclesiae catholicae,\nq;uam promta liberalitate donaui ac nobis tradi protinus\niussi. in quo tamen loco sumptu fiscali basilicam erigi praecepi,\nad consularem quoque scribi mandaui Numidiae, ut ipse in eiusdem\necclesiae fabricatione in omnibus sanctimoniam uestram iuuaret.\nlectores etiam ecclesiae catholicae et hypodiacones, reliquos quoque.\n<qui) instinctu memoratorum quibusdam pro moribus ad munera\nuel ad decurionatum uocati sunt, iuxta statutum legis meae ad\nnullum munus statui euocandos; sed et eos, qui ducti sunt haereticorum\ninstinctu, iussimus protinus molestis perfunctionibus absolui.\nde cetero etiam legem meam super ecclesiasticos catholicos\ndatam custodiri mandaui, quae omnia, (ut) uestrae patientiae palam\nfierent, harum litterarum testificatione perscripta sunt et utinam\nquidem haeretici uel schismatici aliquando suae saluti prouiderent\net detersis eorum tenebris ad uisionem uerae lucis oculos aperirent\net a diabolo secederent et ad deum, qui unus et uerus, qui\nomnium iudex est, uel sero confugerent! sed quia constat eos in\nsua malitia manere et in suis facinoribus mori nelle, sufficit\n\n\n\n\nhisdem commonitio nostra et praecedens assidua cohortatio. si\nenim iussionibus nostris obtemperare uoluissent, ab omni malo\nliberarentur. nos tamen, fratres, sequamur, quae nostra sunt,\nmandatis instemus, custodiamus diuina praecepta ex bonis actibus.\nuitam nostram ab erroribus uindicantes fauente dei misericordia\nper rectum limitem dirigamus I\n\ndata Non. Februar. Serdica.\n"};
